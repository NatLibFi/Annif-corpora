Akademiska historiker som innehållsskapare i Finland:
En autoetnografisk och multimodal utredning
Del 2/2
Processdagbok

Abstrakt
Den här avhandlingen är multimodal och består av två delar: den här textbaserade processdagboken
samt en video på 43 minuter. Avhandlingen redogör för akademiska historikers erfarenheter av
historierelaterat, audiovisuellt innehållsskapande i Finland genom att intervjua nio historiker som på
olika sätt varit aktiva inom ämnet. Utöver intervjuerna har avhandlingen tillämpat en autoetnografisk
metod, där skribenten själv prövat sig fram och producerat en audiovisuell avhandling, samt
reflekterat över de egna erfarenheterna. Frågan som undersökningen svarar på är hurdana erfarenheter
akademiska historiker i Finland haft i sitt arbete med audiovisuellt historieberättande. De flesta
intervjuade historikerna ansåg att de påbörjat sina audiovisuella projekt (podcasts eller videon) för att
försöka nå ut med sin och andra historikers kunskap till en bredare publik. Ytterligare vittnade alla om
att de fått enkom positiv respons av såväl publik som kolleger, och många åberopade mer möjligheter
för studeranden att avlägga examinationer i alternativa, audiovisuella former. Historikerna
identifierade en del personlig nytta i deras arbete, som bl.a. utökande av sina professionella nätverk,
breddande av sin expertis och yrkesmässig profilering, medan brist på tid och finansiering
identifierades som de största hindren. Den här avhandlingen ämnar vara till nytta för såväl studerande
som andra akademiker som har ett intresse att börja producera audiovisuellt material och publicera det
på Internet.

Katarina Willberg
Matrikelnummer: 36733
Avhandling pro gradu
Läsåret 2020–2021
Allmän historia
Handledare: Holger Weiss
Fakulteten för humaniora, psykologi
och teologi
Åbo Akademi

Innehållsförteckning
1.

Introduktion………………………………………………………………………………………………………………………………………………………………3

2. Förberedelser (september 2020 – januari 2021) …………….……….………………………………………………………………………….6
3. Intervjuer (februari – mars 2021) …………………………………………………………………………………………………………………………8
4. Editering och etisk diskussion (april – december 2021) ………………………………………………………………………..………….…11
5. Forskningsresultat (november – december 2021) ………………………………………..……………………………………………………..13
6. Avslutning…………………………………………………………………………………………………………………………………………………………………17
Bilagor…………………………………………………………………………………………………………………………………………………………………..….19
Bilaga 1: Intervjufrågor…………………………………………………………………………………………………………………………....19
Bilaga 2: Tillståndsformulär………………………………………………………………………………………………………..………….20
Bilaga 3: Intervjuade historiker………………………………………………………………………………………………..…………….21
Bibliografi…………………………………………………………………………………………………………………………………………………………………24

Förord
Idén för den här avhandlingen började gro flera år sedan under mina studier vid University of
Groningen i Nederländerna. Mitt fokus låg då på historiens plats i samhället och på kommunikation
mellan historiker och allmänheten. Tanken av en multimodal avhandling fick fotfäste, och en tid efter
att jag återvänt till Finland tog jag kontakt med ämnesansvariga för allmän historia vid Åbo Akademi,
professor Holger Weiss, och diskuterade möjligheten av att genomföra mitt projekt. Mycket
övertygande behövdes inte, och vi kom överens om att jag skulle behandla min avhandling som ett
slags experiment, eller ett litet humanistiskt laboratorium. Slutligen växte projektet långt ut över de
ramar jag först föreställt mig, och det visade sig både mer krävande och påfrestande än jag trott. Till
vilken mån det berodde på mig själv, mina bristande förhandskunskaper, min livssituation eller den
rådande globala pandemin kan jag inte avgöra definitivt. Allt i allo har projektet emellertid visat sig
vara ytterst givande, och jag har utvecklat mitt kunnande mer mångsidigt än jag någonsin vågat
hoppas på.

2

1. Introduktion
Jag skulle kunna karaktärisera mig själv som en slags produkt av min tid. En stor del av min
fritid spenderar jag på sociala media, antingen bakom en telefon- eller datorskärm. Jag
konsumerar gärna historierelaterat material, till exempel videon på YouTube eller podcasts
via bl.a. Spotify, Soundcloud eller YLE, där det finns en hel del informativt och
underhållande material att ta del av.
YouTube är en plattform som vuxit i snabb takt sedan den lanserades år 2006, och
idag kan det karaktäriseras som ett socialt fenomen, där vem som helst kan producera en
video och lägga upp den, så länge som man håller sig till plattformens regler. Utöver det kan
man engagera sig i kommentarsfälten och diskutera med folk runtom i världen.1 Individer
som själva producerar och laddar upp information på Internet (t.ex. text, bild, video, ljud,
musik, kartor, serier och presentationer) kan innefattas i den breda kategorin av
innehållsskapare,2 som jag i den här avhandlingen använder synonymt med begreppet
producent. Sociala media inverkar på vår uppfattning om verkligheten, vårt liv, vår
gemenskap och vårt samhälle, och historikern Pilvi Torsti, som studerat finländares
historiebild, kom fram till att datorn och Internet är en central del av livet hos människor
födda på 1970-talet och senare.3 Dessutom har den pågående, globala Covid-19 pandemin
enligt Statistikcentralen ökat internetanvändning i Finland då social kommunikation alltmer
förflyttats till nätet.4
Historikern John Tosh argumenterar i Why History Matters (2008) att historikern har
ett ansvar gentemot samhället eftersom historiskt tänkande är en grundläggande faktor i
formationen av kritiska och medvetna medborgare, och uppmanar historiker att engagera sig
på den offentliga arenan. I Finland har universitet tre lagstadgade uppgifter, och vid sidan om
främjandet av fri forskning och erbjudandet av utbildning, bör de ”främja
forskningsresultatens och den konstnärliga verksamhetens genomslagskraft i samhället”,5

1

Michael Strangelove, Watching YouTube: Extraordinary Videos by Ordinary People, (Toronto: University of
Toronto Press, 2010), 6–31, 46–48.
2
“Sisällöntuottaja”, IATE 30.09.2020, Europeiska unionen (383244),
<https://iate.europa.eu/entry/result/383244/all>, besökt 11.3.2021.
3
Jaakko Suominen, ”Johdanto – Sosiaalisen median aika”, 9–27, Sosiaalisen median lyhyt historia, eds. Jaakko
Suominen, Sari Östman, Petri Saarikoski, Riikka Turtiainen, (Helsinki; Gaudeamus, 2013), 9–13.
4
Suomen virallinen tilasto (SVT): Väestön tieto- ja viestintätekniikan käyttö [verkkojulkaisu]. ISSN=2341-8699.
2020. Helsinki: Tilastokeskus, <http://www.stat.fi/til/sutivi/2020/sutivi_2020_2020-11-10_tie_001_fi.html>,
besökt 11.3.2021.
5
Universitetslag 24.7.2009/558, 2 § Uppgifter, <https://finlex.fi/sv/laki/ajantasa/2009/20090558>, besökt
senast 10.3.2021.

3

alltså kommunicera forskningsresultat till samhället. Men hurdana förutsättningar har
historiker i Finland att själva engagera sig i dessa frågor idag?
För tillfället är forskning kring historierelaterat innehåll på Internet inom kontexten av
Finland främst fokuserat på användningen av sådant material som källor för forskning.6 På
senaste tiden har man däremot kunnat på internationellt håll se ett växande intresse för att
använda digitala medel till att producera audiovisuellt, historierelaterat innehåll och publicera
det på Internet. Bland annat har tyska historiker utgivit antologin Geschichte auf YouTube:
Neue Herausforderungen für Geschichtsvermittlung und historische Bildung (2019), där
tyska historikers deltagande på YouTube undersöks och diskuteras ur olika perspektiv. På
finsk håll publicerades verket What is Digital History? (2020) nyligen av historikern Hannu
Salmi, där hen redogör för olika sätt att presentera historia på med hjälp av digitala verktyg.
Den här avhandlingen ämnar bidra med ett exempel på hur man kan gå till väga för att
utnyttja teknologi och digitala verktyg för presentationen av forskningsresultat. Den metod
som tillämpats är autoetnografi, vilket betyder att forskarens (d.v.s. min) erfarenhet läggs
under förstoringsglaset. Autoetnografi som metod utgår ifrån att forskaren inte kan eller bör
försöka skilja sin egen erfarenhet från sin forskning, utan bör fungera som både observatör
och aktör. Subjektivitet bör inte avfärdas, utan tvärtom – forskarens egen reflexivitet är
central.7 I mitt fall innebär det att jag med hjälp av intervjuer kombinerar andra historikers
erfarenheter av att producera audiovisuellt innehåll med min egen erfarenhet av den här
avhandlingsprocessen.
Trots att den här avhandlingen inte tillämpar något specifikt teoretiskt ramverk för
tolkningen av intervjuerna, betyder det inte att min tolkning skulle vara ateoretisk.
Ostrukturerade intervjuer har kritiserats för att inte åskådliggöra tolkningsprocessen
tillräckligt bra,8 och autoetnografi som metod har kritiserats för samma brist.9 För att undvika
oklarheter angående min egen tolkning har jag ämnat att föra fram min erfarenhet så reflexivt
som möjligt i samband med min tolkning av intervjuerna.
Den här artikeln är ämnad att läsas i samband med videodelen. Här redogör jag för de
förberedelser jag gjort, hur jag resonerat under processen och de val jag varit tvungen att göra
under editeringsprocessen och varför jag gjort just som jag gjort. Syftet är att redogöra för de

6

Kimmo Elo, ”Digitaalisen historiantutkimuksen kenttää louhimassa”, Digitaalinen humanismi ja
historiatieteet, ed. Kimmo Elo, (Turku: Turun historiallinen yhdistys, 2016), 11–12.
7
Tessa Muncey, Creating Autoethnographies, (Los Angeles; London: SAGE, 2010), 1–23.
8
Fontana, Andrea & Anastasia H. Prokos, The Interview: From Formal to Postmodern, (London; New York:
Routledge, 2016), 72–75.
9
Norman Denzin, Interpretive Autoethnography, (Los Angeles: Sage, 2014), 69–70.

4

erfarenheter akademiska historiker i Finland har fått av att på egen hand producera
audiovisuellt innehåll och publicera det på Internet och granska ämnet ur ett akademiskt
perspektiv. Dessutom har avhandlingen gjorts med tanken av att andra historiker kunde
använda sig av den för sin egen produktion av audiovisuellt innehåll som ämnas publiceras på
Internet. Förhoppningen är att andra ska kunna lära sig av mina misstag.

5

2. Förberedelser
Det sägs att ett väl förberett arbete är till hälften gjort. Med det uttrycket i tankarna dök jag
huvudet först in i att undersöka det som krävdes för att göra en s.k. multimodal avhandling,
vilket i mitt fall innebär en avhandling pro gradu som består av både en litterär och en
audiovisuell del.10
En av de viktigaste aspekterna för att försäkra mig om att mitt arbete skulle bli
godkänt som en regelrätt akademisk avhandling, var att noggrant dokumentera hela
arbetsprocessen. För att inte endast hamna lita på mitt fallerande minne, bygger denna
processdagbok därför på de olika delmomenten av en avhandling, alltså idépapper, PM1 och
PM2, samt mina anteckningar under processen som finns i såväl litterär-, auditiv- som
videoform. Eftersom jag genom hela processen aktivt gjorde anteckningar har jag gott om
material att blicka tillbaka på, och anser därmed att min tolkning av min arbetsprocess är
välgrundad.
Då jag påbörjade mitt arbete hade jag nyligen inspirerats av Juhana Torkkis Puhevalta
käyttöön! Näin valmistelet elämäsi parhaan puheen (Keuru, 2015), där Torkki använder sig
av dialog för att kommunicera sitt budskap. Jag ville i ett tidigt skede försöka bryta mig ur de
föreställningar jag hade angående hur en avhandling bör se ut, och skrev därför mitt PM1 i
formen av en dialog. Idén om att intervjua historiker som producerat historierelaterat,
audiovisuellt innehåll på Internet gick väl ihop med tanken om dialoger, och min avsikt var
att utforska hurdana hinder och möjligheter historiker stött på under sitt arbete. Från det
utvecklade jag en drös hypoteser, som kan sammanfattas enligt följande: Historiker som
producerar historierelaterat, audiovisuellt innehåll på Internet har möjlighet att 1) göra sitt
arbete mer tillgängligt åt en bred publik, 2) öka sin kommunikation med andra forskare, 3)
öka påverkan av akademisk historieforskning i samhälleliga debatter kring historiska tema,
och 4) få en potentiell inkomst. Däremot kan de även 5) stöta på tekniska hinder, 6) få
obefogad eller överdriven kritik, eller 7) bli överarbetade. Kort sagt kan man sammanfatta
mitt intresse till följande forskningsfråga: hurdana erfarenheter har historiker i Finland haft av
att producera audiovisuellt historierelaterat material och publicera det på Internet?
För att kunna göra en sammanhängande video av intervjuer var det viktigt att hitta
historiker med någon framstående gemensam nämnare. Trots många timmar av sökande på

10

Terhi Skaniakos, ”Mikä ihmeen monimuotogradu?”, Jyväskylän yliopiston taide- ja kulttuuriaineiden
muuntokoulutuksen julkaisu 3 (Jyväskylä, 2004), 9–10.

6

egen hand, framgick det snabbt att det inte finns många historiker som gjort något liknande i
Finland. Jag skickade därför e-post till alla ämnesansvariga för historia vid finländska
universitet, för att höra ifall de visste om några potentiella historiker som jag kunde intervjua.
Jag fick många goda förslag, och valde att avgränsa mig till specifikt akademiska historiker i
Finland som själva stått för produktionen av sitt audiovisuella material. Det här gjorde att jag
uteslöt historiker som arbetat med större projekt, som bl.a. Elävä Suomenlinna11 och
Harparskoglinjen – Västfronten mot Sovjet.12 Trots att mitt ursprungliga intresse främst låg
på historierelaterad videoproduktion kunde jag inte hitta fler än en historiker som ägnat sig åt
det, och jag hamnade således utöka mitt fokus till att innefatta även historiker som producerat
podcasts.

11

Elävä Suomenlinna, Wordpress, besökt 15.12.2021, <https://elavasuomenlinna.wordpress.com/>; Elävä
Suomenlinna, Turun Yliopisto, besökt 15.12.2021, <https://www.utu.fi/fi/ajankohtaista/podcast/elavasuomenlinna>.
12
Harparskoglinjen – Västfronten mot Sovjet, YLE, besökt 15.12.2021, <https://areena.yle.fi/1-50744390>;
Facebook, besökt 15.12.2021, <https://www.facebook.com/vastfrontenmotsovjet/>; Instagram, besökt
15.12.2021, <https://www.instagram.com/harparskoglinjen/>.

7

3. Intervjuer
Alla de historiker som jag bjöd till intervju och fick svar från tackade jakande. Jag blev
positivt överraskad över hur entusiastiskt deltagandet blev, och hur trevliga och
tankeväckande diskussioner vi fick till stånd under intervjuerna. Fem månader in i
avhandlingsprocessen, i februari 2021, höll jag sju intervjuer på distans från mitt vardagsrum
i Åbo. Varje intervju blev mellan 45–60 minuter, förutom två som blev dubbelt längre, då jag
intervjuade två historiker samtidigt (Susanna Niiranen och Mikko Hiljanen, samt Heikki
Laurila och Ilkka Hemmilä).
Den enligt mina uppgifter första finskspråkiga, historierelaterade podcasten i
Finland,13 Historian nurkkapöytä, grundades av historikerna Ilkka Hemmilä och Heikki
Laurila i Åbo 2016 under deras studietid vid Åbo Universitet. Deras senaste episod är från
2018, och de har publicerat allt som allt 24 episoder. Vissa är specifika historiska reportage,
som ”Panssarilaiva Ilmarisen viimeinen yö” (september 2016), medan andra är intervjuer
med gäster, som t.ex. den senaste episoden ”Arkeologisen löydön matka maan alta vitriiniin”
(december 2018) med forskaren Ilari Aalto som gäst.14
Den andra duon jag intervjuade var historikerna Susanna Niiranen och Mikko
Hiljanen angående deras erfarenhet med podcasten Norsunluutornista, päivää!. Podcasten
grundades 2018 under deras tid vid Jyväskylä Universitet. Allt som allt har de publicerat 27
episoder, varav den senaste publicerades 2020. Episoderna kretsar inte endast kring historia,
utan även kring litteratur, kultur, och andra dagsaktuella ämnen. Dessvärre finns det i
skrivande stund endast tre av episoderna tillgängliga.15
Den nyaste podcasten, vars producent jag intervjuat, är Menneisyyden jäljillä av
doktoranden Lotta Vuorio vid Helsingfors Universitet. Podcasten publicerades i början av
2020, och den senaste uppladdningen ägde rum i december 2021. Liksom de två ovannämnda

13

Ilkka Hemmilä, Heikki Laurila, ”Historian nurkkapöytä tuo menneisyyden podcasteihin”, Historiallinen
Aikakausikirja 115:1 (2017): 107.
14
Ilkka Hemmilä, Heikki Laurila, ”Historian nurkkapöytä”, Soundcloud, besökt 14.12.2021,
<https://soundcloud.com/historiapoyta>; se Bilaga 3 för fler källor.
15
”Norsunluutornista, päivää! Uusi podcast-sarja Helan tutkijoilta”, Jyväskylän yliopisto, publicerad 6.4.2018,
besökt 14.12.2021, < https://www.jyu.fi/hytk/fi/laitokset/hela/ajankohtaista/tiedotteet/norsunluutornistapaivaa-2013-uusi-podcast-sarja-helan-tutkijoilta>; Mikko Hiljanen, Susanna Niiranen, ”Norsunluutornista,
päivää!”, Soundcloud, besökt 14.12.2021, < https://soundcloud.com/user-163193586/tracks>; se bilaga 3 för
fler källor.

8

podcasterna, har även Vuorio bjudit in experter inom olika historierelaterade områden för
intervjuer.16
Från Åbo Akademi intervjuade jag doktorand Patrik Hettula, som är aktiv inom
Globalhistoriska Laboratoriet (GHL). Laboratoriet grundades ursprungligen som en
studiecirkel år 2015, men idag kan man ta del av deras litteraturdiskussioner och andra påhitt
i formen av podcasts och videon. Allt som allt har de publicerat 26 audiovisuella inlägg,
varav de fyra första finns på Soundcloud och resten på YouTube. De senaste uppladdningarna
(2021) är korta videoklipp från en rundvandring i Åbo hösten 2020, där jag deltog genom att
sköta filmandet.17 Det bör även omnämnas, att handledaren för den här avhandlingen, Holger
Weiss, är aktiv inom GHL.
Den enda historiker med fokus på specifikt videoproduktion som jag lyckades
intervjua var Hannu Salmi från Åbo Universitet. På sin YouTube-kanal har hen sedan 2015
laddat upp sex stycken videon, varav den senaste uppladdningen ägde rum i slutet av 2020.18
Utöver sin egen videoproduktion har Salmi engagerat sig i frågor kring digital historia med
sitt senaste verk What is Digital History? (2020).
Förutom de historiker som själva producerat historierelaterat, audiovisuellt material,
har jag även intervjuat historikerna Anu Lahtinen och Josephine Hoegaerts från Helsingfors
Universitet. Lahtinen har bl.a. dragit en Twitter-fokuserad kurs, Helsinki1918,19 år 2018 och
som huvudredaktör för Historiallinen Aikakausikirja har hen varit med om att ordna
samarbeten mellan journalen och några av de podcastproducenter som intervjuats i den här
avhandlingen. Jag valde att intervjua både Lahtinen och Hoegaerts för deras intresse för
digitalt berättande och för deras erfarenhet av att använda innehållsskapande som en del av
universitetskurser. Hoegaerts har t.ex. varit med om att producera podcastserien Podcast in
Podcast med Lotta Vuorio,20 samt hållit en kurs i podcastproduktion för studerande inom
Europastudier under våren 2020 vid Helsingfors Universitet.
16

Lotta Vuorio, “Menneisyyden jäljillä”, hemsida, besökt 14.12.2021, <https://lottavuorio.com/>; se bilaga 3
för fler källor.
17
Global History Lab, hemsida, besökt 14.12.2021, <https://www.globalhistorylab.com/>; “Global History Lab
GHL”, YouTube, besökt 14.12.2021,
<https://www.youtube.com/channel/UCPldTYcTkrSljQxra8IxBpQ/featured>, se bilaga 3 för fler källor.
18
Hannu Salmi, YouTube, besökt 14.12.2021,
<https://www.youtube.com/channel/UCVyI3DkelgvSxWgJIKSdeXQ>.
19
”Helsinki1918”, Twitter, besökt 14.12.2021, <https://twitter.com/helsinki1918a?lang=fi>.
20
Josephine Hoegaerts, “Podcast in Podcast”, Soundcloud, besökt 14.12.2021,
<https://soundcloud.com/podcast-in-podcast>; Hoegaerts, “Podcasts in research and teaching”, Wordpress,
besökt 14.12.2021, <https://blogs.helsinki.fi/podcourse/>; Faculty of Arts University of Helsinki, “Podcasts
instead of essays: A practical guide - Josephine Hoegaerts and Lotta Vuorio”, YouTube, besökt 14.12.2021,
<https://www.youtube.com/watch?v=ozyAYFEdFTo>.

9

Då jag förberedde mig för intervjuerna hade jag fortfarande ingen specifik
forskningsfråga, utan jag ville hålla mitt sinne öppet och låta intervjuerna ske så ledigt som
möjligt. På grund av den här inställningen bestämde jag mig för att använda en tämligen
ostrukturerad intervjumetod. Jag ville inte binda mig till ett frågeformulär, utan i stället låta
diskussionen flyta fritt, engagera mig själv, svara på frågor och bolla idéer och jämföra
erfarenheter med dem jag intervjuade.21 Jag förberedde emellertid tolv frågor som jag
skickade åt historikerna på förhand (se bilaga 1), så att de skulle ha en aning om hurdana
teman som intresserade mig och för att jag vid behov skulle ha en röd tråd att återvända till.
Trots att avsaknaden av rigid struktur gav upphov till en hel del intressanta
diskussioner, bland annat om hur vår tolkning av historia ändrar från om vi läser eller ser på
audiovisuellt historierelaterat material, visade det sig i editeringsfasen att vara tämligen
problematiskt. Då jag och de intervjuade historikerna diskuterade öppet blev meningarna ofta
på hälft och i vissa fall talade vi på varandra. Det visade sig vara för svårt att få med dessa
delar i den slutgiltiga videon, och de öppna, spontana diskussionerna blev därmed
bortklippta.
Utöver frågorna skickade jag ett tillståndsformulär som jag ville att historikerna skulle
fylla i före varje intervju (se bilaga 2). Det här var för att undvika oklarheter med
inspelningen, användningen av det inspelade materialet och avhandlingens ändamål. Trots
denna åtgärd uppstod det ändå missförstånd, och insikten om att intervjuerna skulle editeras
och användas som sådana i videodelen kom som en överraskning åt några av historikerna.
Själva intervjuerna och inspelningarna av dem skedde först och främst via Zoom, m.h.a.
tjänstens egen inspelningsfunktion.22 Utöver zoom-inspelningen använde jag mig även av en
systemkamera och min smarttelefon för att spela in intervjuerna från olika vinklar.
Resonemanget bakom det beslutet var att jag ville se till att jag vid editeringen kunde växla
mellan de olika vinklarna för att upprätthålla åskådarens fokus.

21

Fontana & Prokos, 39–42.
“Starting a local recording”, Zoom, besökt 14.12.2021, <https://support.zoom.us/hc/enus/articles/201362473-Starting-a-local-recording>.
22

10

4. Editering och etisk diskussion
Efter sju intervjuer och några egna övningar i filmande har jag långt över elva timmar
filmmaterial till mitt förfogande. Ursprungligen hade jag tänkt att intervjuerna endast skulle
utgöra en del av själva videon, och jag hade tänkt att videon främst skulle utgöra ett slags
bakom kulisserna-narrativ. För mitt PM2 försökte jag författa ett filmmanuskript, men insåg
snabbt att det i princip skulle leda till en avhandling i manuskriptform. Utöver att det skulle
göra min arbetsmängd oproportionerligt stor, tvingade även den stora mängden
intervjumaterial mig att tänka om. I stället för att utgå från ett manuskript bestämde jag mig
för att ha intervjuerna som det centrala temat för min videodel.
Filerna blev väldigt stora och för att säkra dem har jag använt mig av två externa
hårdskivor. För editeringen har jag använt mig av Adobe Premiere Pro, vars licens jag själv
införskaffade med studierabatt. Att köra programmet kräver en dator med tillräckligt bra
prestanda, och min vanliga laptop dög inte. Som tur hade jag för avsikt att införskaffa en
bättre dator, så jag räknar inte den som en utgift relaterad till den här avhandlingen.
Jag närmade mig editeringsprocessen mycket metodiskt. Först organiserade jag varje
intervju för sig, och såg till att filmmaterialet och ljudspåren från varje inspelning (Zoom,
smarttelefon, systemkamera) var synkroniserade. Därefter klippte jag upp intervjuerna
tematiskt, och indikerade varje tema med färg och nyckelord. Först därefter gick jag in för att
gallra i materialet.
De första editeringsbesluten jag gjorde var att ta bort långa pauser, upprepningar och en
hel del ifyllnadsord. Det ändrade inte på intervjuns narrativa innehåll, men gjorde videon
kortare och behagligare att följa med. I det här skedet insåg jag att det inte skulle vara möjligt
att ta med varje intressanta samtalsämne i den slutgiltiga videon, vilket innebar att jag
hamnade gallra med hård hand för att försöka få ner videons totala längd. I det här skedet
hade jag redan jobbat länge med varje intervju, och hade god vetskap om deras innehåll.
Besluten angående det material som kändes mest väsentligt att behålla gjorde jag genom att
behålla de enligt mig mest sammanfattande delarna, som kan kopplas till följande frågor och
diskussionsteman:
▪

Hur föddes idén att börja göra videon/podcasts?

▪

Hurdan respons har du fått?

▪

Vilka framtidsutsikter identifierar du i att göra videon/podcasts i en
akademisk kontext?
11

▪

Diskussion om hinder och nytta

▪

Har du några tips åt historiker som är intresserade av att pröva
producera och publicera audiovisuellt material?

Under editeringsprocessen blev det snabbt uppenbart att alla mina beslut angående vad som
fick stanna och vad jag klippte bort hade etiska konsekvenser. För att förkorta intervjuerna,
men samtidigt få dem att låta konsekventa och löpande, hamnade jag ta bort pauser och på
vissa ställen låna ett ”och” eller ett ”att” från andra ställen i intervjun, så att meningarna
skulle bli så hela som möjligt. Eftersom intervjuerna varit så ostrukturerade och lediga hade
jag inte haft några som helst krav på hurdant språk som användes, vilket ledde till att det
tidvis användes talspråk och ofullständiga meningar. Det ledde i sin tur till att en del av mina
editeringsbeslut i slutändan blev klumpiga, vilket jag försökte lösa med att distrahera
åskådaren från min stökiga editering genom att hoppa mellan olika kameravinklar. För att
försäkra mig om att jag inte snedvridit de intervjuades utsagor i editeringsfasen skickade jag
förkortade versioner av intervjuerna för ännu ett godkännande, och fick grönt ljus av alla som
svarade.
För att öka räckvidden av min videodel beslöt jag mig att lägga till en engelskspråkig
textning. Jag använde den även för att försöka skapa mer koherens och struktur i narrativet,
och lämnade därför bort ifyllnadsord från textningen. Det här leder till att den engelska
textningen inte ordagrant följer den intervjuades utsagor, och jag har tagit mig friheten att
lägga till hänvisningar där jag ansett att kontexten förblivit oklar. På grund av tidsbrist hann
jag inte skicka den textade videon för en sista kontroll åt de intervjuade historikerna, så texten
bör inte ses som en direkt översättning, utan som en del av min egen tolkning.
Min egen närvaro i videon blev betydligt mindre än först planerat. Jag hade tänkt ha med
mina egna kommentarer i samband med intervjuerna, men nöjde mig i stället med en kort
introduktion, några byten till den kameravinkel som visar mig, samt ett kort klipp på mig i ett
vinterlandskap. Beslutet att inkorporera ett vinterlandskap till introduktionen var ett försök att
välkomna åskådaren på neutral grund till avhandlingen, i stället för att direkt hoppa till mitt
vardagsrum. Resonemanget var att längre klipp där bakgrunden är i fokus ger en känsla av
opersonlighet och objektivitet.23

23

Michael Ryan & Melissa Lenos, An Introduction to Film Analysis – Technique and Meaning in Narrative Film,
(New York; London: Continuum, 2012), 53.

12

5. Forskningsresultat
Ett av de mest påtagliga resultaten av det här projektet var insikten om hur mycket
omgivningen inverkar på en forskningsprocess. Eftersom den fortfarande rådande pandemin
pågick under hela avhandlingsprocessen, mellan augusti 2020 och december 2021, var det
inte möjligt att intervjua folk ansikte mot ansikte. Utöver det föll alla stimulerande och
tankeväckande diskussioner som vanligtvis äger rum i universitetets korridorer bort. Så gott
som alla diskussioner kring mitt arbete hölls via Zoom. För mig personligen var avsaknaden
av intellektuellt umgänge en stor brist, då det så lätt hänt att jag fastnat på någon detalj eller
ett litet problem som växt sig mycket större än nödvändigt i mitt eget huvud. Dessutom
uppstod tidvis svårigheter att få tag i böcker, då biblioteken varit stängda och fjärrlån inte
möjliga. Som tur orsakade det inga märkvärdiga problem för mitt arbete.
Däremot hade pandemin andra konkreta påverkningar på kvaliteten av avhandlingen,
eftersom jag inte kunde hålla intervjuerna i till exempel Åbo Akademis multimedia studio
Eisenstein. Därför var det alltså inte möjligt att spela in alla intervjuer med exakt samma
redskap, och de inspelade intervjuernas kvalitet har därför stora skillnader sinsemellan.
Pandemin orsakade att de jag intervjuade inte heller hade tillgång till mer professionella
utrymmen vid deras hemuniversitet, utan hamnade nöja sig med den teknologi som fanns till
hands. I vissa fall var det en smarttelefon och det egna arbetsutrymmet där hemma, som
givetvis inte är designad för att spela in professionell audio.
Utöver pandemin, och delvis på grund av den, hade jag även svårigheter med att hitta
finansiering. Att samtidigt arbeta med en multimodal avhandling och lära sig de tekniska
kunskaper som krävs, ta i beaktande de begränsningar som pandemiläget krävde samt aktivt
söka finansiering och betalt arbete blev snabbt för krävande. Som tur kunde jag låna både
kamera och mikrofon och hade dator med tillräckligt bra prestanda, men själva mjukvaran
som krävdes för editering av videomaterialet kostade under första året ca 240 €, och senare
ännu mer då arbetet drog ut på tiden. Det var beklagligt att Åbo Akademi under
avhandlingsprocessen fattade beslutet att skjuta upp sina egna stipendier från februari 2021
till december 2021. Slutligen fick jag som tur både Konkordiastiftelsens stipendium i maj
2021 och Victoriastiftelsens stipendium i december. Utan dessa hade det inte varit finansiellt
möjligt att slutföra arbetet.
Att rent konkret komma överens om intervjuerna och få dem genomförda visade sig
däremot relativt lätt. Eftersom de hölls på distans uppkom inga svårigheter med att hitta
passande datum och tider, och jag kunde själv lägga upp min kamera i lugn och ro hemma i
13

mitt eget vardagsrum. Alla intervjuer löpte utan större problem, även om det förekom en del
störningar i nätkontakten och orsakade tidvis sämre bild- och ljudkvalitet. På det hela taget
uppfattade jag alla de jag intervjuade som positivt inställda och glada att ställa upp. Efter en
av intervjuerna föddes det dessutom diskussion på Twitter angående min avhandling, men
eftersom jag själv inte har ett användarkonto har jag inte kunnat delta i den.
Vid ett jämförande av de intervjuade historikernas erfarenheter med mina egna, samt
de hypoteser jag framfört i mitt PM1 (se s. 6), kan man dra slutsatsen att produktionen av
historierelaterat audiovisuellt innehåll medför en hel del nytta åt producenten personligen.
Först och främst har podcast- och videoproduktionen medfört att historikerna har kunnat nå
ut med sin expertis till en bredare publik utanför universitetet. Vidare har historiker som
engagerat i produktionen av dylikt material haft möjligheten att bredda sina akademiska
nätverk och sin expertis, profilera sig yrkesmässigt genom att ge dem möjligheten att driva
sina egna, obundna projekt vid sidan om deras, ofta prekära, arbetsförhållanden. Några av de
intervjuade historikerna identifierade även potential för att höja profilen av historieforskning
på ett samhälleligt plan, samt främja den egna institutionens och universitetets rykte.
Däremot har produktionen av historierelaterat audiovisuellt innehåll inte i något av de
studerade fallen skett utan hinder. Historikerna vittnade om hur tidskrävande audiovisuell
produktion är och alla hade antingen haft problem med att hitta finansiering eller tid för att
förverkliga sina projekt i den utsträckning som de hade velat. Däremot ansåg ingen att de
stött på några betydande problem angående de tekniska aspekterna av audiovisuell
produktion, utan snarare tvärtom. De flesta ansåg att det är lätt att börja och att lära sig
använda editeringsprogram, och jag instämmer också. Det tog en stund att bli van vid
editeringsprogrammet, och det är verkligen tidskrävande, men även i mitt fall utgjorde
avsaknaden av finansiering ett mycket större problem än tekniken. Utöver det vittnade ingen
historiker om någon obefogad eller överdriven kritik, utan alla var överens om att deras
audiovisuella projekt blivit väl emottagna av såväl kolleger som publik.
Min kanske största missberäkning, och något som flera av de intervjuade historikerna
påpekade, var att audiovisuell produktion är ytterst arbetsdrygt och tidskrävande. Trots att jag
planerat vad jag antog var mer än tillräcklig tid för editering, hade jag inte kunnat förutse hur
länge det skulle komma att ta. Några av historikerna vittnade om att arbetet med deras projekt
tagit för mycket tid och orsakat att deras andra åtaganden, så som studier, blev fördröjda.
Personligen hade jag få andra åtaganden som krävde min uppmärksamhet, men min hypotes
om att produktion av audiovisuellt innehåll i en akademisk kontext kan leda till utbrändhet
fick jag själv uppleva. I samband med intervjuerna var jag tvungen att söka professionell
14

hjälp och medicinering för mitt mående som blev allt värre desto större och mer komplex min
avhandling växte sig.
Under diskussionerna kring framtidsutsikterna för audiovisuellt innehåll inom en
akademisk kontext, medgav de flesta att de kunde se sig använda podcast eller video som
alternativ för akademiska essäer i sin undervisning. Däremot fanns det en önskan om att se
mer utbildning inom bl.a. audiovisuell produktion inom historiestudier, eftersom det kunde
hjälpa bredda studerandes praktiska kunskaper och underlätta övergången till ett ickeakademiskt arbete för vissa. Att under studierna få konkret erfarenhet i att förmedla budskap
muntligt och i bild för en större publik med audiovisuella medel sågs som en eftertraktad
fördel, och det upplevdes som mer personligt att lyssna på en studerandes röst i form av en
podcast än genom en sedvanlig text, något som lär ha varit särskilt trevligt i dessa tider av
social distansering.
Då jag frågade historikerna om de hade några tips för andra historiker som funderat på
att producera sin första podcast eller video, lyfte de flesta fram vikten av att vara modig och
våga experimentera. De uppmanade till att hitta sitt eget specifika tillvägagångssätt, utan att
glömma vikten av god förberedelse, ett välplanerat koncept och användning av manuskript.
Om jag nu skulle ge mig på ett liknande projekt, skulle jag göra som Josephine Hoegaerts
rekommenderade, och se till att ha bra ljudinspelningsteknologi på båda sidorna av
datorskärmen, alltså både hemma hos mig och hos den jag intervjuar. Utöver det hade jag till
en början stora svårigheter med att känna mig bekväm framför kameran, samt då jag började
spela in min röst. Att editera mig själv kändes motbjudande, då jag konstant var medveten om
att allt jag väljer att ta med i videon utsätts för potentiell kritik.
Avslutningsvis vill jag påpeka att min audiovisuella avhandlingsprocess visade sig
vara mycket social och interaktiv, i och med att jag ville försäkra mig om att de jag intervjuat
godkände mina editeringsbeslut. Utöver det har jag insett att man i editering av audiovisuellt
material har betydligt mindre handlingsfrihet än då man redigerar en litterär text, eftersom det
inte går att lägga till något nytt. Visserligen kan man filma mera, men det är arbetsdrygt.
Däremot hade jag ingen brist på material, snarare tvärtom. Jag gallrade så mycket jag bara
kunde utan att offra för mycket av det innehållsmässigt intressanta materialet, i hopp om att
få det ner till ca. 30 minuter. Trots att jag, om än motvilligt, tog bort tankepauser som
definitivt skulle ha gjort själva tittarupplevelsen mer behaglig och lättare att följa med,
lyckades jag inte få ner den totala längden på videon till mindre än ca. 43 minuter. Om jag
gjorde detta igen skulle jag fokusera och avgränsa mig betydligt bättre före intervjuerna,

15

eventuellt hålla färre intervjuer, och försöka hålla dem korta, koncisa och mer strukturerade
för att underlätta editeringsfasen.

16

6. Avslutning
Den här avhandlingen svarar på frågan om hurdana erfarenheter akademiska historiker i
Finland har haft då de producerat historierelaterat, audiovisuellt material och publicerat det
på Internet. Avhandlingen är multimodal, och består av både en video på ungefär 43 minuter
och den här reflexiva processdagboken. Allt som allt intervjuades nio historiker under
februari 2021 och videodelen består av editerade och utvalda delar från intervjuerna. Utöver
det har en autoetnografisk metod tillämpats, så att min erfarenhet av själva audiovisuella
avhandlingsprocessen, inklusive förberedelserna, intervjuerna och editeringsprocessen stått
som grund för avhandlingen.
De akademiska historikerna som intervjuades uppgav att deras främsta intresse med
att producera historierelaterat, audiovisuellt material legat i att nå ut med sin och andra
forskares expertis åt en bredare publik. De uppger att de identifierat en hel del personlig och
yrkesmässig nytta i och med sina projekt, i och med att de lärt sig nya kunskaper i form av
editering och muntligt framförande av vetenskaplig information till en icke-akademisk
publik. De audiovisuella projekten har även hjälpt historikerna att nå ut till andra forskare och
således utökat historikernas professionella nätverk.
Historikerna vittnar däremot också om svårigheter med att finna tillräcklig tid för att
ägna sig åt sina audiovisuella projekt, samt svårigheter med att finna finansiering. Jag hade
själv stora svårigheter med det senare, vilket i samspel med den stora arbetsbörda som en
audiovisuell produktion av den här kalibern innebär, fick min mentala hälsa att bli lidande
och drog ut på min arbetsprocess.
Utöver detta diskuterades potentiella framtidsutsikter för audiovisuellt
historieberättande inom akademiska världen, och flera historiker åberopade mer undervisning
inom de kunskaper som krävs för att producera audiovisuellt material. Eftersom inte alla
studeranden fortsätter inom den akademiska världen skulle det därmed vara motiverat att
erbjuda dem möjligheten att avlägga examinationer i form av podcasts och videon i stället för
endast essäer.
De tips som historikerna gav åt andra akademiska historiker som övervägt att börja
producera audiovisuellt material handlade först och främst om att våga testa sig fram och
hitta det som passar en själv bäst. Trots att det är arbetsdrygt och väldigt tidskrävande att
editera såväl film- som audiomaterial, finns det en hel del nytta för såväl den individuella
historikern som för historievetenskapen över lag.

17

Som förslag till vidare forskning vill jag uppmana historiker att fundera hur de själva
kunde ta i bruk audiovisuella medel som tillägg till sina nuvarande tillvägagångssätt, och
utforska olika sätt att presentera historisk forskning på. Som Hannu Salmi sade under sin
intervju – det är bara din fantasi som sätter gränser på vad du kan åstadkomma, och en
humanist är kapabel till vad som helst.

18

Bilagor
Bilaga 1: Intervjufrågor
Intervjufrågor
Historiker och audiovisuella historieberättelser i Finland
Pro Gradu

Katarina Willberg
Våren 2021
Åbo Akademi

I det här dokumentet finns förberedande frågor inför intervjutillfället. Dessa frågor bör främst ses som
riktlinjer ämnade att informera den som intervjuas om intervjuarens utgångspunkter. Intervjun följer en
modell av interaktivt intervjuande, vilket innebär att frågorna används som öppning för diskussion och
möjliggör att den som intervjuas med sin expertis kan lyfta fram sådant intervjuaren inte insett fråga.
Själva intervjun sker via Zoom och länken skickas i ett påminnelsemejl dagen före mötet. Inspelningen av
ljud och bild påbörjas direkt då mötet öppnas, och som bilaga finns ett tillståndsformulär som bör
besvaras före intervjun.
Huvudsakliga teman:
1. Praktiska arrangemang för att göra en video/podcast
2. Video/podcast i en akademisk kontext
3. Hinder och möjligheter
Riktgivande frågor:
1. Hur och när föddes idén att börja göra videon/podcasts?
2. Hur skulle ni själv beskriva ert innehåll?
3. Hurdan är er målpublik?
4. Vilka kunskaper kräves för att göra en video/podcast?
a.

Hur skiljer sig processen av att göra audiovisuell historia från traditionell, textbaserad
historia?

b. Hur länge tar det uppskattningsvis att göra en video/podcast?
5. Vilka mediaplattformer använder ni för publicering/marknadsföring och varför?
6. Har ni någonsin hamnat ta bort en video/podcast? Varför?
7. Hurdan respons har era videon/podcasts fått
a.

av publik,

b. av kolleger?
8. Vilken nytta ser ni i att göra videon/podcasts i en akademisk kontext?
9. Vilka möjligheter finner ni i att göra videon/podcasts som akademisk historiker?
10. Vilka hinder har ni stött på under er process av att göra videon/podcasts?
11. Vilken roll anser du att videon/podcasts har inom historievetenskapen?
12. Har ni några konkreta tips åt historiker som vill börja göra videon/podcasts?

19

Bilaga 2: Tillståndsformulär
Audiovisual history in Finland - consent form
Please make sure to carefully read the text below and give your consent by checking the box
at the end of the page. By checking the box you give your consent to take part in a recorded
interview for the audiovisual MA thesis on "Historians and audiovisual history in Finland" by
MA (general history) student Katarina Willberg at Åbo Akademi University. Thesis
description: the aim of the thesis is to find out what the process of making history-related
videos and podcasts in an academic setting in Finland looks like, by combining interviews
with historians engaged in teaching and/or video/podcast-making with an autoet[h]nographic
analysis of the process of making an MA thesis in the form of a videoseries. The thesis and
its publication will be handled by Åbo Akademi University.
The interviews will take place via Zoom between January and March 2021 and both the audio
and video will be recorded. The recorded material will be used in the thesis and edited to
present the research narrative. By this, student Katarina Willberg is committed to proper
research practices and research ethics in the represent[t]ation of these interviews. At any
point during the interview the interviewee may request to have parts of the interview removed
from the final thesis. Consent I have read the information above. Any questions can be sent to
kwillber@abo.fi.
*Pakollinen
E-mail: *

First name: *

Last name: *

I have read the information above and *
o I hereby consent to be interviewed and recorded for the MA thesis "Audiovisual
history in Finland"
o I do not consent to be interviewed and recorded for the MA thesis "Audiovisual
history in Finland"

20

Bilaga 3: Intervjuade historiker
Hemmilä, Ilkka & Heikki Laurila. ”Historian nurkkapöytä”.
”Alaviitteitä”. Wordpress. Besökt 14.12.2021.
<https://alaviitteita.wordpress.com/historian-nurkkapoyta/>.

Apple Podcasts. Besökt 14.12.2021. <https://podcasts.apple.com/fi/podcast/historiannurkkap%C3%B6yt%C3%A4/id1092719929>.
Facebook. Besökt 14.12.2021. <https://fi-fi.facebook.com/historiapoyta/>.
Podtail. Besökt 14.12.2021. <https://podtail.com/fi/podcast/historian-nurkkapoyta/>.
Soundcloud. Besökt 14.12.2021. <https://soundcloud.com/historiapoyta>.
Spotify. Besökt 14.12.2021.
<https://open.spotify.com/show/4FmmfmrKlLfvMNbPHpj94T>.
Twitter. Besökt 14.12.2021. <https://twitter.com/historiapoyta>.
Hettula, Patrik. “Globalhistoriska Laboratoriet”.
Facebook. Besökt 14.12.2021. <https://www.facebook.com/globhistlab/>.
Global History Lab. Hemsida. Besökt 14.12.2021.
<https://www.globalhistorylab.com/>.
Soundcloud. Besökt 14.12.2021. <https://soundcloud.com/global-history-lab-ghl>.
YouTube. Besökt 14.12.2021.
<https://www.youtube.com/channel/UCPldTYcTkrSljQxra8IxBpQ/featured>.
Hiljanen, Mikko & Susanna Niiranen. ”Norsunluutornista, päivää!”.
Facebook. Besökt 14.12.2021. <https://www.facebook.com/Norsunluutornista/>.
Soundcloud. Besökt 14.12.2021. <https://soundcloud.com/user-163193586/tracks>.
Twitter. Besökt 14.12.2021. <https://twitter.com/norsunluutorni1>.
Hoegaerts, Josephine & Lotta Vuorio.
”Podcast in Podcast”. Soundcloud. Besökt 14.12.2021.
<https://soundcloud.com/podcast-in-podcast>.
21

”Podcasts in research and teaching”. Wordpress. Besökt 14.12.2021.
<https://blogs.helsinki.fi/podcourse/>.
“Podcasts instead of essays: A practical guide”. YouTube. Besökt 14.12.2021.
<https://www.youtube.com/watch?v=ozyAYFEdFTo>.
Lahtinen, Anu.
”Helsinki1918”. Twitter. Besökt 14.12.2021.
<https://twitter.com/helsinki1918a?lang=fi>.
”Vita Historica”. Wordpress. Besökt 14.12.2021. <https://anulah.wordpress.com/>.
Salmi, Hannu.
”Hannu Salmi”. Wordpress. Besökt 14.12.2021.
<https://hannusalmi.wordpress.com/>.
YouTube. Besökt 14.12.2021.
<https://www.youtube.com/channel/UCVyI3DkelgvSxWgJIKSdeXQ>.
Vuorio, Lotta. ”Menneisyyden jäljillä”.
Apple Podcasts. Besökt 14.12.2021.
<https://podcasts.apple.com/fi/podcast/menneisyydenj%C3%A4ljill%C3%A4/id1494132405>.
Facebook. Besökt 14.12.2021. <https://www.facebook.com/menneisyydenjaljilla/>.
Instagram. Besökt 14.12.2021.
<https://www.instagram.com/menneisyydenjaljillapodi/?hl=fi>.
Lotta Vuorio. Hemsida. Besökt 14.12.2021. <https://lottavuorio.com/>.
PodMe. Besökt 14.12.2021. <https://podme.com/fi/menneisyydenjaljilla?gclid=EAIaIQobChMIvqSn6Tj9AIV3RV7Ch0ERQAtEAAYAiAAEgJVCfD_BwE>.
Podtail. Besökt 14.12.2021. <https://podtail.com/fi/podcast/menneisyyden-jaljilla/>.
Spotify. Besökt 14.12.2021.
<https://open.spotify.com/show/1RpTIFIbey9GmUfdTLsPgV>.

22

Twitter. Besökt 14.12.2021.
<https://twitter.com/JaljillaPodcast?ref_src=twsrc%5Egoogle%7Ctwcamp%5Eserp%
7Ctwgr%5Eauthor>.

23

Bibliografi
Bunnenberg, Christian & Nils Steffen, eds. Geschichte auf YouTube: Neue
Herausforderungen für Geschichtsvermittlung und historische Bildung. Oldenbourg; De
Gruyter, 2019.
Elo, Kimmo. ”Digitaalisen historiantutkimuksen kenttää louhimassa”. Digitaalinen
humanismi ja historiatieteet. Ed. Kimmo Elo. Turku: Turun historiallinen yhdistys, 2016: 11–
35.
Fontana, Andrea & Anastasia H. Prokos. The Interview: From Formal to Postmodern.
London; New York: Routledge, 2016.
Hemmilä, Ilkka & Heikki Laurila. ”Historian nurkkapöytä tuo menneisyyden podcasteihin”.
Historiallinen Aikakausikirja 115:1. 2017. 107–108.
Muncey, Tessa. Creating Autoethnographies. Los Angeles; London: SAGE, 2010.
Denzin, Norman. Interpretive Autoethnography. Los Angeles: SAGE, 2014
Ryan, Michael & Melissa Lenos. An Introduction to Film Analysis – Technique and Meaning
in Narrative Film. New York; London: Continuum, 2012.
Salmi, Hannu. What is Digital History?. Cambridge; Polity Press, 2020.
Skaniakos, Terhi. ”Mikä ihmeen monimuotogradu?”. Jyväskylän yliopiston taide- ja
kulttuuriaineiden muuntokoulutuksen julkaisu 3. Jyväskylä, 2004.
Strangelove, Michael. Watching YouTube: Extraordinary Videos by Ordinary People.
Toronto: University of Toronto Press, 2010.
Suominen, Jaakko. ”Johdanto – Sosiaalisen median aika”. Sosiaalisen median lyhyt historia.
Eds. Jaakko Suominen, Sari Östman, Petri Saarikoski, Riikka Turtiainen. Helsinki;
Gaudeamus, 2013: 9–27.
Torkki, Juhana. Puhevalta käyttöön! Näin valmistelet elämäsi parhaan puheen. Keuru:
Otava, 2015.
Tosh, John. Why History Matters. Basingstoke: Palgrave Macmillan, 2008.

24

Elektroniska källor:
Jyväskylän yliopisto. ”Norsunluutornista, päivää! Uusi podcast-sarja Helan tutkijoilta”.
Publicerad 6.4.2018. Besökt 14.12.2021.
<https://www.jyu.fi/hytk/fi/laitokset/hela/ajankohtaista/tiedotteet/norsunluutornista-paivaa2013-uusi-podcast-sarja-helan-tutkijoilta>.
“Sisällöntuottaja”. IATE 30.09.2020. Europeiska unionen (383244). Besökt
11.3.2021.<https://iate.europa.eu/entry/result/383244/all>.
Suomen virallinen tilasto (SVT): Väestön tieto- ja viestintätekniikan käyttö [verkkojulkaisu].
ISSN=2341-8699. 2020. Helsinki: Tilastokeskus. Besökt 11.3.2021.
<http://www.stat.fi/til/sutivi/2020/sutivi_2020_2020-11-10_tie_001_fi.html>.
”Universitetslag 24.7.2009/558”. 2 § Uppgifter. Besökt 10.3.2021.
<https://finlex.fi/sv/laki/ajantasa/2009/20090558>.

25

