Barns fria lek under covid-19-pandemin
En kvalitativ undersökning av uppfattningar om barns fria
lek hos lärare inom småbarnspedagogiken

Johanna Räisa

Avhandling för magisterexamen

Fakulteten för pedagogik

och välfärdsstudier
Åbo Akademi

Vasa, 2022

Handledare: Ann-Christin Furu

2

Abstrakt
Författare

Johanna Räisa
Arbetets titel

Årtal
2022

Barns fria lek under covid-19-pandemin. En kvalitativ undersökning av uppfattningar om barns
fria lek hos lärare inom småbarnspedagogiken.

Opublicerad avhandling för magisterexamen i pedagogik

Vasa: Åbo Akademi, Fakulteten för pedagogik och välfärdsstudier

Sidantal: 75

Referat

Magisteravhandlingen fördjupar sig i lärare inom småbarnspedagogikens uppfattningar kring
barns fria lek under covid-19-pandemin. Lek är ett grundläggande behov hos människan och

lusten att leka finns naturligt hos alla barn. Leken är ett sätt att uttrycka sig och bearbeta intryck
och upplevelser. För barnet har leken inget mål, leken är målet i sig. Coronaviruset som spreds
i december 2019, har påverkat många familjer och den rådande pandemin är en samhällskris.

Under den rådande pandemin har det skett en förändring i många familjer och barnen kan känna
sig ensamma och otrygga. Jag har valt att koppla ihop barns fria lek med den rådande pandemin
för att undersöka om fria leken har förändrats samt hur covid-19-pandemin har påverkat

barnens vardag. Det övergripande syftet med avhandlingen är att undersöka hur lärare inom
småbarnspedagogiken uppfattar barns fria lek under covid-19-pandemin.

För att uppnå undersökningens syfte har jag valt att använda följande forskningsfrågor:
1. Vilka uppfattningar har lärare inom småbarnspedagogiken om fri lek hos barn?

2. Hurudana uppfattningar har lärarna inom småbarnspedagogiken om barnens fria lek under
covid-19-pandemin?

3. Hur uppfattar lärarna inom småbarnspedagogiken att omständigheterna kring pandemin har
påverkat barns fria lek?

Teoridelen framför avhandlingens centrala begrepp; fri lek och anknytning. Denna del tar även
upp om lekens förutsättningar, faktorer som påverkar leken och covid-19-pandemins påverkan
på barns fria lek. Därefter framförs även teori om lek och lärandet, vikten av anknytning och
trygghet samt barn i kris.

3
Jag har använt mig av fenomenografi som ansats, eftersom den ger en möjlighet att studera

variationerna av människors uppfattningar det vill säga ett sätt att förstå något eller uppleva något.
Datainsamlingsmetoden är kvalitativ intervju. Jag har börjat min undersökning med en pilot-

intervju. Det är bra att forskaren gör en pilotintervju för detta möjliggör att forskaren får träna att
inta rollen som intervjuare och för att se hur intervjufrågorna bedöms av respondenterna.

Intervjuerna har genomförts dels via verktyget Zoom på distans eller vid fysiska möten. En

anhållan om forskningslov har under hösten 2021 sänts till två kommuner i Svenskfinland. I

forskningslovet har jag anhållit om att få intervjua lärare inom småbarnspedagogiken som är

verksamma i grupper med barn i åldern 1–5 år. Sju respondenter har frivilligt deltagit i undersökningen.

Resultatet visar att barn leker oberoende av pandemier. Den fria leken har inte påverkats men

omständigheterna har påverkat barnen. Barnens hela vardag har ändrat. Småbarnspedagogiken
har en viktig roll för barnen. Respondenterna som deltog i undersökningen anser att fri lek är
något som barnen gör utan en vuxen och att i den fria leken övar barnen sociala färdigheter,

kompetenser och även socialt lärande. Respondenterna menar att det är viktigt att de vuxna är

närvarande fast de inte direkt deltar i barnens lek. Då det finns en närvarande vuxen på plats så

känner barnen sig trygga med att leka fritt, för de vet att de kan få hjälp eller tröst om det behövs.
Betydelsen av fri lek för barnen är viktig för via leken kan barnen utveckla en känsla av socialt
samband och tillhörighet. Personalen inom småbarnspedagogiken måste diskutera tillsammans
och med vårdnadshavarna om betydelsen av fri lek för barnen under vardagen. Då kan även
vårdnadshavarna och personalen byta erfarenheter om barnets lek och hur barnet leker med

andra samt hur barnet uttrycker sig genom leken. Omständigheterna kring covid-19-pandemin
har enligt respondenterna påverkat barnen mera än den fria leken. Respondenterna nämner att
själva vardagen har ändrat för barnen. Varje barn är unikt och har rätt att bli hörda och sedda.
Vi har inom småbarnspedagogiken en verksamhetskultur som uppmuntrar barnen till lek och
via leken ge välbefinnande och lärande.
Sökord

Småbarnspedagogik, barns fria lek, omständigheter kring covid-19-pandemin, lärare inom
småbarnspedagogik, anknytning, samhällskris

4

Innehållsförteckning
1.

2.

Inledning…………………………………………………………………………………..7
1.1
1.2

Syfte och frågeställningar ................................................................................. 8
Avhandlingens disposition ............................................................................... 9

Teoretisk referensram……………………………………………………………………10
2.1
2.2

Centrala begrepp ............................................................................................. 10
Fri lek och lek ................................................................................................. 11

2.2.1 Lekens förutsättningar .............................................................................. 13
2.2.2 Lekens koppling till fantasi och kreativitet ............................................... 14
2.2.3 Lekens former ........................................................................................... 15
2.2.4 Faktorer som påverkar leken .................................................................... 16

2.2.5 Covid-19-pandemins inverkan på barns lek under vardagen inom
småbarnspedagogiken .............................................................................. 19

2.2.6 Leksaker och material som stimulerar till lek .......................................... 21
2.2.7 Vuxnas engagemang och interventioner ................................................... 22
2.2.8 Lek och lärande ........................................................................................ 23

2.3

Anknytningsteori ............................................................................................ 27

2.3.1 Anknytningsmönster .................................................................................. 28
2.3.2 Vikten av trygghet för lek och lärande ..................................................... 29

3.

2.4

Barn i kris ....................................................................................................... 32

3.1

Fenomenografisk forskningsansats ................................................................. 35

3.3

Val av respondenter ........................................................................................ 39

Forskningsansats, datainsamlingsmetod och analys av material………………………...35
3.2
3.4
3.5

Kvalitativ intervju som datainsamlingsmetod ................................................ 35
Undersökningens genomförande .................................................................... 40
Krav på empirin .............................................................................................. 41

3.5.1 Tillförlitlighet ............................................................................................ 42

5
3.5.2 Trovärdighet ............................................................................................. 42

3.6
3.7

Analys av datamaterial ................................................................................... 43
Etiska överväganden ....................................................................................... 44

3.7.1 Konfidentialitet ......................................................................................... 45

4.

3.7.2 Respondenternas samtycke ....................................................................... 45

Resultat 47
4.1

Lärarnas syn på fri lek .................................................................................... 47

4.1.1 Fri lek är något som barnen gör utan en vuxen ....................................... 48
4.1.2 En jämn balansgång mellan fri och ledd lek ............................................ 49
4.1.3 Förutsättningar för fri lek ......................................................................... 49
4.1.4 Planering och möjligheter för fri lek ........................................................ 50
4.1.5 Värdet av teamets gemensamma syn på fri lek ......................................... 52
4.1.6 Gynnsam miljö .......................................................................................... 53

4.2

Lärares uppfattningar om barns fria lek under covid-19-pandemin ............... 54

4.2.1 Leken finns kvar men själva innehållet i leken har ändrat ....................... 54
4.2.2 Avsaknaden av gemensamma lekstunder .................................................. 55
4.2.3 Rutinerna kring den fria leken har inte ändrat ......................................... 56
4.2.4 Begränsad verksamhet .............................................................................. 56

4.3

Den fria leken som en helhet i barnens vardag ............................................... 57

4.3.1 Vardagen har ändrat för barnen .............................................................. 58
4.3.2 Oro för barns utveckling, lärande och välbefinnande .............................. 58
4.3.3 Distans från släkt och vänner ................................................................... 59

4.4

Betydelsen av en trygg vardag för barnen inom småbarnspedagogik ............ 60

4.4.1 Småbarnspedagogikens viktiga roll för barnet i den fria leken ............... 60

5.

4.4.2 Lärarnas roll har varit betydelsefull ........................................................ 61

Diskussion……………………………………………………………………………….62
5.1

Resultatdiskussion .......................................................................................... 62

6
5.2
5.3

Metoddiskussion ............................................................................................. 67
Slutord och förslag till vidare forskning ......................................................... 68

Litteraturförteckning…………………………………………………………………………70

Figurer

Figur 1………………………..................................................................................................25

Figur 2 ……………………………….....………………………………………………...…..40
Figur 3 …………………………………………………………………………………..........47
Figur 4……………………………………………………………………….…………….....54
Figur 5………………………………………………………………………………………..57

Bilagor

Bilaga 1. Intervjufrågor

7

1. Inledning
”Det viktigaste uppgiften barnen har under sin dag på dagis är att de ska hinna leka”
(Citat av L5)

Lillemyr (2020) menar att lek har förekommit lika länge som människan har funnits. Lek är ett
grundläggande behov hos människan och lusten att leka finns naturligt hos alla barn. Leken är

ett sätt att uttrycka sig och bearbeta intryck samt upplevelser. Leken är spontan, glädjefylld,

positiv och självuppfyllande i sig. För barnet har leken inget mål; leken är målet i sig. Genom

leken förverkligar barnet sig självt och utvecklas på alla plan. Under den fria leken får lärarna
en uppfattning om barns lärande och utveckling. För att kunna hjälpa barnen att förstå det de

upplevt och kunna utmana dem vidare, är det viktigt att vara en närvarande och lyhörd lärare.
En närvarande och lyhörd lärare är någon som tar på allvar det barnet säger och gör.
Utgående

från

Grunderna

för

planen

för

småbarnspedagogiken

2018

(Utbildningsstyrelsen, 2018) är leken betydelsefull för lärandet hos barn i småbarnsåldern.
Leken motiverar och ger barnet glädje samtidigt som den bidrar till att barnet lär sig många nya

färdigheter och tillägnar sig kunskap. I småbarnspedagogiken ska bland annat lekens egenvärde
uppmärksammas för barnet, lekens pedagogiska betydelse för barnets lärande samt barnets

helhetsmässiga utveckling och välbefinnande. Enligt Pramling Samuelsson (2008) hör lek och
lärande samman. Lek ger möjlighet för barn att ha kontroll på vad som händer och vad de vet.

Tidigare syn på lek och lärande har varit tydligare så att lek varit av barn och lärande har varit
av vuxna, men detta har ändrat för lek och lärande hör samman. Ur ett barns perspektiv är lek

och lärande inte åtskilda. Även Lillemyr (2013) poängterar att lek och lärande är två olika

fenomen men att de har en ömsesidig inverkan på varandra. Leken är så viktig för att den riktar

uppmärksamheten mot lärande. Främst på grund av den motivationen och det engagemang som
ligger i barns lek, men också för att leken utvecklar vänskapsrelationer och en känsla av social
och kulturell tillhörighet som är viktig för lärandet.
planen

Lekens betydelse för barnets välbefinnande och lärande försäkras enligt Grunderna för
för

småbarnspedagogik

2018

(Utbildningsstyrelsen,

2018),

genom

en

verksamhetskultur som uppmuntrar till lek. Personalen ska lägga märke till faktorer som
begränsar leken och utveckla arbetssätt och lärmiljöer som främjar lek. Barnen och personalen
ska ha möjlighet att uppleva glädjen i att göra och leka tillsammans. Alla i gemenskapen ska

uppmuntras att använda sin uppfinningsrikedom, uttrycksförmåga, fantasi och kreativitet.

8
Leken ska få synas och höras. Barnen ska ges tid, rum och ro att hitta på lekar, experimentera

och uppleva. Lekande barn ska ges lekro. Enligt Öhman (2020) bygger barnen upp lekvärldar

och fördjupar sig i dem, ensamma eller tillsammans med andra barn. I dessa lekvärldar
utvecklas roller och handlingar som för leken vidare samt platser och föremål förändras till
annat än vad de är. I lekvärldarna kan barnen utforska sin förståelse för olika händelser och
fenomen i omvärlden och som intresserar dem för ögonblicket.

Coronaviruset som spridits i december 2019, har påverkat många familjer.

Världshälsoorganisationen (WHO, 2021) anser att coronaviruset har orsakat en pandemi.

Covid-19-pandemin är en ny samhällskris. Barns perspektiv har inte varit särskilt synligt vare
sig i media eller i forskning och vilka konsekvenser denna pandemi har för barnen vet ingen.
Många ansåg innan covid-19-pandemin, att leken skulle förenas med nytta och den fria leken

uppkom mest då det inte fanns annan verksamhet. I och med att lekens betydelse betonas idag

behöver det avsättas tillräckligt mycket tid för lek inom småbarnspedagogiken. Lillemyr (2013)
menar att man numera ser lek som en central grundtanke i vardagen. Lek är en form av
självhjälp för barn som har det svårt och hamnat i kris av någon orsak. Barn har en kapacitet att

hantera svårigheter i lekens form. Under den rådande pandemin har det skett en förändring i

många familjer och barnen kan känna sig ensamma och otrygga. Jag var valt att koppla ihop
barns fria lek med den rådande pandemin för att undersöka om den fria leken har förändrats och
hur covid-19-pandemin har påverkat barnens vardag.

1.1 Syfte och frågeställningar
Syftet med undersökningen är att undersöka hur lärare inom småbarnspedagogiken uppfattar

barns fria lek under covid-19-pandemin. För att uppnå undersökningens syfte har jag valt att
använda följande forskningsfrågor:

1. Vilka uppfattningar har lärare inom småbarnspedagogiken om fri lek hos barn?
2. Hurudana uppfattningar har lärarna inom småbarnspedagogiken om barnens fria lek under
covid-19-pandemin?

3. Hur uppfattar lärarna inom småbarnspedagogiken att omständigheterna kring pandemin har
påverkat barns fria lek?

9

1.2 Avhandlingens disposition
Avhandlingen innehåller sammanlagt fem kapitel. Till att börja med framkommer

avhandlingens inledning och även dess syfte och forskningsfrågor. I kapitel två behandlas de
centrala begreppen och den teoretiska referensramen. I kapitel tre presenteras forskningsansats,
datainsamlingsmetod och metoder för analys av materialet. I detta kapitel framförs även

respondenterna och genomförande av undersökningen samt etiska överväganden, tillförlitlighet

och trovärdighet, diskuteras i slutet av kapitlet. Undersökningens resultat redogörs i kapitel fyra
och då besvaras även avhandlingens syfte och de tre forskningsfrågorna. I kapitel fem
diskuteras undersökningens resultat utgående från tidigare forskning och teori, samt val av

metod och ansats. Slutord och förslag på vidare forskning framkommer i slutet av detta kapitel.

10

2. Teoretisk referensram
I detta kapitel behandlas det teoretiska perspektivet som ligger till grund för avhandlingen.
Avhandlingen fokuserar på lärares uppfattningar om barns fria lek under covid-19-pandemin.
Teoridelen framför avhandlingens centrala begrepp, lekens förutsättningar och faktorer som

påverkar leken. Denna del tar även upp om covid-19-pandemins inverkan på barns fria lek,

leksaker och material som stimulerar till lek. Därefter framförs teori om lek och lärandet, vikten
av anknytning och trygghet samt barn i kris.

2.1 Centrala begrepp
Lek är ett komplext fenomen med många olika delar. Det är många aspekter som infinner sig i
förståelsen för fri lek och lek. Jag vill hjälpa läsaren att få en grundförståelse för min
undersökning och därmed förklarar jag två centrala begrepp.

Begreppet fri lek kan beskrivas som en öppenhet där barnen själva styr både

utvecklandet och innehållet i leken. Å ena sidan tolkas begreppet att fri lek kan innebära att

leken är fri från vuxna (Granberg 2003; Lillemyr, 1993). Granberg (2003) menar att fri lek kan
även ibland vara med på veckoplaneringen inom småbarnspedagogiken. Begreppet fri lek

skiljer sig från begreppet lek genom att fri lek nämns då som en oplanerad aktivitet, jämfört
med bland annat samling, sångstund, utevistelse, vila och mellanmål. Lillemyr (2013) skriver
att lek är för barnen en funktion att skapa mening, hantera erfarenheter och också utveckla sin

identitet. Ibland kan den vuxna bli inbjuden i leken och det kan ses som tillit och ett förtroende
för den vuxna. Då den vuxna lyhört deltar i leken, skapas förtroende mellan den vuxna och

barnet. Även van Oers (2014) skiljer på begreppet fri från och fri att, där fri vanligtvis syftar
på lek som är fri från vuxna vilket ofta fri lek avser. Men där fri att i stället syftar på lekens

öppenhet. Lekens öppenhet innebär att leken kan ta oberäkneliga riktningar och att barn i lek är
fria att utforska utan att på förhand veta vart leken kommer att leda. Denna senare innebörd av

lekens öppenhet utesluter inte vuxnas deltagande enligt van Oers (2014). I den här texten
använder jag begreppen fri lek och lek parallellt med varandra.

I avhandlingen framträder också begreppet anknytning som är viktigt för leken. Enligt

Öhman (2011) så är förutsättningarna för lek att barnen känner sig trygga och är inte på sin
vakt. Trygghet är att barnen vet att någon finns där och att det finns någon som bekräftar och

skyddar barnet så att hen kan ta sig in i lekens värld. Jag har valt att inkludera anknytningen för

11
att beskriva vikten av trygghet för lek och lärande. Det finns skäl att tro att under den rådande
pandemin har anknytning inte varit så självklar. Man kan fråga sig om vårdnadshavarnas

förmåga att erbjuda barnet omvårdnad eventuellt har minskat, eftersom pandemin har varit
utmanande för många familjer.

2.2 Fri lek och lek
Sahlberg och Doyle (2019) poängterar att lek är det som barnen ska lära sig bäst. Barnen hittar

alltid den fria leken oberoende av plats och ålder. Björklund och Palmér (2019) förklarar att

begreppet fri lek kan förstås på olika sätt. Begreppet fri lek tolkas så att det i leken lämnas en

öppenhet där barnen själva styr innehåll och utvecklandet av leken. Undersökningens resultat
pekar på att vuxna inte behöver uteslutas från barnens lek utan frågan blir snarare hur de vuxna

kan delta. Om läraren är närvarande och samspelar i barnens lek på ett följsamt sätt så
möjliggörs hos barnen ett utvecklande lärande. Öhman (2020) menar att det ofta förs
diskussioner om huruvida vuxna ska vara med i barns lek eller inte, men påpekar också att

barnens lek blir utvecklande och fördjupad om det finns en närvarande och aktiv vuxen
tillhands.

Enligt Lillemyr (1993) lär sig barnet känna sin omvärld genom leken och sig själv och

samtidigt utvecklar barnet olika begrepp och får erfarenheter samt upplevelser som barnet kan
bygga på senare i livet. Organisering av lek inom småbarnspedagogiken ger möjligheter att

anpassa det enskilda barnets förutsättningar och förmågor. Lek kan även i pedagogiska
sammanhang vara ett viktig led i social utveckling, vilket är grundläggande för barns lärande.
Rasmussen (2020) menar att lek, lärande och motivation har med varandra att göra. Leken är

en process för barnets självbild och identitet och även för det sociala samspelet med andra. Barn

utvecklar medvetet och omedvetet sin egen självbild genom lek. Lillemyr (2013) anser att lek
är en funktion att skapa mening och hantera erfarenheter samt utveckla sin identitet. Lek är en

väsentlig del av barnkulturen. Lek kan också ibland bli en problemlösningsprocess där barnet
utforskar miljön och sig själv när det gäller intressen, behov och förmågor. Jensen (2013)

påpekar att lek är ett komplext och brett fenomen. Barnet har en uppsättning av identiteter då
hen vill ge sig in i en lek. Barn har självidentitet som påverkar hur de ser på sig själva och hur

andra ser dem. Leken bidrar till att forma identiteten och barnen gör det genom att möta andra
i särskilda miljöer och aktiviteter. Därför är det tänkbart att lek och de som barnet leker med är
en del i hur identiteten formas hos barnet.

12
Enligt flera undersökningar (Øksnes & Sundsdal, 2020; Rissanen, 2019), så befinner sig

barnet i denna levande värld av berättelser och drama på samma självklara sätt som vuxna är
på sitt jobb. En skillnad är däremot att barnet också kan kliva ut ur sin lekvärld och betrakta

den på avstånd som en åskådare för att bedöma och fundera över vad som ska sägas och göras.

I leken är barnet alltså inte bara en dramatisk berättande figur, utan en teoretiker och en liten
tänkare. Det finns många aspekter som spelar roll i barns tillväxt och utveckling; empati,
interaktionsförmåga, moral, emotionell uppbyggnad, identitet, kreativitet, fantasi och lärande.

Det är viktigt att barnet lär sig grunderna för all interaktion, det vill säga hur man lär sig känna
och förstå andra barn och att samverka med dem.

Winter-Lindqvist (2020) menar att för att de vuxna ska kunna stötta barnen i leken, så

behöver de känna igen olika lekar och ha kunskap om lek. Ibland så kallas allt som barnen gör
för lek, men det kan vara missvisande för det är ganska ofta barnen inte leker. Det finns många

barn som inte leker alls; de kan titta på de andra, en del kan prata med varandra och umgås utan
att leka. Man kan även få kunskap om barnens allmänna utveckling genom att analysera lek och
man kan även få reda på hur man kan stärka lekmiljön för de barn som har svårt att delta i lek
med andra.

På senare år har lagar och nationella ramar mer eller mindre behandlat leken som ett

kärnområde inom småbarnspedagogiken. I Lag om småbarnspedagogik (Finlex, 2018:540)
poängteras det att ett mål med småbarnspedagogik är att ordna mångsidig pedagogisk

verksamhet med utgångspunkt i barns lek, rörelse, kulturtradition och konst samt ge barnet

möjligheter till positiva upplevelser av lärande. Enligt Grunderna för planen för

småbarnspedagogik 2018 (Utbildningsstyrelsen, 2018) betonar man att det är viktigt att ta
hänsyn till barns behov av omsorg och lek och att skapa förutsättningar för lärande och
utbildning med hänsyn till barns olika utveckling. Med småbarnspedagogik avses en

systematisk och målinriktad helhet som består av fostran, undervisning och vård. Enligt
Lillemyr (2016) så framstår barnens lek för många som all aktivitet barnen gör, det vill säga det
som inte direkt kan sägas vara annan form av aktivitet. Det är därför viktigt med en kompetens

eller i enlighet med Lillemyr (2016) en så kallad lekkompetens, för att tillräckligt kunna
respektera barnens lek och känna till lekens egenvärde och även hur använda leken i det
pedagogiska arbetet.

13
2.2.1 Lekens förutsättningar
Enligt Lillemyr (2020) så kan man inte i observation av barnens lek undgå, vilken betydelse
leken har för barnen. Den är en oerhört viktig aktivitet och även en viktig plats att vara på. Det

finns olika uppfattningar om varför leken är så viktig. Leken kan vara viktig genom de unika

upplevelser de ger. Men allt fler poängterar att leken är av betydelse för barnens känslor och
även vänskap, tillhörighet och social anknytning. Detta är grundläggande oavsett barnens
kulturella bakgrund.

Det finns olika begrepp som är viktiga att förstå för den kognitiva och

utvecklingspsykologiska traditionen; lekscenario, lekobjekt och lekförutsättningar. Jag vill kort
skriva om dem här eftersom Jensen (2013) menar att lekscenario är lek som inspireras av
vardagssituationer. Det avser inte olika lekar som rörelselek och låtsaslek utan mera lekens

tema. Barnen leker frisör, sjukhus, skola och så vidare. Dessa kallas fantasilekar. Det kan också

vara sånglekar, olika ta fatt-lekar då barnen jagar varandra eller olika regellekar som till
exempel kurragömma.

Enligt Jensen (2013) är lekobjekt de saker som barnen leker med. Begreppet är bredare

än bara leksaker för barn leker också med annat än sådant som är planerat och tillverkat för

barn, såsom saker hämtade från naturen, tidningar, kartong, kastruller, hopprep, ringar, lego,

duplo eller olika dockor eller bilar. Med förutsättningar för lek menas att det inte alltid är lek
som börjar, utan ibland kan andra aktiviteter vara roligare och mer spännande så barnen inte

har tid att leka just då. Ibland kan barnen vara hungriga och trötta och det kan även hända att
det inte finns plats för lek.

Jensen (2013) påpekar att i enlighet med Piaget så utförs lek för barnets egen skull.

Leken är spontan och lustfylld. Han menar också att leken är fri från konflikter, det vill säga
barn gör i leken sådant de inte behöver göra. Piaget menar att lek och imitation är varandras

motsatser. Piaget har namngett tre sorters lekar; övningslek, symbollek och regellek. Jensen
(2013) skriver att övningslek är den mest typiska formen av assimilation. Övningslek börjar
under den sensomotoriska perioden och sensomotorisk lek handlar om hur motorik och sinnen

samspelar. Symbollek, är när barnen tar in saker i sin värld, som exempel när barnet leker med
en dyna och ändrar dynan till ett täcke för det passar bättre in i leken. Symbollek kan vara både
lek i grupp eller enskilt. Yngre barn leker ofta enskilt, det kan bero på att de fortfarande är kvar
i det sensomotoriska stadiet. Barn från tre år uppåt leker ofta tillsammans.

14
Jensen (2013) menar att regellek är social till sin natur och det innebär att om barnen

leker regellekar så bygger de upp leken på ett sådant sätt som andra varit med om att skapa.

Regellek kan uppstå både spontant och via andras regler för leken och de som lekt leken
tidigare. Enligt Piaget börjar barnen leka regellekar vid fyra års ålder. Sport och spel är
regellekar. Regellekar har enbart en social innebörd. Regler kan uppstå spontant i leken. Att

lära sig regler är ackommodation men att upprepa dem är assimilation. Det finns oftast olika
regler i leken enligt Winter-Lindqvist (2020). Regelleken kännetecknar formella regler som
bestämmer hur till exempel leken slutar. Barnen behöver vuxna som kan lära dem regler och
som kan hjälpa dem att lära sig hantera förluster och att känslomässigt kunna acceptera dem.

Enligt Jensen (2013) så var Vygotskij överens på flera punkter med Piaget men avvisade

särskilt idén om att lek är symbolisk. Vygotskij kopplat ihop fantasi och lek. Lek enligt

Vygotskij är utifrån barnets behov och lek baserar sig på kognition, emotion och sammanhang.
Lek innebär att föreställa sig och kretsar runt fantasier. Enligt Vygotskij innehåller lek outtalade
regler som uppstår under lekens gång beroende på vilka föreställningar leken bygger på. Lek

utmärks enligt Vygotskij av fyra komponenter; lek drivs av behov, lek baseras på kognition,
emotion och sammanhang, lek innebär att föreställa och kretsar kring fantasier, lek innehåller

outtalade regler som uppstår under lekens gång. Vygotskij menar att lek är ett uttryck för barnets
behov. Vygotskij påpekar att lek är en viktig väg till utveckling. Lekregler och föreställningar

har en särskild relation till varandra i leken. Det hör ihop med lekregler då barnen tar en viss
roll i leken och föreställer sig vara någon annan än sig själv.
2.2.2 Lekens koppling till fantasi och kreativitet
Enligt Winter-Lindqvist (2020) så uppstår inte den fria och utforskande fantasileken av sig själv
och den kan inte lekas hela dagen eftersom det är krävande för barnet. Lekmiljön, daghemmets

utseende och pedagogik kan skapa förutsättningar för att lekarna ska kunna få ett utforskande
avtryck. Den gemensamma fantasileken, med samspel mellan fantasi och agerande samt regler,

är viktig för barnens utveckling och bildandet av identiteter. Öhman (2020) menar att det kan
ibland vara svårt att hitta på leken och det kan bero på att barnen saknar gemensamma
lekerfarenheter, men på det sättet prövar barnen social styrka och makt i lekens förhandlingar.

Den sociala fantasileken utvecklas enligt Winter-Lindqvist (2020) genom tal och

agerande. Barnen intar olika roller och barnen agerar enligt temat i leken såsom hemleken.
Barnen leker också med okända föremål och uppfinner saker som de inte har. Den sociala leken

15
slutar inte vid tioårsåldern utan den hittar nya uttrycksformer såsom koreografi och dans,
agerande i olika spelvärldar och konstnärligt skapande. Öhman (2020) skriver att barn som
upptäcker den sociala lekens möjligheter och glädje vill leka med andra barn.

Enligt Pramling Samuelsson och Asplund Carlsson (2014) så finns lekens mångfald i

helheten; barns hela tillvaro där erfarenheter såväl som verkligheter i sagans värld bidrar till
tankar och dimensioner för varje enskilt barn. Barns meningsskapande i leken handlar om att
hantera barnens egna liv. Barnen löser konstruktivt problem. Dialogen i leken handlar om att
skaffa sig redskap för att hålla status och utveckla positioner i barngruppen.
2.2.3 Lekens former
Enligt Öhman (2020) är lek ett relationellt fenomen. Barnen ägnar engagemang och tid åt
relationer och visar också en otrolig förmåga att uppfinna när det gäller att få vara med i vänners
lek. Barn närmar sig andra barn och söker kontakt. De känner också samhörighet och utvecklar

relationer. De utforskar relationens aspekter genom att uttrycka sin vilja, komma överens och

lyssna till den andra. Relationsarbetet sker i själva lekandet. Relationsarbetet avbryts många
gånger under dagen av rutiner och aktiviteter som leds av vuxna, men så fort de avslutas så
fortsätter barnen oftast att återuppta leken de lekt tidigare.

Öhman (2020) anser att när barn lyckas i en gemensam lek så utvecklar de flexibilitet

och samarbetsförmåga. Samtidigt så ökar lyhördheten inför andras intentioner och barnen lär

sig att få sin egen röst hörd och därmed förstärks barnets egen beslutsförmåga. Lekens
relationella dimension är mest tillfredsställande för barnen då den fungerar och när barnen hittar

på och kan utveckla goda tillvägagångssätt och förhandlingskompetenser. Detta bidrar till
självkänsla, trivsel och välmående för barnen. De flesta barn lär sig av erfarenheter och anpassar
sig därefter. Andra barn strävar att få tillhörighet i leken och kan därför känna frustration och
hamnar oftare i konflikt med de andra barnen.

Nelson (2005) menar att leken har ett nyttovärde för individen. Med det menas att det

är nyttigt i sig att leka men man leker inte för att det är nyttigt. Leken som nyttiggörandet pekar
på lekens funktioner i bestämda aspekter och också på möjligheten att använda leken för att

stöda barns utveckling i en bestämd riktning. Barn utvecklas genom lek och det har bekräftats

av många pedagoger och psykologer som studerat lekens roll i barns utveckling. I leken
utvecklas barns motoriska och kognitiva färdigheter. I leken kan barnen skaffa nya erfarenheter,

16
experimentera, göra självständiga val, utöka initiativförmåga, träna balans, kommunikation och
koncentration och även få självförtroende.

Granberg (2003) skriver att rolleken växer fram ur symbollek och imitationslek. Därför

ska barnen omges av vuxna som kan vara förebilder som barnen kan kopiera. Berg (2020)
poängterar att rollekar är en ”social smitta” och med det menas att mänskliga rolleken har en

viktig förmåga för barnet som handlar om att barnet kan placera in sig själv och handlingarna i

ett yttre sammanhang och även ur en annans synvinkel. Oftast föreställer vi oss att barnen har
känslor som de går och bär på och som kommer sen till uttryck. Som ett exempel på detta kan

vara då barn gråter så lockar det fram gråten också i de som är med dem också oss själva.

Samma sak blir det med skrattandet. Pramling Samuelsson och Asplund Carlsson (2014) anser
att när barnen ska leka rollek, förhandlar de med varandra om tema och roller. Detta måste vara
väsentligt för barnet för att hen ska ta sig an rollen och vara med i samspelet. Barnet måste

förstå syftet och innehållet i leken och barnet behöver en viss förståelse för strukturen. Då
barnen inser att det inte går att leka det de tänkt på grund av bristande erfarenhet så använder
barnet språket, både för att skapa förutsättningar och antaganden för leken.

Winter-Lindqvist (2020) beskriver parallell lek som en lek då barnen fokuserar på

konkreta föremål och intresserar sig för vilken betydelse föremålen har och hur de kan
användas. Leken följs av en större uppmärksamhet hur andra hanterar föremålen och ger en
ökad verbalisering. Leken präglas av att härma andra och den vuxnas roll kan vara att

uppmärksamma hur föremålen används. När barnen blir äldre så blir de mera intresserade av
att leka tillsammans med jämnåriga. Lindgren och Torro (2017) menar att parallell lek är när
barnet blir intresserat av en aktivitet som ett annat barn gör eller en leksak som andra barn leker

med. Ibland kan de närvarande vuxna uppleva att barnen kommit överens om vad de ska göra
därför att leken är så synkroniserad.

2.2.4 Faktorer som påverkar leken
Winter-Lindqvist (2020) anser att barn leker för det mesta för sig själv och att det är viktigt för
barnen att de får leka utan en vuxens inblandning. Men det är ändå de vuxnas ansvar att se till

att det finns bra förutsättningar för lek. Det är viktigt att se till att det finns närvarande och

engagerande vuxna tillhands. Det viktigaste för de vuxna, är att de ser till att det finns lekmiljöer
passar den aktuella barngruppens behov och intressen.

17
Grundförutsättningarna

för

att

barnen

ska

trivas

och

vara

trygga

i

småbarnspedagogiken, enligt flera undersökningar (Lindgren & Torro, 2017; Granberg 2003),
är att det ska finnas en fungerande relation med minst en i personalen. Barnen behöver en trygg
lärmiljö för att de ska kunna ta del av rutiner och leka. Detta är en förutsättning för att de ska

trivas och utvecklas. Relationen till lekmiljön byggs upp på samma sätt som relationen till
pedagogerna; genom tid och kontinuitet. Pramling Samuelsson och Johansson (2009) påpekar

att lekmiljön bildar en helhet. Det är en tydlig struktur men samtidigt ger den ändå åt barnet

kontroll. Det är barnen som gör innehållet i miljön. I enlighet med Lindgren och Torro (2017)

och Granberg (2003) så har lekmiljön stor inverkan på hur barnet utvecklas och trivs inom
småbarnspedagogiken. Därför måste lärarna vara medvetna om hur miljön ska användas bäst

och vad som är syftet med material och möblering. Lekmiljön ska spegla lärarnas arbetssätt och
även den barngrupp som befinner sig där. Arbetet med lekmiljön behöver utvärderas

regelbundet och planeras samt vara en del av det systematiska kvalitetsarbetet. Lekmiljön både

ute och inne behöver underlätta lärandet och barnen ska därför vara delaktiga i tankarna kring
eventuella förändringar i lekmiljön. Lärarna bör se barnens delaktighet som en tillgång och som
en förutsättning för att driva småbarnspedagogiken framåt.

Både Lindgren och Torro (2017) och Granberg (2003) skriver att en kvalitativ

verksamhet inte kan skapas endast genom en bra fysisk miljö utan det krävs att barnet har en

god relation med personalen och de andra barnen för att miljön ska bli pedagogisk och stöda
värdegrundsarbetet. Det krävs en närvarande lärare som stöder barnens relationer i till exempel
utemiljön, det vill säga det räcker inte med en fin gård som erbjuder många lekaktiviteter.

Miljön ska vara inbjudande, innehållsrik och öppen. Varje morgon när barnen kommer till

småbarnspedagogiken så ska de mötas av en inbjudande miljö som lockar till lek. Allt material
som finns, såsom böcker, leksaker, behöver vara tillgängligt för barnen för att barnen ska få

möjlighet att påverka sitt lärande och sin miljö. Visserligen ser småbarnspedagogikens
utrymmen olika ut men barnen behöver gott om plats för att kunna röra på sig och även

utrymmen där de kan dra sig undan för ensamlek och mera stillsamma lekar. Det gäller för

lärarna att tänka igenom lekmiljön ur ett interkulturellt perspektiv, det vill säga förstå andra
perspektiv och se på sig själv och andra från nya synvinklar. Verksamheten ska främja leken

och det lustfyllda lärandet och kreativiteten samt ta tillvara barnens intressen. Det viktigaste är

att personalen har en gemensam syn kring verksamheten samt om uppfattningen om barnens
utveckling.

18
Möblerna inomhus ska vara flexibla i sin utformning och placering så att barn kan flytta

på dem i enlighet med de 12 råd om förskolans rum för barns lek och lärande (Heikkilä et al.,
2019). På så sätt blir det ett rum med många lekmöjligheter och genom att ge barnen alternativ

så visas en öppenhet och möjlighet för deras meningsskapande av sina fysiska rum. Barnen ska
få flytta på saker från rum till rum, utan att det blir okontrollerbart och kaotiskt. I rum som är

övermöblerade, finns risken att barnen blir stillasittande i leken och i vissa fall begränsad. Enligt
Granberg (2003) så ska miljön inom småbarnspedagogiken utgå från barnen. Miljön ska
utformas utifrån barnens behov av stimulans. Miljön ska stöda den pedagogiska verksamheten.

Det ska finnas gott om material för barnens undersökande och utforskande lek. Utan en

skapande, fantasifull och kreativ miljö blir det inte lek (Pramling Samuelsson & Asplund
Carlsson, 2014).

I Lag om småbarnspedagogik (Småbarnspedagogik, 2018:540) framkommer det att

verksamhetsmiljön tar hänsyn till barnets behov, ålder och hens utveckling för att stärka och
stöda barnets läroprocess. Verksamhetsmiljön inom småbarnspedagogiken bör även vara trygg.

Både verksamhetsmiljön och olika hjälpmedel som används ska vara tillförlitliga, funktionella
och lätta att nå. Enligt Granberg (2003) så är det viktigt att barn omges av saker som de kan
använda och som tål oförsiktig behandling.

Enligt Jensen (2013) finns det så kallade lekarenor. Lekarenor avser i första hand den

fysiska platsen där leken utspelar sig. Det finns två sorters lekarenor; de som är utformade för
lek och de platser där barnen spontant leker trots att de inte är utformade för lek. Platser som är

utformade för lek kan finnas i hemmet eller inom småbarnspedagogiken, till exempel olika
lekrum eller lekhörnor. Även olika lekparker är utformade för lek. De platser som är utformade
för lek är ofta tänkta att stimulera till lek. Andra platser där lek förekommer men som inte är
direkt utformade för det är till exempel under köksbordet, bakom soffan, på en äng eller bakom
några buskar. Nelson (2005) menar att läraren inom småbarnspedagogiken måste studera

lekmiljöns betydelse och funktioner i den pedagogiska praktiken, för att få syn på de
möjligheter och även begränsningar som byggts upp.

Enligt Heikkilä et al. (2019) så är miljön avgörande för hur leken och därmed också

lärande skapas. Därför ska barnens perspektiv vara med i processen eftersom det ger inblick
och kunskap till vuxna om vad som är viktigt och riktigt för barn i deras liv. Nyare traditioner

betonar också betydelsen av egenmakt och eget inflytande som en viktig del av

lärandeprocessen. Barnens erfarenhet ska alltså vara utgångspunkten för hur verksamheten

19
organiseras. På det här sättet så får barnen mera inflytande över sin vardag och en lägre
maktövning mellan grupper är gynnsamt i lek. Om platser förutsätter en viss typ av lek blir de

begränsade. Den vuxna ska därför bestämma så lite som möjligt på förhand var barnen ska leka
på vissa platser i utrymmet. Granberg (2003) poängterar också att alla lekredskap och annat

material måste vara tillgängligt så att barnen kan se och nå dem. Även ljudnivån har stor
betydelse för att skapa en miljö som lockar till lek. Barn behöver även ett ändamålsenligt
utrymme för att leka. Leken kan utvecklas om inte barnen blir störda och avbrutna. Mycket av

verksamheten inom småbarnspedagogiken utgår från barnens behov, det vill säga trygghet, mat
och vila. Det innebär att innehållet styrs av vuxna och därför kan leken bli strukturerad och
planerad i stället för spontan och självvald lek.
2.2.5 Covid-19-pandemins

småbarnspedagogiken

inverkan

på

barns

lek

under

vardagen

inom

Heikkilä et al. (2020) anser att beslut om social distansering har mycket omfattande
konsekvenser för barn, eftersom de påverkar deras vardag både direkt och indirekt. Om barn

stannar hemma från småbarnspedagogiken kan detta få både fysiska och psykiska följder för
dem. Även Pascal och Bertram (2021) bekräftar detta, att barnen har ett behov av att få

närkontakt och det kan inte jämföras med kontakten de har till nära och kära på distans. Aktuell

forskning av Pascal et al. (2021) indikerar att det finns en risk för barn som blir isolerade under
pandemitiden,

att

de

utvecklar

problem

såsom

posttraumatiskt

stressyndrom,

anknytningsproblem eller sorg som kan ha långsiktiga effekter. Barn som efter karantän fick
återkomma till småbarnspedagogiken visade en tydlig lycka över att få leka vanliga lekar med

andra barn. Det finns i barnen en beslutsamhet att gå vidare och leva i nuet snarare än det
förflutna; en form av att hantera och visa sin resiliens. Även Mantovani et al. (2021) menar att

resiliens är en individuell förmåga som barnet har, men som är starkt beroende av andra parter
och som spelar en stor roll för barnen; vårdnadshavare, syskon, personal inom

småbarnspedagogik och alla andra som har en viktig roll i barnets sociala nätverk. Med tanke

på att pandemin ännu inte har besegrats och att världen för närvarande går igenom ytterligare
en pandemivåg, så måste vi främja barnens välbefinnande, säkra deras möjlighet till
småbarnspedagogik och ge dem lika möjligheter även under denna utmanande period.

I Kahuroa et al. (2021) undersökning framkommer att lärarens och vännernas roll har

en stor betydelse för barnens välmående under pandemitiden. Det framkommer att läraren hade

20
hittat på olika sätt att kunna diskutera med barnen om den situation vi lever i. De använde sig
av att rita och olika berättelsestenar som läraren hade skapat med barnen.

Institutet för hälsa och välfärd (2021) menar att förutom omständigheter så är det också

viktigt det finns tillräckligt med personal på plats även under covid-19-pandemin och detta i

enlighet med lagstiftningen. Enligt rekommendationerna bör småbarnspedagogiken organiseras
så långt som möjligt så att barngrupperna inte blandas eller kombineras. För att förhindra

spridning av infektioner bör man komma ihåg att personalen som regel inte flyttar från en

avdelning till en annan. Om någon i personalen insjuknar, väntar på testsvar eller har exponerats
och måste vara i karantän, blir det ändringar i grupperna. Utmaningar finns med att få behörig
personal och att det ska finnas tillräckligt med personal på plats. Omständigheterna kan göra

det svårt att garantera den mångsidiga pedagogiska verksamhet som barnen har rätt till och

möjligheter till positiva upplevelser av lärande. Med omständigheter menar jag i min

avhandling nya situationer och rutiner som tillkommit med pandemin, såsom handtvätt, social
distans till andra och karantän.

Enligt Utbildningsstyrelsen (2021) framkommer det att de nationella, regionala och

lokala myndigheterna följer med pandemiläget och ändrar bestämmelser, rekommendation och

anvisningar utgående från pandemisituationen. Lärare inom småbarnspedagogiken kan till
exempel tillsammans med barnen skapa bilder och skyltar, så att instruktionerna är en del av
undervisningen enligt planen för småbarnspedagogik. Rutinerna som gäller barnens

handhygien fordrar att personalen övervakar och handleder barnen. Vårdnadshavarna ska också
bli informerade om anvisningar som gäller trygga avstånd och hygien. Vårdnadshavarna ska
uppmuntras och handledas till att följa den information som finns för småbarnspedagogiken

och också de skriftliga instruktioner som alla har fått. När läraren inom småbarnspedagogiken
planerar verksamheten är det viktigt att ta hänsyn till barnets rättigheter och barnets bästa samt

principerna för att kämpa mot smittsamma sjukdomar. Barnet ska ges den närhet och trygghet
av en vuxen som hen behöver. Anordnaren av småbarnspedagogik har skyldighet att garantera

barnets och arbetstagarnas trygghet, till exempel genom att rationalisera städningen och även
genom att verksamheten ordnas i mindre grupper.

Enligt O´Keeffe och McNally (2021) har den fria leken beskrivits som det naturligaste

sättet för barn att hantera stress. Många forskare lyfter fram att det som är det centrala i lek är

att hantera känslor och främja barns resiliens inför motgångar. Leken tillåter också barn att
bearbeta händelser på ett åtkomligt sätt och fungera som en förebyggande aktivitet under tider

21
av kris. Leken kan därför ha en avgörande roll i att stöda barns utveckling och lärande under

den globala covid-19 krisen. Leken hjälper även barnen att förstå dessa förändringar som
inträffat under pandemin. I O´Keeffe och McNallys undersökning framkommer att 87 procent
av respondenterna (lärare inom småbarnspedagogik) nämnde att lek har en betydande roll i

lärarnas sätt att diskutera om covid-19-pandemin med barnen. Undersökningens respondenter
anser att lek är ett sätt att stöda barnen i deras sociala och emotionella välbefinnande samt även
då som barnen kommer tillbaka till småbarnspedagogiken från karantän.

I enlighet med Pascal och Bertram (2021) så innebär covid-19-pandemin flera

utmaningar för barnen. Det gäller för oss att lyssna på barnen och fånga deras erfarenheter och

perspektiv på pandemin och även komma ihåg att barnen har rätt att bli sedda och hörda. Deras

undersökning om lekens betydelse för barnen under coronatiden avslöjar att barn yttrar en
önskan om att få återgå till sin ”vanliga” vardag och sina rutiner, vara med sina vänner, ha

längre tid att leka, vara utomhus och få en pålitlig information. De flesta av barnen utforskar
sina coronaupplevelser i sin lek; de leker sin verklighet av coronaviruset och uttrycker detta på

många sätt under verksamheten i vardagen. Pascal et al. (2021) bevisar i undersökningen att

barnen har en mogen förståelse för orsakerna till förändringarna samt de nya

säkerhetsåtgärderna och rutinerna. Barnen är nästan oberörda över hur de hanterar förlusten av
sina tidigare liv och att de gör det bästa av det nya "normala".
2.2.6 Leksaker och material som stimulerar till lek
Enligt Brønstad och Øksnes (2020) så står det ofta på leksakernas förpackningar ”lek och lär”.
Det är en välanvänd slogan för leksaksprodukter och producenter tror att vuxna vill ha det till
barnen. Leksakerna ska stimulera barnets emotionella, kognitiva och motoriska färdigheter.

Egentligen ska leksakerna ge glädje och nöje och helst inte lärande och utveckling. Fröbel hade
sin idé om leksakers betydelse, att leksaker är något som barn och vuxna kan tillsammans och
som kan intensifierar och berikar barns lek genom att det bidrar till att barnet upptäcker hur

världen ser ut genom kunskap och mening. Leksaker bör först och främst vara av ”lekvärde” i

barnens lek i stället för ”nyttovärde”. En leksak kan vara vad som helst. Det är i den lekandes
händer och ögon som ett föremål blir leksak. Även Nelson (2005) beskriver att leksaker är allt

som barnen använder sig av i leken. Leksaker är något som barnen kan göra något med och de
kan även ha liknande funktioner som vuxna använder i olika funktioner, såsom en
leksaksstekpanna för att laga mat eller en leksaksspade som man kan gräva ner blommor i

22
trädgården. Med hjälp av leksakens funktioner så kan barnen lära sig att utföra många olika

handlingar. Det är ganska långt vuxna som bestämmer vilka leksaker barnen leker med och
hurudana leksaker som barnen har till förfogande. Har barnen tillgång till utklädningskläder har
de en resurs som möjliggör gestaltande av olika roller i leken.

Granberg (2003) menar att det är viktigt att barn har tillgång till saker som lockar till

lek. Material ska locka men också väcka nyfikenhet och upptäckarlust hos barnen. Materialet

ska placeras synligt och lättillgängligt för barnen. Vuxnas bruksföremål, såsom kakformar,

disktrasor, pennor, telefon, dator med mera kan vara som förslag på saker som lockar till

imitationslek. Små madrasser, dynor i olika storlek, bollar, vagnar, filtar med mera kan locka
till rörelselek. Byggmaterial som träbitar, plaströr, kartong och naturmaterial såsom grus,

stenar, kvistar, gräs och löv kan locka till konstruktions- och bygglek. Material som lockar till
vattenlek kan vara skålar, muggar, trattar, vattenhjul och plastbaljor. Mycket material som
uppräknades här ovan kan även användas under rollek. Men material som lockar till rollek är

bland annat utklädningskläder, väskor, lådor, mjuka djur, dockor och docksängar. Barnen

utforskar omgivningen för det mesta själva och de stannar upp och pekar eller rör på det de

upptäckt. Tillsammans med läraren inom småbarnspedagogiken kan barnen studera detaljer i
omgivningen samtidigt som de får ord och begrepp för det som de upplever.
2.2.7 Vuxnas engagemang och interventioner
Enligt Öhman (2020) behöver de vuxna ha strategier och olika positioner de kan växla emellan

beroende på barngruppen. Då barn uttrycker sig fritt i en lek innebär det inte direkt att de leker
utan en vuxen. En grundförutsättning för de vuxna är kunskap om lek och gemensamma

reflektioner kring lek och vad det betyder för barnen i barngruppen här och nu. Närvarande
vuxen behöver inte betyda att den vuxna leker utan ofta behöver barnet bara känna lekro och

trygghet. Den vuxna som är närvarande får möjlighet att få syn på barnens utvecklingsnivåer i

leken och deras intressen. Ibland blir den vuxna inbjuden i leken och det kan ses som en tillit
och förtroende för den vuxna. Då den vuxna lyhört deltar i leken, skapas förtroende mellan den

vuxna och barnet. Då kan även relationer byggas. Det är viktigt att inta den position man blir

inbjuden till, det är inte meningen att man ska styra eller ta över leken. Det är viktigt att behärska
de pedagogiska ambitionerna, så att leken inte blir en ”lära-bort-situation”. Det gäller alltså för
den vuxna att balansera i uppdraget att få leka med barnen, inspirera och utmana. Vuxna har
ansvar för det klimat som råder i barngruppen. Vuxnas interventioner har en tendens att vara

23
mera moraliserande och störande än utvecklande för barnen som leker. Ofta menar barnen att
de vuxna pratar för mycket och de vet inte vad leken går ut på och har även sina vuxenregler.

Enligt Öhman (2020) så framgår vuxnas inventioner till något önskvärt, för vuxna utgår

ofta från normen att barn leker för att det är bra för barnen att det är nyttigt, lärorikt och
utvecklande. Men självklart är det nödvändigt att ingripa i leken om den tenderar att bli

uteslutande eller negativ. Det är dock betydelsefullt att inte ingripa för tidigt i barnens

förhandlingar för på det sättet lär barnen sig utveckla sina förhandlingskompetenser. När den

vuxna är närvarande och engagerad så har hen också lättare att avgöra när hen ska ingripa. Det
viktigaste är att barnen får leka. Lillemyr (2013) menar att alla lärare inom småbarnspedagogik

har en pedagogisk grundsyn och det gäller bara att vara medveten om sina val. Läraren behöver

veta vad den pedagogiska verksamheten ska gå ut på, varför hen tycker så och hur hen anser

att de ska gå till väga för att nå det. Lärarens attityder till lek och ett medvetet sätt använda dem
gör att yrkesrollen utvecklas hos läraren. Pedagogiskt arbete innebär att personalen tar barns
lek på allvar.

Enligt Nelson (2005) innebär de aktiviteter som lärarna inom småbarnspedagogiken

anordnar alltid både inkludering och exkludering, det vill säga som lärare så ställs man

kontinuerligt inför att göra val av till exempel material och metoder men också att lyssna till
barnens egna intressen och val. Lärarens val bör göras i enlighet med läroplanens syften och

också med kunskapen om vilka potentialer olika material har. Alla val som läraren gör får
betydelse för vilket lärande som barnen kommer att få möjligheter till, beroende på kön, ålder
och social bakgrund. Forssell (2011) kallar detta för självständighetsträning. Läraren inom
småbarnspedagogiken fungerar som en handledare som överlämnar initiativet till barnet och
ger möjlighet att arbeta praktiskt samt att själv söka kunskap i stället för att undervisa.
2.2.8 Lek och lärande
Enligt Lillemyr (2020) är lek och lärande starkt knutet till bildningsmålet som vi har inom
småbarnspedagogiken. För barn är lek en aktivitet eller ett tillstånd som de upplever lockande.

Leken har en stark kraft i sig själv och det uttrycker barnen genom att säga att det är roligt att

leka. Enligt både Lindgren (2017) och Knutsdotter Olofsson (2017) så är läroplanens uppdrag
att barnen ska utveckla sin förmåga att leka och lära samt utveckla sin förmåga att fungera

enskilt och i grupp. När leken är frivillig innebär det att barnen själva bestämmer när de vill
vara med i leken och själva kan gå ur leken när de vill. Ibland kan regler vara hinder för leken.

24
Pramling Samuelsson och Asplund Carlsson (2014) menar att i en barncentrerad pedagogik är
det helt och hållet barnets individuella erfarenheter som styr leken och lärandet.

Enligt Lillemyr (2013) är leken viktig då man riktar uppmärksamheten på lärandet.

Leken utvecklar vänskapsrelationer och en känsla av social tillhörighet, motivation samt
engagemang som finns i barnen lek. Vänskap, social och kulturell kompetens har en stark

inverkan på både lärandet och välbefinnandet. I leken använder barnen kompetens i olika
områden och de utvecklar ett starkt engagemang. Lek och lärande är två olika fenomen, men

har även gemensamma kännetecken som kreativitet, lust, val och meningsskapande. Barn
bygger de goda lärprocesserna på lek och samtidigt stärker lärandet barnens förutsättningar för
lek.

Enligt Pramling Samuelsson och Asplund Carlsson (2014) är det lärarens uppgift att se

till att en miljö skapas där alla barn får möjlighet att leka. Lärarnas roll blir att utmana och stöda
barnen i utvecklandet av färdigheter som är nödvändiga för att kunna delta i lek med andra.

Knutsdotter Olofsson (2009) menar att lärarna behöver kunna sätta sig in i och förstå barns lek

för att leken ska kunna stimuleras och utvecklas. Lärarna ska dessutom finnas som möjliga
förebilder. Att stöda leken kan handla om att se till att barnen får leka ostört vad det gäller tid

och utomstående faktorer, exempelvis att leken inte blir avbruten för annan aktivitet eller av

andra personer. Att stöda leken kan även handla om att en lärare finns med som trygghet och

hjälper barnen med de sociala spelreglerna. Det finns barn som inte kan och förstår lekregler
och leksignaler och därför är det viktigt att läraren finns med i leken för att hjälpa dessa barn

med att tyda signaler och regler. Jensen (2013) anser att läraren måste sätta ner särskilt mycket

engagemang och intresse på barnens fria lek för att det ska fungera. Läraren inom
småbarnspedagogiken har förmåga att reflektera kring sitt eget lärande och förstärker lärandet

som sådant. Det finns sociala lekregler; samförstånd, ömsesidighet och turtagande. Med
samförstånd menas att barnen kommer överens om vad man leker och att de leker. Med

ömsesidighet menas att leken utspelar sig under en jämställd nivå oberoende av ålder.
Turtagande är när barnen låter varandra bestämma turvis och hitta på vad de ska leka.

Småbarnspedagogiken ska lägga grunden för ett livslångt lärande. Verksamheten ska

baseras på barnens eget utforskande och kunskapssökande genom lek. Har ni bara lekt idag?

är en fråga som många lärare inom småbarnspedagogiken får höra. Enligt Granberg (2003) så
är det viktigt att personalen inom småbarnspedagogiken är medvetna om betydelsen av fri lek

25
för barnens utveckling och lärande. Jag vill tillägga exemplet kring idag har vi ”bara” lekt i
min avhandling för den tydliggör allt som lek innehåller (se figur 1 nedan).
Figur 1
Idag har vi ”bara” lekt. (Utgående från Granberg, 2003, 7)

Social kompetens

Kreativitet

-Berättande, förståelse,
konstruktion, skapande i
färg och form, dans, rörelse,
teater, tal, sång, musik,
kommunikation

Erfarenheter

-Vänskap, gemenskap,
hänsyn, lyhördhet,
inlevelse, empati, väntan,
lyssnande, samarbete,
initiativtagande,
konfliktlösning

-Sociala, fysiska,
psykiska

Tankeförmåga

-Samband, tankar,
logik, koncentration,
planering, förståelse

Sinnen

-Syn, hörsel, smak,
lukt, känsel

Motorik

-Grovmotorik: koordination,
samordning, balans, rytm

-Finmotorik: fingrar, händer,
tår, fötter öga-handkoordination

Kunskap

Lek

-Människor, djur,
moral, kultur, fysik,
natur, samhälle,
matematik

Idag har vi ”bara” lekt
Begrepp

Känslor

-Glädje, ömhet, kärlek,
allvar, ilska, vrede, lust,
sorg, sympati, rädsla,
besvikelse, hat,
förtvivlan

-Avstånd, lägen,
färg, tid, tyngd,
antal, rum, struktur

Språk

-Verbalt: ord, begrepp, uttal,
rytm, meningsbyggnad,
grammatik

-Kroppsligt: minspel, gester,
hållning, röstläge

Öhman (2011) poängterar att barnen skapar mening genom att leka och mening skapar

kunskap. Lärandet är en psykologisk process som sker inom barnet. Lek och lärandet är
oskiljbara i barns värld. Samtidigt är lek och lärande en del av en social process eftersom det

sker i ett sammanhang här och nu i leken. För barnen är det viktigt att leka. De sociala
relationerna och vad barnen sig, är en detalj för dem. Barn leker sådant som de är nyfikna på
och intresserade av. Barn leker för att skapa och förstå mening. Barnen leker också sådant som
de oroar sig för och de leker igenom sina svårigheter.

26
Enligt Öhman (2011) försöker människan ständigt skapa en mening och förståelse för

vad som händer runtom. Vi omformar upplevelser och berättelser för att kunna hitta en

förståelse, det vill säga för att en skapa mening. Barn bygger också upp sina liv genom det som
vuxna berättar. Barnen är redo för meningsskapande redan från födseln och de sorterar intryck

som de får. Barnen kan förstå vad som hänt och också varför; det är för att de sen kan skapa
mening i det som sker. Barn får meningsskapande berättelser både hemifrån och även från
småbarnspedagogiken. Genom låtsaslek så blir barnen vana vid hur berättelser skapas och fri
lek är för barnen en meningsskapande arena. Sociala låtsasleken är viktig för barnets språkliga

utveckling. Berättelser som barnen skapar i sina lekar avslöjar deras idéer och erfarenheter. Lek
och självkänsla hör ihop. Lekberättelser innebär barnens generaliseringar av något specifikt.

Om barnen inte förstår lekens genre kan de inte delta i leken. När barnen leker till exempel

mamma eller bagare, så leker barnet oftast inte sin egen mamma eller den bagare som barnet
en gång har träffat utan barnen leker utifrån sina erfarenheter och sina förståelser om hur en

mamma eller bagare är. Leken omfattar alltså en kombination av fantasi, vardagserfarenheter,
förmåga att föreställa sig saker och därefter skapas en mening för barnet.

Enligt Öhman (2011) så är lek och empatiförmåga sammanvävda. Båda är ett slags

relationskompetenser. Empatins förutsättningar, det vill säga förmågan att kunna förstå och läsa
av andra barns känslolägen, är mycket lika med förutsättningarna för lek som bland annat

ömsesidighet och turtagande. Lek är ändå inte samma som empati men Öhman (2011) beskriver

lek som empatins tambur, för många dörrar kan öppnas där. Framför allt så handlar det om de
roller som barnen tar sig och med vilken inlevelse. Leken främjar barnens empatiska förståelse.

Broberg et al. (2020) menar också att leken är ett socialt samspel där barnen lär sig tänka på
andra och om hur barnen kan bry sig om andra. Barn kan redan i ett års ålder uppfatta andras

känslomässiga tillstånd. Barn kan till exempel bli oroliga om någon annan uttrycker ledsamhet.
I enlighet med Eide (2006) är empatiförmågan för de vuxna inom småbarnspedagogiken att
lyssna och sätta sig in i en annans situation och samtidigt förstå barnets reaktioner och känslor.

Empati är en förutsättning för ett gott arbete med barnen och särskilt viktig i en stödjande
kommunikation med barn och vårdnadshavare. Begreppet empati definieras också både affektiv
och kognitiv empati. Med affektiv empati menas att kunna leva sig in i och kanske också

uppleva barnens känslor medan kognitiv empati är att leva sig in i hur barnet känner i olika
situationer. Empati i ett professionellt sammanhang har att göra med förutsättning för närhet,
förståelse och kontakt. Men också en förmåga att uppfatta och förstå signaler som barnen ger.

27

2.3 Anknytningsteori
Enligt Öhman (2011) så är förutsättningar för lek att barnen känner sig trygga och inte är
avvaktande. Trygghet är att barnen vet att någon finns där som bekräftar och skyddar barnet så

att hen kan ta sig in i lekens värld. Jag har valt att ta med om anknytning för att beskriva vikten
av trygghet för lek och lärande. Under den rådande pandemin har anknytning inte varit så

självklar. Vårdnadshavarnas förmåga att erbjuda barnet omvårdnad har eventuellt varit minskad
för pandemin har varit utmanande för många familjer. Det är viktigt att barnets sökande efter

trygghet, beskydd och tröst, leder till att de får vad de behöver (Broberg, Risholm Mothander
& Granqvist, 2020).

Broberg et al. (2020) anser att anknytningsteorin är den viktigaste av de psykologiska

teorierna när det gäller kunskapen om hur människor balanserar mellan beskydd, närhet och

omsorg. Anknytning handlar om vårt behov av nära relationer. Enligt Karlsson (2012)
utvecklades anknytningsteorin av Bowlby på 1960-talet. Teorin handlar om barns förmåga till
anknytning. Bowlby förklarade anknytningen så att eftersom det nyfödda barnet inte kan

överleva på egen hand måste det ha ett speciellt beteendesystem som syftar till att få omvårdnad

av andra. Kärnan i anknytningsteorin är att människan är en social varelse som behöver andra
människor för att överleva. Det är ett grundläggande behov hos inte bara barnet utan alla

människor. Broberg et al. (2020) förklarar att anknytning är ett känslomässigt band som är
permanent och kännetecknas av att personerna söker varandras närhet.

Bowlby (2010) förklarar att det finns ett bindningsbeteende hos barnen som aktiveras

särskilt vid rädsla och av smärta. När detta beteende avbryts beror på omständigheterna; vid låg
intensitet kan det räcka att en av vårdnadshavarna syns till, vid hög intensitet så kan barnet
behöva få röra ena av vårdnadshavaren och veta att hen finns där, och vid högsta intensitet så

krävs en längre stund av omfamning. Bindningsbeteendet beror även på relationen mellan
barnet och bindningspersonen. Om bindningsrelationen är god så råder glädje och känsla av

trygghet. Om den bryts så upplever barnet sorg och möjlig djup nedstämdhet. Vilket
bindningsbeteende barnet får beror på barnets egna erfarenheter.

Halldén (2007) menar att begreppet omsorg kommer från omsorgsteori och inom denna

teori ryms begreppet educare. Begreppet educare innebär att daghem inte enbart ska erbjuda

barnen omsorg och att det ska vara en plats för barnen då vårdnadshavarna arbetar. Denna
omsorg ska alltid ses i relation till lärandet. Småbarnspedagogiken är barnens vardagsmiljö där
omsorg ska kombineras med utbildning. Begreppet omsorg handlar inte bara om vårdande, utan

28
det innebär även att den som tar emot omsorgen också förväntas lära ut den kunskap hen
innehar. Det finns en förväntan på lärare inom småbarnspedagogik att de ska uppmuntra och

möjliggöra barns omsorg för sig själva och andra i deras omgivning samt stöda barn i deras
utveckling. Lillemyr (2013) poängterar att lärandet påverkas av hur lärandemiljön ser ut. Om

ett lärande ska kunna äga rum måste man även arbeta aktivt med barns sociala kompetens,
eftersom lärandet är beroende av ett givande samspel mellan barnen och personalen. Lärandet
är en inre process som vilar på olika erfarenheter och upplevelser.

Enligt Lillemyr (2013) så innebär omsorg för barn att visa respekt och tydligt visa

förståelse för barnet samt ge stöd. På det sättet bidrar man till att barnets psykiska och fysiska

behov blir tillfredsställda. Närhet förknippas ofta med omsorg för det skapar trygghet och
välbefinnande. Omsorg har stor betydelse i barnens utveckling av självuppfattning och även

utveckling att vilja leka och lära. Barnen ska få sina behov respekterade och därför strävar
småbarnspedagogiken till att hjälpa barnet att utveckla respekt, öppenhet, ansvarsförmåga och

även att barnet kan reflektera över etiska livsfrågor. Det är viktigt att ta hänsyn till barnets ålder,
kön och sociala och kulturella bakgrund. Småbarnspedagogiken strävar till att alla barn ska få

uppleva glädje och känslan att de bemästrar social gemenskap. Barnens delaktighet är alltså
viktig.

Sammanfattningsvis är anknytningsteorin enligt Broberg et al. (2020) en av de

viktigaste psykologiska teorierna när det gäller kunskap om hur människor balanserar beskydd,

närhet och omsorg. När individen får beskydd och trygghet, kallas anknytningen för trygg

anknytning. För att barnen ska ha en trygg och meningsfull vardag, så är det viktigt att

personalen planerar den pedagogiska verksamheten utifrån anknytningssystemet anser
Tallberg-Broman (2019). Under 2000-talet har anknytningsteorin breddats och används alltmer
i samhället men teorin har vuxit och fått vidare tillämpningar.
2.3.1 Anknytningsmönster
Enligt Karlsson (2012) kallar Bowlby det för anknytningsbeteende då en person har speciellt
agerande för att få närhet. Bowlby menar att det finns två huvudtyper av anknytningsmönster;
trygg och otrygg anknytning. Eide (2006) menar att ett tryggt anknytningsmönster gör att barnet
känner sig tryggt och vet att det finns en vuxen som är närvarande och hjälper om det behövs.

Wennerberg (2010) skriver att då barnet upprätthåller en trygg anknytning till sin primära
anknytningsperson så tillfredsställs behoven av både närhet och självständighet. Eide (2006)

29
påpekar att med otrygg anknytning så känner barnet stark önskan om kontakt men är samtidigt

rädd för att det inte uppfattas och att barnets behov blir tillfredsställt. Wennerberg (2010)

påpekar att erfarenheter av ensamhet och övergivenhet har vi alla upplevt någon gång i livet.
Vi har ett starkt medfött behov av förståelse och kärlek. Det kan underlätta vardagen om de

vuxna som är i barnens omgivning, har en förståelse för barnets övergivenhets- och
ensamhetskänslor och kan på det viset hjälpa till att öka trygghetskänslan hos barnet.

Enligt Broberg et al. (2012) är anknytningssystemet som en termostat. När barnet känner

sig tryggt så slås det av och möjliggör att barnet nyfiket kan utforska världen. Det trygga barnet

vet att hen alltid kan återvända till den trygga platsen för att få beskydd om det behovet skulle
uppstå. Spädbarnet som är tryggt skaffar sig genom erfarenheter en så kallad flexibel relation

till föräldern, som gör att hen kan växla mellan trygghetssökande och utforskande. Wennerberg
(2010) menar att trygg anknytning utgör en skyddsfaktor som hjälper barnet att hantera senare

sådana upplevelser som framkallar stress. Broberg et al. (2012) påpekar att otrygg anknytning
utmärks av att barnet inte visar något behov av att använda föräldern som en trygg bas. Orsaken

kan vara att föräldern inte har lyssnat på barnet och kanske avvisat de signaler barnet gett i

sökandet av närhet. Även Granqvist (2007) anser att barnet med en trygg anknytning kan börja
i småbarnspedagogiken med positiva förväntningar på personalens förmåga att möta barnets
behov. Barn med otrygg anknytning är på sin vakt och kan vänta sig att bli svikna.

Broberg et al. (2020) och Granqvist (2007) menar att ett barns anknytning till sina

vårdnadshavare, bestäms i huvudsak av vilken typ av omvårdnad barnet erbjuds.
Vårdnadshavarnas lyhördhet för barnets signaler har avgörande betydelse för barnet utvecklar
en trygg eller otrygg anknytning. Barnet kan utveckla en trygg anknytning till den ena föräldern

och en otrygg till den andra eller sen trygg eller otrygg till båda. Det gäller att ge barnet tid och
den omsorg som små barn behöver, för att skapa anknytning med barnet.
2.3.2 Vikten av trygghet för lek och lärande
Broberg et al. (2012) påpekar att trygghet är en förutsättning för att barnet ska vara nyfiket och
vilja leka och samtidigt känna sammanhang i det som småbarnspedagogiken erbjuder. De
viktigaste anknytningspersonerna för barnen är ofta vårdnadshavarna. Men det kan också vara

flera personer såsom personalen inom småbarnspedagogiken som blir betydelsefulla för barnet.
En viktig uppgift för lärarna är att ge barnet tröst. Läraren ska också hjälpa barnet att reglera

sina känslor som väcks under dagen. Samspelet med läraren och hela personalen har stor

30
betydelse för att barnet ska kunna känna sig tryggt. I denna pandemitid så är det oerhört viktigt
att läraren och hela personalen kan göra småbarnspedagogiken till en trygg plats för barnet att

vara på under vardagen. Broberg et al. (2020) och Bowlby (2010) menar att när barnen har en
trygg bas så vågar barnen göra utflykter i världen och kan vid behov söka sig tillbaka till den
säkra hamnen då det behövs.

När barnet känner sig tryggt med de vuxna som barnet har i sin närhet så har barnet även

lättare att behandla olika situationer och omständigheter som sker genom lek. Det framkommer
i resultatdelen att barnen har tagit med i leken typiska pandemisituationer och det bevisar att

barnen är trygga i gruppen och kan processa olika situationer tillsammans med de andra barnen

i gruppen och även med de närvarande vuxna. Broberg et al. (2012) anser att barnets
förhållningssätt till läraren påverkas av barnets möjligheter att känna läraren som den trygga

basen och hur läraren har benägenhet till att lyhört svara på barnets signaler om närhet och på

ett varsamt sätt hjälpa barnet att våga utforska vidare. Under barnens vardag så kan det uppstå
situationer då barnet känner behov till trygghet och omvårdnad. För att dagen ska blir så trygg,

meningsfull och lärorik som möjligt så behöver personalen inom småbarnspedagogiken känna
till anknytningsmönstret.

Broberg et al. (2012) menar att i pedagogiskt arbete med barn och speciellt småbarn är

det viktigt att ha en kunskap om anknytningsteorin för att vardagen ska så tillförlitlig och

förutsägbar för barnen som möjligt. Granqvist (2007) skriver att yngre barn är mer känsliga för

påfrestningar än äldre eftersom de ännu inte utvecklat de känslomässiga tillgångar som krävs
för att behärska stora påfrestningar. Barns grundläggande mekanism för att hantera fara är att
aktivera sitt anknytningsbeteende. Om detta är möjligt så klarar barnen av hemska upplevelser

såsom till exempel den rådande covid-19-pandemin. Broberg et al. (2012) poängterar att en
trygg anknytning är en förutsättning för lärande och utveckling, för det skyddar inte bara mot

rädsla, stress och oro utan också ger förutsättningar för barnen att bli nyfikna, utforskande och

lekivriga. Lek med andra barn är viktigt. Jag vill kortfattat berätta om den fria lekens betydelse
ur ett anknytningsperspektiv. Som redan tidigare diskuterats så är det viktigt med en närvarande
vuxen som blir en trygg bas att återvända till när leken eller samvaron med andra barn blir

påfrestande. Den vuxna finns också där då barnet behöver tröst och uppmuntran. Trots bra
planering så innebär vardagen många situationer till konflikt där barnen är tillsammans. Barnen

vill gärna ha kontakt, gärna göra samma saker och använda samma leksaker. Barnet
övermannas med känslor i olika situationer och då kan det uppstå konflikt med andra barn. Där
behövs den närvarande vuxna som hjälp att reglera och lugna så att barnen kan återgå till lek.

31
Det är viktigt att ta upp frågor kring anknytning under gemensamma planeringstillfällen eller
teammöten.

Det är också grundläggande att ta upp om det som Broberg et al. (2012) berättar om

anknytningshierarkier inom småbarnspedagogiken. Med det menas att det finns en

anknytningsperson för barnet som ger den tröst och trygghet som barnet behöver. Inom
småbarnspedagogiken blir dessa hierarkier synliga och är viktiga att förstå. Barnet vet genom

känslomässig erfarenhet som grundar sig på tidigare upplevelser vem som erbjuder bäst hjälp i
svåra situationer. Finns inte den kunskapen bland personalen inom småbarnspedagogiken så

kan det leda till att de vuxna som blir avvisade känner sig sårade. Wennerberg (2010) menar att

anknytning är barnets biljett till överlevnad. Det betyder att vi har en benägenhet att knyta
känslomässiga band till utvalda personer för att överleva. Det är det anknytning handlar om.

Broberg et al. (2012) berättar om små och stora förändringar i småbarnspedagogikens

vardag och hur det påverkar barnen. I situationen som vi nu har på grund av covid-19-pandemin
så kan någon vuxen från barngruppen exponeras eller vara i karantän. Broberg et al. (2012)
anser att det påverkar de flesta barnen och barnen kan reagera negativt då en främmande vuxen

kommer in i gruppen och ska ”ta över” omvårdnadssysslorna. Ju yngre barnen är desto svårare
är det för dem. Ur en anknytningssynvinkel så innebär den tillfälliga vuxna att flera barn blir
osäkra. En del av barnen kan reagera starkt på denna förändring genom att gråta, medan andra
inte reagerar alls.

Om familjer haft det tungt under covid-19-pandemin så påverkar det troligen också

barnen. Barnen känner av det känslomässiga klimatet i hemmet. För att kunna stöda barnen på

rätt sätt under svåra omständigheter som pandemin har medfört så är det viktigt att
vårdnadshavarna har öppenhet inför personalen så att de kan hjälpa och stöda familjen men

också själva barnet under vardagen på rätt sätt. Enligt Broberg et al. (2012) så kan den öppna
diskussionen glömmas i en svår och turbulent situation. Lärare kan då ta initiativet till samtal

utifrån uppgiften att göra det så bra som möjligt för barnet under vardagen.

Småbarnspedagogiken fungerar även som ett vardagligt stöd för vårdnadshavarna. Enligt

Grunderna för planen för småbarnspedagogik 2018 (Utbildningsstyrelsen, 2018) så spelar
samarbetet med vårdnadshavarna en viktig roll. Målet med samarbetet är att vårdnadshavarna

och personalen tillsammans ska förbinda sig till att främja att barnen utvecklas, växer och lär

sig på ett tryggt sätt. I det fostrande arbetet ska samarbetet bygga på jämlik kommunikation,
förtroende och ömsesidig respekt. Det är viktigt att personalen och vårdnadshavarna utväxlar

32
information om barnens dagliga händelser. En förtroendefull atmosfär skapar förutsättningar

för samarbete mellan vårdnadshavarna och personalen, också i utmanande situationer, såsom
då det finns anledning till oro om barnets välbefinnande. Rubinstein Reich et al. (2017) menar
att det är lärarens relationsarbete som utgör en dimension av arbetet i syfte att främja och bygga

relationer. Detta kan också förstås som en del i en relationell kompetens som en del av ett
relationsarbete som riktar sig till de yngsta barnen och deras vårdnadshavare. Detta är inte

personliga egenskaper utan det är en professionell kompetens, utvecklad genom erfarenhet och

utbildning. De viktiga och ändamålsenliga synvinklarna inom småbarnspedagogiken såsom

relationskapande, lyhördhet och emotionell närvaro, ska inte ses som egenskaper utan som en
yrkesskicklighet det vill säga en yrkesspecifikt utvecklad kompetens.

Enligt Broberg et al. (2012) kan de barn som till exempel varit med om svåra situationer

och som inte fått den trygghet av de vuxna kring sig som barnet behöver, ha svårt att leka med
andra barn. En del kan gå omkring och plocka på olika saker medan andra springer runt. För att
barnen ska kunna leka behöver barnen lära sig lekens grunder såsom turtagning, att uppfatta

och tolka ansiktsuttryck. Är barn inte trygga så leker de inte. Det går inte att vara generell och
föreslå en modell för alla utan det gäller för läraren att hitta ett sätt och förstå det enskilda barnet
så att det lockar till lek och nyfikenhet.

2.4 Barn i kris
Under den rådande pandemin har det skett en förändring i många familjer och barnen kan känna

sig ensamma och otrygga. Det är en viss oro i världen, vilket innebär diskussioner om covid-19
som barnen också hör. Lillemyr (2020) och Fahrman (1993) menar att barn i alla åldrar har
behov att kunna förutse sin tillvaro. Ovisshet och oro är det som skadar barnet mest.

Vi vet inte vilka spår covid-19-pandemin har medfört för barnen. Med tanke på att

viruset är nytt så finns det relativt lite kunskap kring detta virus och hur sjukdomen ska hanteras.
Barnen ska bli bemötta av en trygg verksamhet och god omsorg inom småbarnspedagogiken.

Men vad innebär en trygg verksamhet och god omsorg under covid-19-pandemitiden, kan
personalen garantera att barnen inte blir smittade av viruset? I vardagen inom
småbarnspedagogiken är det svårt att förhindra smittspridning av olika slag, eftersom barnen i

barngrupperna leker tätt intill varandra. Barnen riskerar inte endast att smittas av coronaviruset,
utan de exponeras dagligen av olika förkylningsvirus. Personalen inom småbarnspedagogiken

måste tänka på hur de gör för att lära ut om smittspridningen ur ett omsorgsperspektiv samt hur

33
man gör det på ett lekfullt men tryggt sätt. Personalen har ett stort ansvar att söka ny kunskap

och också hitta olika sätt att prata med barnen om svåra händelser. Många familjer kan ha det

svårt under covid-19-tiden och barn kan till och med ha förlorat en närstående och då är det en
kris också för hela familjen.

Ekvik (2005) skriver att barn reagerar olika på kriser och det är vi vuxna som stöder

barnet att gå igenom förluster och sorger. Enligt Poijula (2016) bör de vuxna skapa en möjlighet
för barnet att uttrycka vad som har hänt på olika sätt, till exempel genom att prata, rita och via

lek. Genom att snabbt återställa normala rutiner hemma och i skolan, gör att barnet kan uthärda
situationen bättre. Emotionell resiliens kan stärkas genom att förbättra känslomässig

medvetenhet och också anpassa barnet till förändringar vid behov. Barn i kris kan inte tvingas
ur krisen på det sättet att man önskar att de reagerar på ett visst sätt, utan barnet måste själv
förstå att ta emot hjälpen och också godkänna den.

Fahrman (1993) menar att ett barn i kris behöver en vuxen som finns där och att barnet

kan lita på hen. Oftast håller barn som är i kris sin oro för sig själv och berättar inget hemma

men sedan i dagvården kan de utagera sina känslor. I första hand så är det personalen inom
småbarnspedagogiken som möter barnen och de har möjlighet att uppmärksamma de barn som

mår dåligt eller känner oro. Därför har jag valt att undersöka lärarnas uppfattning om barnens

fria lek under pandemin. Det är viktigt att det finns en ”ersättningsperson” som ger trygghet när
föräldrarna är borta. Ju tryggare ett barn får vara i de dagliga rutinerna desto lättare kan det ta
till sig kunskaper och erfarenheter på övriga områden. Enligt en undersökning som Institutet

för hälsa och välfärd (2021) har gjort, framkommer det att familjernas svårigheter och

stödbehovet hos barnskyddets klienter har ökat på grund av covid-19-pandemin. Ökningen i
psykiska problem är oroväckande.

Raundalen och Schultz (2007) poängterar att kriser uppstår oväntat och plötsligt. Barnen

är särskilt beroende av en vuxen som kan ge trygghet och hjälp åt barnet. Enligt TallbergBroman (2017) så är trygghet en av de grundläggande aspekterna för verksamheten inom

småbarnspedagogiken. Barns hälsa, trivsel och välbefinnande har kommit mera i fokus och med
detta också barns relationer och barns behov av bestående anknytningar med emotionellt

engagerade och lyhörda vuxna. Även i Grunderna för planen för småbarnspedagogik 2018
(Utbildningsstyrelsen, 2018) poängteras det att småbarnspedagogiken är en viktig del av
barnets lärstig och uppväxt. Kommunikationen och den emotionella anknytningen mellan

barnet och vårdnadshavaren är av central betydelse. Uppgiften för lärarna inom

34
småbarnspedagogiken är att skapa en förtroendefull relation till barnet. Det skapas kontinuitet
och trygghet i barnens liv då samarbetet fungerar mellan personalen och vårdnadshavarna. Ett
ömsesidigt, öppet och respektfullt bemötande är viktigt.

Enligt Tallberg-Broman (2017) betonas relationskompetensen för lärarna inom

småbarnspedagogiken och begreppen wellbeing presenteras utifrån UNICEF:s arbete. Behovet
är stort att lärarna inom småbarnspedagogiken är lyhörda för barnens tänkande och det krävs

öppenhet och engagemang hos lärarna för att komma rätt i sitt stöd till barnen och att barnen
ska vara delaktiga. Lyhördhet är det mest återkommande begreppet när lärare besvarar frågan

vad som är viktigt, för en kunnig och närvarande lärare bygger verksamheten utifrån barnets
intresse och behov. Det finns ett positivt samband med nära kontakt mellan personalen och

barnen inom småbarnspedagogiken. Det har ett positivt samband även i barnens självständighet.

Goda relationer mellan barnen och personalen, leder till färre beteende problem. Relationer som
kännetecknas av värme och närhet främjar barnens möjligheter att lära sig.

Ellneby och von Hilgers (2010) menar att det ställs stora krav på lärare som ska utföra

ett pedagogiskt uppdrag. Barnen vistas en stor del av sin vardagstid i daghemmet tillsammans

med andra vuxna än deras föräldrar. Med andra ord så är det långt lärarna som påverkar barnens
uppväxt, självbild och självkänsla. Det är skillnad på hur lärarna förhåller sig gentemot barnen.

Det handlar mera om hur lärarna gör och säger än vad lärarna säger och gör. Den icke-verbala
kommunikationen mellan lärare och barn är också viktig. Ser läraren intresserad ut och aktivt

lyssnar på barnet, så skapar det en konfidentiell och lugn stämning som gör att barnet känner
sig bekvämt.

35

3. Forskningsansats, datainsamlingsmetod och analys av material
I detta kapitel kommer jag att presentera undersökningens forskningsansats. Därefter redogör

jag för vilken datainsamlingsmetod som jag har använt och här nämner jag även respondenterna
som har medverkat i undersökningen. Därefter behandlas undersökningens genomförande och

en redogörelse för undersökningens tillförlitlighet och trovärdighet. Sen klargörs över hur
analysen är gjord och granskning av datamaterialet som har använts. Kapitlet avslutas med att
jag klarlägger etiska överväganden.

3.1 Fenomenografisk forskningsansats
Jag har valt fenomenografi som ansats, eftersom den ger en möjlighet att studera variationerna

av människors uppfattningar. I min avhandling är det uppfattningar hos lärare inom

småbarnspedagogikens jag undersöker. Både Dahlgren och Johansson (2015) och Pramling
Samuelsson och Asplund Calsson (2014) beskriver att fenomenografin lämpar sig väl för att

analysera respondenternas subjektiva värld och deras sätt att förstå fenomen i sin omvärld. Fejes
och Thornberg (2015) menar att fenomenografin uppmärksammar sig på att hitta variationerna

mellan individers sätt att uppfatta omvärlden. Pramling Samuelsson och Asplund Carlsson
(2014) poängterar att för att få det resultat som fenomenografiska forskare önskar, krävs att
metoderna för datainsamling inbjuder respondenterna till att reflektera, tänka och dela med sig

av erfarenheter. Enligt Dahlgren och Johansson (2015) bidrar fenomenografin till en fördjupad
förståelse både av det mänskliga lärandet och av de sätt att förstå omvärlden som är ett resultat
av lärandet. Uppfattningar är alltså kvalitativt skilda sätt att erfara något i omvärlden.

Utgångspunkten för fenomenografin är att vi förstår företeelser i omvärlden på olika sätt. En
fenomenografisk forskare tar reda på respondenternas uppfattningar; ett sätt att förstå något
eller uppleva något.

3.2 Kvalitativ intervju som datainsamlingsmetod
Datainsamlingsmetoden som använts är kvalitativ intervju. Enligt Alvehus (2013) bildar
metoddelen och teoridelen en grund för avhandlingen. Kvalitativ intervju ska enligt Trost
(2010) vara väl planerad. Forskaren ska ha klar skillnad på intervju och samtal. I ett samtal kan

man byta åsikter eller fakta medan man som intervjuare ställer frågor och inväntar svaren,

36
åsikterna och handlingarna från respondenten. Respondenten kan uppleva intervjun som ett
samtal men intervjuaren ska inte uppfatta intervjun som ett samtal. Intervjuaren ska lyssna,
fråga och vara aktiv. Patel och Davidson (2019) förklarar att inom den kvalitativa forskningen

är siffror inte relevanta utan det som är avgörande är det som uttrycks med ord. Alvesson och
Sköldberg (2017) anser att kvalitativ metod fokuserar på en öppen och en tydlig empiri.

Tjora (2012) och Denscombe (2010) förklarar att halvstrukturerade intervjuer är vanligt

och intervjuerna utgår från forskarens tema och att respondenterna får prata fritt. Intervjuaren
har en färdig lista på intervjufrågor men intervjun blir ändå flexibel när det gäller ordningsföljd
och respondenten får själv utveckla sina idéer och diskutera utförligt om de ämnen som
intervjuaren tar upp. Intervjusvaren är alltså öppna och betoningen blir på respondenten. De

vanligaste halvstrukturerade intervjuerna är den personliga intervjun, som innebär en träff
mellan en forskare och en respondent. En personlig intervju är enklare att utföra än
gruppintervjuer eftersom det blir lättare att hitta ett datum och en tid som passar och dessutom
är personliga intervjuer enklare att kontrollera. Forskaren har endast då en persons

uppfattningar och idéer att följa under intervjun. Även transkriberingen blir lättare då det är
bara en deltagare.

Denscombe (2010) menar att intervjuaren ska vara uppmärksam, fast det finns många

andra saker att beakta, såsom anteckningar och det att inspelningen fungerar. En skicklig

intervjuare är även lyhörd för respondentens känslor. Intervjuaren har färdigheter att locka fram

relevant information genom att leva med i respondentens känslor. Intervjuaren ska även stå ut
med tystnad under intervjun. Ibland kan det kännas som intervjun spårar ur och därför kan det

upplevas som intervjuaren snabbt vill fråga något mer för att få fart på diskussionen, men en
erfaren intervjuare vet att tystnaden kan utnyttjas som en bra resurs under intervjun.

Intervjuaren ska även kunna följa upp, det vill säga då intervjuaren kan tänkas vilja gå på djupet

i något tema eller då hen behöver en mer förklaring till svaret. Fördelarna med intervjuer är att
intervjuaren kan kontrollera att hen har förstått rätt, genom sammanfattningar så att

respondenten kan korrigera uppfattningarna vid behov. Även Bell (2016) anser att en skicklig
intervjuare kan följa upp svaren och idéer och gå in på känslor och motiv. Denscombe (2010)

konstaterar vidare att det är viktigt för en intervjuare att inte döma, det vill säga under en
intervju bör hen inte dela med sig av sina egna åsikter och uppfattningar. Intervjuaren ska visa
att hen respekterar respondentens svar och rättigheter.

37
Enligt Dahlgren och Johansson (2015) är det inom fenomenografiska intervjuer

synnerhet viktigt att den som intervjuar får ett så fullständigt svar som möjligt. Tekniken som
kan användas för detta kallas probing. Denna teknik innebär att intervjuaren kan ställa

uppföljande frågor och på så sätt få respondenten att utveckla sitt svar, så forskaren kan fråga
hur respondenten menar eller fråga om respondenten vill förklara mera svaret. Både Dahlgren

och Johansson (2015) och Kvale och Brinkmann (2014) beskriver tillämpningen av icke-verbal
probing, som också kan användas som en metod för att respondenterna skall utveckla sina svar.

Det görs genom att forskaren kan ”mmm”, nicka eller ta en paus, och på det viset uppmuntra
respondenten att berätta mera. Jag använde mig av både probing och icke-verbal probing under
intervjuerna och fick betydelsefulla och fullständiga svar från respondenterna.

Enlighet med Fejes och Thornberg (2015) så är det även nödvändigt att spela in

fenomenografiska intervjuer. Det är viktigt att därefter transkribera intervjuerna. För att

analyserna av intervjuerna ska kunna göras på ett grundligt och tillförlitligt sätt, så är det bäst

att läsa igenom de utskrivna intervjuerna i sin helhet. Även Tjora (2012), Patel och Davidson

(2003) och Bell (2016) förklarar vikten med att intervjuer spelas in. Genom att intervjun spelas
in så görs det möjligt för forskaren att aktivt kunna lyssna på respondenterna och ställa
följdfrågor. Då behöver intervjuaren inte göra anteckningar utan kan koncentrera sig på

frågorna och svaren i intervjun. Dessutom garanterar en intervju som har spelats in att varje
ord som sagts under intervjun kommer med. Intervjuerna spelas in endast med respondenternas
samtycke.

Tjora (2012) poängterar vikten av respondenternas individuella erfarenheter och

känslor. Forskaren och respondenten kan i början på intervjun diskutera allmänt för att uppnå
en mer avspänd intervju. Så gjorde även vi och pratade lite allmänt innan intervjun började. Jag

frågade respondenterna om kameran kunde vara på under intervjun eftersom interaktionen är

viktig. Tjora (2012) skriver att intervjusituationens plats bör vara trygg för att kunna leda till
goda förutsättningar och en avspänd atmosfär. Intervjuerna i denna undersökning ordnades både
virtuellt och med fysiska träffar. Under de virtuella intervjuerna fick respondenten själv

bestämma var hen befinner sig under intervjun och också vilken tid som passar hen bäst. Under
de fysiska träffarna fick respondenten själv bestämma var vi träffades.

Kvale och Brinkmann (2014) lyfter fram att lyssna aktivt är lika viktigt som att bemästra

intervjutekniken. Det är viktigt att intervjuaren lär sig att lyssna till vad som sägs och till hur
det sägs. Även Alexandersson (1994) beskriver hur informanternas uppfattningar tolkas med

38
hjälp av en vad- och hur-aspekt för att säkerställa att informanterna ger uttryck för samma sak.
Människan agerar och tänker alltid i förhållande till ”något” som består av ett innehåll.
Människan riktar sitt medvetande mot detta innehåll och det är innehållet i uppfattningen som

är vad-aspekten, som kan omfatta både materiella och icke-materiella föremål. Hur-aspekten
omfattar hur innehållet i uppfattningen utformas, det vill säga hur informantens åsikt är riktad.

I min undersökning kommer respondenternas uppfattningar av barns fria lek under covid-19tiden att undersökas. Enligt Alexandersson (1994) så innebär detta att respondenterna måste ha
en uppfattning om vad det är för att kunna diskutera om det. Respondenterna kommer därför
att ha olika uppfattningar av vad fri lek är, vilket kommer att lyftas fram på olika sätt på grund

av deras olika uppfattningar av vad fri lek under covid-19-pandemin betyder. Jag kommer att
fokusera i analysen på hur-aspekten för att kunna skilja på hur de pratar om fri lek och hur de
uppfattar fri lek under covid-19-pandemitiden.

Intervjufrågorna i min undersökning utgick från forskningsfrågorna. Frågorna indelades

i olika teman. Patel och Davidson (2003) menar att det är viktigt att vara kritisk med
intervjufrågorna; behövs alla frågor och kommer de i rätt ordning? Intervjuer har en tendens att
ha för många frågor och det kan bli tröttsamt för respondenten att besvara dem. Intervjuaren

ska även se till att frågorna är formulerade så att de inte uppfattas fel. De har grupperats utifrån

de teman som uppstått ifrån undersökningens forskningsfrågor. Några frågor har plockats bort

som upplevts att inte är behövliga. Bell (2016) anser att frågornas ordning är viktig när det

gäller att skapa en bra kontakt med respondenten. Enligt Kvale och Brinkmann (2014) och
Larsen (2009) ska intervjufrågorna vara enkla, korta och tydliga. Larsen (2009) anser att det är

viktigt att man tänker noga över vad man ska fråga och hur frågorna formuleras. I en intervju
som är uppdelad i teman som också jag hade, så kan det vara bra att inleda med några meningar

om vad nästa tema ska handla om. Respondenten ska uppleva intervjusituationen på ett sådant
sätt att hen känner sig trygg och att hen inte har känslan av att bli utvärderad eller att bli

betraktad som otillräcklig. Vidare skall atmosfären under intervjun vara avspänd och intervjun
ska följa en viss tidsram. Intervjuerna ska innehålla djupa reflektioner och respondenterna
berätta om sina erfarenheter och uppfattningar kopplade till intervjufrågorna. Den uppskattade
tidsramen för intervjun har visat sig stämma bra överens med verkligheten och stämningen
under intervjuerna varit angenäm.

39

3.3 Val av respondenter
En anhållan om forskningslov har under hösten 2021 sänts till en kommun i Svenskfinland. I

forskningslovet har jag anhållit om att få intervjua lärare inom småbarnspedagogiken som är
verksamma i grupper med barn i åldern 1–5 år. Kommunen i fråga har godkänt anhållan och

efter det har respondenterna tillfrågats om de vill delta i min undersökning. Sju respondenter
har deltagit i undersökningen. Respondenterna har först fått information om undersökningen

och alla har fått den godkända forskningsplanen att läsa på förhand. Respondenterna har gett

sitt godkännande och samtycke att delta i undersökningen. De har gjort det frivilligt. Därefter

har respondenterna bestämt vilken dag och tid som passar för intervju. Alla respondenter har
fått intervjufrågorna i förväg i samband med forskningsplanen. Då respondenterna får frågorna
i förväg har de en möjlighet att förbereda sig inför intervjun och de har även möjlighet att tänka
på temat i fråga.

Dalen (2008) menar att en utgångspunkt är att antalet informanter inte kan vara för

många, för intervjuerna och bearbetningen av dem är en diger och tidskrävande process.
Samtidigt ska intervjumaterialet vara av sådan kvalitet att det utgör tillräckligt underlag för
analys och tolkning. Sju lärare inom småbarnspedagogik är ett rimligt val eftersom intervjuerna
är grundliga och informativa.

Trost (2010) skriver att många i respondenternas omgivning känner till att hen har blivit

intervjuad och därför är det för forskaren oerhört viktigt att avidentifiera uppgifter på olika sätt.

Med hänsyn till de etiska aspekterna har respondentens namn ändrats och de nämns i
resultatdelen som L (lärare) och en slumpmässig siffra efter. Lärarna som har medverkat i
undersökningen arbetar inom småbarnspedagogiken och kommer att benämnas som

respondenter i avhandlingen. Respondenterna presenteras inte enskilt för att garantera
anonymitet. Alla respondenter har mellan två och sexton års erfarenhet av arbetet inom

småbarnspedagogik. I citaten som framförs i kapitel 4, framkommer inte uppgifter såsom

barngrupp eller arbetserfarenhet som kan förknippas med respondenten och på det sättet hålls
respondenterna anonyma. Figur 2 (se nedan) klargör för läsaren information om
respondenterna.

40

Figur 2

Information om respondenterna
Kön:

Kvinna (7)
Man (0)

Arbetserfarenhet:

2-10 år (4)
10-20 år (3)

Verksam i barngrupp med
ålder:

1-3 år (2)
3-4 år (3)
2-5 år (2)
3-5 år (3)

3.4 Undersökningens genomförande
Jag har börjat min undersökning med en pilotintervju. Dalen (2008) anser att det är bra att
forskaren gör en pilotintervju för detta möjliggör att forskaren får träna att inta rollen som

intervjuare och för att se hur intervjufrågorna bedöms av respondenterna. Enligt Gillham (2008)

förbättrar pilotintervjuer kvaliteten på själva undersökningen och data. Pilotintervju har gjorts
även för att testa intervjufrågorna och för att säkerställa att de svarar på forskningsfrågorna.

Därtill ger även pilotintervjun inblickar på hur väl tekniken fungerar under intervjun.

Pilotintervjun har gjorts med en lärare inom småbarnspedagogik, som arbetar i den kommun

som beviljat forskningslov. Jag har berättat för läraren att det handlar om en pilotintervju och

41
att resultatet kommer att ingå i undersökningen om materialet är användningsbart. Jag har
använt mig av Zooms egen inspelningsfunktion under de virtuella intervjuerna och under de

fysiska intervjuerna har min telefon använts (högtalarfunktion användes under intervjun).

Ljudfilen som sparats i telefonen har flyttats över till ett ubs-minne, för att förvaras på en säker

plats och därefter raderats efter transkriberad intervju. Pilotintervjun har inspelats och
transkriberades samma dag. Jag har därefter läst igenom intervjufrågorna och respondenternas

svar flera gånger för att se om de gett material till forskningsfrågorna. Pilotintervjun har tagits
med i resultatet eftersom inga stora förändringar gjorts inför de kommande intervjuerna. Jag

har gått igenom intervjufrågorna tillsammans med min handledare innan intervjuprocessen
inleddes.

Intervjuerna har genomförts dels via verktyget Zoom på distans eller vid fysiska möten.

Varje respondent har fått inbjudan i god tid inför intervjun, endera via e-post eller via

meddelande. I inbjudan har både länken till Zoom och intervjufrågorna funnits. Intervjuerna
genomfördes under hösten 2021. En genomgång av undersökningens syfte och insamling av

datamaterialet samt respondenternas godkännande till inspelning av intervju har diskuterats
före intervjun. Jag har poängterat tillika om deras anonymitet i undersökningen. Intervjuerna
har påbörjats med att respondenterna och jag prata allmänt för jag vill ge dem en uppfattning

om mig och göra stämningen lättare. Beroende på respondenternas svar har frågornas
ordningsföljd varierat. Intervjuerna har inspelats på samma sätt som pilotintervjun eftersom det

visat sig vara en fungerande metod. Intervjuerna har tagit 25–35 minuter och transkriberingarna

efter intervjuerna två till tre timmar. Jag anser att både de fysiska och virtuella intervjuerna varit
informativa och givande. Tekniken har fungerat bra.

3.5 Krav på empirin
Patel (2003) poängterar att våra vetenskapliga förhållningssätt kommer att påverka vad vi gör

under forskningsprocessen. Det handlar om allt från det att vi formulerar våra forskningsfrågor

till det hur vi genomför intervjuerna till det hur vi slutför processen med en resultatdel. Trost
(2010) menar att karakteristiskt för all forskning är nyfikenhet och kreativitet. Enligt Jacobsen
(2016) så är alla undersökningar inriktade på att samla in empiri. Oavsett vilken sorts empiri

det handlar om så har den två krav; empirin ska vara giltig och relevant och empirin ska vara

trovärdig och pålitlig. Patel och Davidson (2003) anser att validitet och reliabilitet har ett visst

42
förhållande och man kan inte koncentrera sig endast på den ena av de. Fullständig reliabilitet är
en förutsättning för fullständig validitet (Patel & Davidson, 2013).
3.5.1 Tillförlitlighet
Jacobsen (2016) och Tjora (2012) menar att giltighet och relevans kan delas upp i två olika
delar; intern validitet och extern validitet. Intern validitet betyder att man faktiskt mäter det man

tror att man mäter. Extern validitet betyder att resultatet från ett område också är giltigt i andra
sammanhang. Många kallar detta även för generaliserbarhet. Det gäller att fundera på

intervjufrågorna extra noga och ta reda på om de ger svar på det jag vill ha reda på. Patel och
Davidson (2003) skriver att validiteten i en kvalitativ undersökning handlar om hela processen.
Validiteten i en kvalitativ undersökning är inte relaterad enbart till datainsamlingen. Validiteten
kopplas i stället till hur forskaren lyckas göra underlag för en trovärdig tolkning av

respondenternas uppfattningar. Tjora (2012) anser att man kan förstärka giltigheten med att
vara öppen och redogöra för de val man gjort i undersökningen. Det viktigaste för att nå hög
giltighet är att undersökningen pågår inom vetenskaplighetens ramar och med förankring i
relevant forskning.

3.5.2 Trovärdighet
Trost (2010) menar att trovärdigheten utgör ett av de största problemen inom kvalitativ intervju.
Som forskare måste man bevisa forskningsresultaten och att data och analysen är trovärdiga.

Jacobsen (2016) anser att med pålitlighet och trovärdighet avses att undersökningen går att lita
på. Undersökningen ska vara gjord på ett trovärdigt sätt. I enlighet med Tjora (2012) och Patel
och Davidson (2013), så är förutsättning för en god reliabilitet att forskaren har ett särskilt

intresse och engagemang för det område som undersöks och även att intervjuaren och

respondenten har tränat på intervjuer. Därför gjorde jag en pilotintervju för att få träna på rollen
som intervjuare och för att se om mina intervjufrågor svarar på det jag undersöker. Det är viktigt
att jag kan presentera mina resultat så att läsaren kan bilda sig en egen uppfattning om
avhandlingens trovärdighet.

43

3.6 Analys av datamaterial
Trost (2010) menar att efter intervjuerna ska forskaren bearbeta, analysera och tolka
datamaterialet. Varje enskild intervju har transkriberats. Allt som respondenterna sagt har

utförligt antecknats. Enligt Tjora (2012) är det viktigt att fundera ut om man ska skriva på

dialekt eller ska man standardisera språket. Jag valde att standardisera, det vill säga jag har
ändrat alla intervjuer till standardsvenska så att alla respondenter hålls anonyma.

Både Dalen (2008) och Kvale och Brinkmann (2014) anser att det är citaten som är den

egentliga empirin av undersökningen. Därför är det speciellt viktigt hur man arbetar med citaten

i analysprocessen. Det är betydelsefullt att citat väljs ut och redovisas på ett rätt sätt. Citaten i
intervjun ger intryck av intervjuernas innehåll. Kvale och Brinkmann (2014) fortsätter att
forskaren ska ge en ram för resultatet via citaten och forskarens tolkningar. Forskaren ska även
klart ange vad citaten belyser för det är inte läsarens uppgift att gissa fram resultatet av

undersökningen. Detta har jag sammanfattat i del 4 som är resultatdelen. Där har jag
sammanfattat resultaten genom citat och de är relaterade till texten. Jag har gjort citaten relativt

korta, för att inte läsaren ska tappa intresset. Jag har valt de citat som ger det mest belysande
svaret på min fråga, citat av respondenterna som är de mest väsentliga med tanke på mina
forskningsfrågor.

Kvalitativ analys är bunden till innehållet i intervjuerna. Forskaren gör en tolkning

utifrån det insamlade materialet. I enlighet med Uljens (1989) så är tolkningen av citaten en

process och uppmärksamheten är riktad på likheter och olikheter. Kategorierna uppstår ur det
empiriska materialet.

I fenomenografin så har forskaren ett

intresse att

bilda

uppfattningskategorier. Inom fenomenografin måste forskaren även överväga om vilket antal

kategorier som bäst beskriver materialet. Jag har valt att ha fyra huvudkategorier med samtliga
underkategorier. Jag anser att detta varit ett tillräckligt val av kategorier för att föra fram
resultatet av min undersökning. Jag har sökt efter innebörden i varje intervju i relation till mina

forskningsfrågor. Det är jag som gör tolkningen utifrån materialet med hänsyn till
undersökningens utgångspunkt, som varit att ta reda på vilka uppfattningar lärare inom
småbarnspedagogiken har kring barns fria lek under covid-19-pandemin.

Sju respondenter har medverkat i denna undersökning, som har medfört ett

innehållsmässigt datamaterial. I analysen har jag använt mig av fenomenografiska
analysmodellen som är utformad av Fejes och Thornberg (2015). Modellen belyser hela
processen i analysen. Enligt Fejes och Thornberg (2015) är forskningsprocessen inte en enkel

44
och rak sak, utan det skapas ständigt nya tolkningar och forskaren kan även ställas inför att
omformulera syftet. Analysmodellen innehåller sju steg; bekantning med materialet,
kondensation, jämförelser, gruppering, kategorier, namnge kategorier och kontrastiv fas.

Jag har börjat min analys genom att bekanta mig med intervjuerna som jag har

transkriberat. Jag har läst materialet många gånger för att få en helhet och för att känna väl till

innehållet. Därefter har jag försökt skilja ut det mest signifikanta i materialet genom att stryka
över texten i intervjuerna. Jag har en utprintad version av intervjuerna, som gjort det smidigare
att stryka över det som jag tyckte var betydelsefullast i förhållning till mina forskningsfrågor

och på det här sättet anser jag att jag fått en tydligare överblick över mitt material. Efter detta

har jag försökt hitta likheter och skillnader inom materialet. Jag har pennor i olika färger för att

markera likheter och skillnader i respondenternas uppfattningar. Fenomenografins
grundläggande mål är att skilja på uppfattningar och variation, och för att hitta detta så behöver

forskaren också söka efter likheter. Därefter har jag grupperat skillnader och likheter som jag

hittat i materialet. Jag har samlat dessa stycken på samma ställe för att försöka relatera dem till
varandra. Sen utformas kategorierna. Här kommer den kritiska delen för forskaren, att kunna
bestämma gränserna mellan de olika uppfattningarna och hur variationen inom en kategori ska

vara. Grupperingen och utformningen av kategorierna har jag arbetat med relativt länge för att
hitta de bästa alternativen. Ofta börjar forskaren med större antal kategorier än vad det slutligen

visar sig vara nödvändigt att hålla kvar. Därefter har kategorierna namngivits. Genom att ge
namn åt kategorierna så framkommer också det mest signifikanta i materialet och det talar om
för läsaren vad det finns för skillnader och likheter i intervjusvaren. Beteckningen för
kategorierna ska vara kort, och det krävs mycket tankearbete för forskaren att kunna utforma

ett kort kategorinamn som fångar känslan i sättet att uppfatta något. Den sista fasen i analysen
inom fenomenografin, är att granska alla kategorier och namn så att allt passar rätt in. Genom

att jämföra dem så kan man se om de ryms in i flera kategorier eller endast under en kategori

som den är planerad att vara. Meningen med en kategori är att den ska vara grundlig, det vill
säga kategorin ska vara unik.

3.7 Etiska överväganden
Som forskare är det viktigt att ha ett etiskt förnuft med i hela forskningsprocessen. Jacobsen
(2016) menar att en undersökning har oftast intrång i människors privatliv. Enligt Tjora (2012)

är aspekter som konfidentialitet, tillit och respekt, sådant som kontakten mellan forskaren och

45
respondenterna ska bestå av. Trost (2010) poängterar att de etiska aspekterna är av stor

betydelse och respondenterna har rätt till sin egen integritet och värdighet. Kvale och
Brinkmann (2014) anser att intervjuer kan behandla känsliga ämnen och det är därför viktigt att

värna konfidentialiteten för respondenten. Enligt Sohlberg (2019) så ser man på den enskilda
forskarens handlingssätt när forskningsetik diskuteras. Forskaren ska följa etiska riktlinjer och
lagar och detta är grundläggande för att undersökningen ska vara en äkta verksamhet. Ramarna
för individuellt handlingssätt är att ha en organiserad undersökning och att forskaren vet hur
viktiga de etiska följderna är.
3.7.1 Konfidentialitet
Både Trost (2010) och Jacobsen (2016) anser att forskaren ska göra det tydligt och klart att

intervjun är konfidentiell. Detta innebär att ingen ska få veta vem respondenten är. Ibland så
blandas anonymitet med konfidentialitet. Med anonymitet menas att respondenten är anonym

och det finns inga igenkänningstecken på respondenten. Med konfidentialitet så menas att det
som sägs under intervjun inte förs vidare. Kvale och Brinkmann (2014) menar att i en intervju
där respondenternas uttalanden kan förekomma i offentliga rapporter, är det viktigt att skydda
respondenternas privata integritet.

3.7.2 Respondenternas samtycke
Som tidigare skrivits så menas med respondenternas samtycke, att respondenterna ska delta
frivilligt i undersökningen och att respondenterna vet om vad det innebär att vara med i en

undersökning. Jacobsen (2016) poängterar att det krävs även en viss kompetens av
respondenterna som deltar i undersökningen. Respondenterna måste själva ha förmåga att tänka
ut för- och nackdelar med att delta i undersökningen. Frivillighet, kan låta enkelt, men det

betyder att göra ett eget val utan press. Fullständig information om undersökningen är mycket

viktig. Forskaren ska dela med sig av det som Jacobsen (2016) kallar för tillräcklig information,
så att inte respondenten dränks i all information om för- och nackdelar, syftet och

datamaterialets användning och så vidare. Den ska bestå av uppgifter om huvudsyftet med
undersökningen och hur resultaten ska användas. Även Patel och Davidson (2003) menar att

forskaren klargör syftet med undersökningen men också att forskaren betonar hur viktig
respondentens roll är för undersökningen. Jacobsen (2016) fortsätter att respondenten även ska
ha en förståelse för undersökningen och ha förstått vad den handlar om.

46
Jacobsen (2016) skriver att skydd av respondenternas privatliv är lika viktigt som

frivillighet. Forskaren ska alltid noga överväga hur känslig informationen är för den som blir
undersökt. Det behövs mera ansträngningar för att skydda respondenternas privatliv, ju
känsligare informationen är. Forskaren ska även tänka på hur privat informationen är. Privata

sammanhang är det som sker i hemmet och med familjen. Det ska inte vara möjligt att
identifiera enskilda personer i ett datamaterial. Forskaren har ett ansvar att presentera data
korrekt.

47

4. Resultat
I följande kapitel presenteras undersökningens resultat. Avhandlingens tre forskningsfrågor
besvaras utifrån datamaterialet, det vill säga intervjusvaren som jag har analyserat och tolkat.

Forskningsfrågorna behandlar vilka uppfattningar lärare inom småbarnspedagogiken har om fri

lek hos barn under covid-19-pandemin. Kapitlet innehåller fyra delkapitel som är utformade
med tanke på avhandlingens tre forskningsfrågor. Resultatet från den första forskningsfrågan

presenteras med två huvudkategorier och ett flertal underkategorier. Den andra
forskningsfrågans resultat framställs i en huvudkategori och tillhörande underkategorier.

Resultatet från den tredje forskningsfrågan presenteras i två huvudkategorier och ett flertal
underkategorier. I kapitel fyra tar jag upp sådant som egentligen är utanför forskningsfrågorna

men som jag anser är relevant och har en betydelse för resultatet. De olika kategorierna har
delats in i huvud- och underkategorier för att förtydliga resultaten för läsaren. På grund av det

stora datamaterialet har jag valt att inte presentera alla citat. Ett urval har gjorts för att belysa
helheten i kategorierna. För att säkerställa respondentens anonymitet har jag benämnt
respondenterna som L (som står för lärare) och därtill en egen slumpartat given siffra.
Respondenterna som har medverkat i undersökningen presenteras i delkapitlet 3.3.

4.1 Lärarnas syn på fri lek
Första forskningsfrågan behandlar fri lek och hur det uppfattas av respondenterna.

Huvudkategorierna presenteras enligt följande: fri lek sker på barnens villkor och
förutsättningar för fri lek. Fri lek framkommer i huvudsak som något som barnen gör utan en
vuxen. Det framkommer också att det finns en mening med fri lek; det är roligt för barnen men

fri lek kan också resultera i barnens lärande. Lärarnas uppfattningar om fri lek konkretiseras i
figur 3.

Figur 3

Lärare inom småbarnspedagogikens uppfattningar om fri lek
Huvudkategori

Underkategori

4.1 Fri lek sker på barnens villkor

4.1.1. Fri lek är något som barnen gör utan
en vuxen

48
4.1.2. En jämn balansgång mellan fri och
ledd lek

4.1.3 Förutsättningar för lek
4.1.4 Planering och möjligheter
4.1.5 Värdet av teamets gemensamma syn
på lek

4.1.6 Gynnsam miljö

4.1.1 Fri lek är något som barnen gör utan en vuxen
Respondenterna har en syn på fri lek som barnens egna sätt att förstå sin omvärld. I den fria

leken övar barnen olika erfarenheter som är viktiga för barnet att lära sig. Enligt alla

respondenter så betyder fri lek något som barnen gör utan en vuxen. Det är barnens egen fantasi
och inspiration som utgör fri lek. Barnen kan vara spontana och öva olika färdigheter via den
fria leken.

L1: Fri lek är när vi vuxna inte går med i leken och avbryter konstant, utan barnen får öva sina
sociala kompetenser och kunskaper.

L5: Jag tycker fri lek är något av det viktigaste som ska finnas inom småbarnspedagogiken. Fri
lek är en del där man kan öva olika färdigheter och bearbeta upplevelser. Det är det som jag
tycker de ska syssla med största delen.

L7: Jag tänker att fri lek är att barn får vara aktivt och ha egna idéer och sådan lek som är
spontan. Det är en jätte viktig del av småbarnspedagogiken.

L6: Det är barnens egna intresse och de får välja självständigt vad de vill göra och använda
fantasin.

L3: Fri lek är 100% på barnets villkor.

Respondenternas svar visar på en mångsidig syn på vad fri lek är. I den fria leken övar barnen

sociala färdigheter, kompetenser och även socialt lärande. Enligt respondenterna så är fri lek

49
det viktigaste som ska finnas i barnens vardag. Barnen kan även komma med spontana idéer

och självständigt välja lek utifrån deras egna intressen. Respondenterna menar att fri lek är
fullständigt på barnens villkor.

4.1.2 En jämn balansgång mellan fri och ledd lek
Respondenterna tycker också att fri lek ska även ha en jämn balansgång med ledd lek. Med
några respondenter diskuteras också meningen med fri lek och betydelsen av om vuxna finns
där till hands eller inte.

L2: Jo, men det ska ändå finnas ändå vara en gemensam balans, att man inte bara har fri lek
utan man måste också ha ledda lekar.

L3: Jag tänkte på det som en motsats mot ledd lek, där en vuxen drar och barnet följer och fri
lek är andra vägen, där barnet leder och vuxna följer med leken.

L4: Jag ser det som något att barnen leker fritt, men det betyder ändå inte att de ska leka helt

själv, utan där ska alltid finnas en vuxen tillhands om det behövs. Ändå fast man kan styra leken
så ser jag det som fria leken, för man kan t.ex. styra med olika lekstationer eller kompiskort.

Respondenterna menar att det är viktigt att de vuxna är närvarande fast de inte direkt deltar i

barnens lek. Då det finns en närvarande vuxen på plats så känner barnen sig trygga med att leka

fritt, för de vet att de kan få hjälp eller tröst om det behövs. Leken utgör ett stort område av den
pedagogiska verksamhet som sker inom småbarnspedagogiken. Det är ofta förhållningssättet
hos lärare inom småbarnspedagogik som bestämmer om leken tas på allvar och hur personalen
behandlar lek överhuvudtaget.

4.1.3 Förutsättningar för fri lek
Respondenterna anser att det kan vara svårt ibland att prioritera fri lek i småbarnspedagogiken,
då det finns många andra aktiviteter och rutiner som tar mycket tid. Det är inte alltid heller som

fri lek kan uppstå. Barnen är ibland trötta och hungriga och vill därför inte leka. Det är en viktig
uppgift för lärare inom småbarnspedagogiken att se till att det finns möjlighet till fri lek varje
dag och även att den fria leken planeras in i vardagen.

50
4.1.4 Planering och möjligheter för fri lek
Många av respondenterna gör upp i början av terminåret ett teamavtal och funderar tillsammans

ut viktiga punkter för småbarnspedagogiken. Vid detta tillfälle diskuteras bland annat också fria
lekens betydelse i teamet.

L7: Vi gör upp i början av varje verksamhetsår ett nytt teamavtal, och som en del i
verksamhetsplanen finns verksamhetssynen.

L5: Vi har övergripande i hela huset målsättningar och värderingar och sånt vi jobbar kring

men vi gör också i teamet upp en plan för terminen. Under året har vi team möten, där vi har
tid att fundera kring det.

Det är lärarna inom småbarnspedagogiken som ska se lekens möjligheter och vad lek kan

erbjuda för att kunna planera mera fri lek under dagen. De flesta respondenter påpekar att
planeringen av fri lek är mycket viktigt, men att de ändå önskar att det skulle kunna vara mera
fri lek, men de grundliga verksamheterna som mat och vila tar så mycket tid bort från fri lek.

Några respondenter menar att den fria leken kommer naturligt. En av respondenterna anser att
i stället för grupparbeten i gruppen så låter de barnen lek fritt i stället.

L7: Jag tänker att man liksom måste lämna tillräckligt med luckor när man planerar så att man
inte planerar för spänt. Man kan också under dagen fundera hur förmiddagen såg ut och hur
ska vi tänka att eftermiddagen ser ut. Jag tänker att man är flexibel som pedagog.

L3: Vi har bestämt att utevistelsen är alltid fri lek och då ser vi till att barnen har möjlighet att
komma ut och leka.

L5: Via team möten, grupparbete, istället för att jobba kring projekt så har vi planerat in fri lek
istället.

L6: Alltid på eftermiddagen så är det fri lek nästan och förmiddagarna ute eller inne. Vart vi
än far så skapas fri lek.

Lek är en väsentlig del av barnkulturen och den spelar en viktig roll för barnet. Leken är för
barnet även en möjlighet att kunna utforska; öva sina uppfattningar om världen. Barnen har

sällan mål med leken, de leker för att det är roligt. En respondent förklarar också att det ställs
krav från föräldrarna vad som önskas under dagen och annan verksamhet som måste finnas.

51
L1: Vi försöker ge den tiden, men i dagens läge att ha fri lek, är en utmaning för oss, då det

hela tiden ska hända och alla barn ska ha verksamhet konstant och föräldrarna kräver ganska
mycket.

Några av respondenterna menar att det finns inte så mycket möjlighet till fri lek medan andra
anser att det finns bra med tid för fri lek.

L1: Vi planerar inte riktigt in det utan det blir mera som överlopps. Man borde tänka efter att
man borde planera in lite mera fri lek än bara ledd lek.

L2: På småbarnssidan tycker jag nog att de har ganska bra, för de ledda lekarna är ganska
korta.

L4: Det har de nog, det har vi sett till.
L5: Jag tycker det är det viktigaste uppgiften barnen har under sin dag på dagis att de ska hinna
leka. Vi har i min grupp jobba mycket med att få in den och ibland så känns det nog så att de

här andra vardagssakerna tar lite för mycket tid, dagen är liksom styrd av städning och mat
tider och att man ska hinna hit och dit.

L7: Det är en sak som vi utvecklas ganska mycket, som t.ex. våra skogsutflykter. Förut var
skogsutflykterna ganska såhär skogsmulle eller något tema som vi skulle ta upp, medan vi nu

kanske mera tänker att skogsutflykterna ska vara mera fria för barnen, att de ska kunna leka
fritt i skogen och så skapar något där i stunden...Så det irriterar ibland att det är ju ändå tre

måltider om dagen och vila däremellan, så man har en sån känsla att hur mycket hinner barnen
ens leka.

Betydelsen av fri lek för barnen är viktig, för via leken kan barnen utveckla en känsla av socialt
samband och tillhörighet. Personalen inom småbarnspedagogiken måste diskutera tillsammans

och med vårdnadshavarna om betydelsen av fri lek för barnen under vardagen. Då kan även
vårdnadshavarna och personalen byta erfarenheter om barnets lek, och hur barnet leker med

andra och hur barnet uttrycker sig genom leken. Tillsammans kan man diskutera möjligheten
att få in mera fri lek under dagen.

Några respondenter poängterar även att det är viktigt att leksakerna ska vara tillhands och på
barnens nivå och på det viset ger förutsättning för fri lek. Leksakerna kan också flyttas från ett
rum till ett annat så att barnen inspireras till fortsatt lek.

52
L4: Att barnen har tillgång till leksakerna, tycker jag att är jätte jätte viktigt. Det är liksom
tråkigt om man måste komma och fråga en vuxen och då avbryts ju leken också.

L7: Leksakerna ska vara framlagt på barnens nivå och det ska finnas saker som inspirerar till

lek. Barnen ska kunna leka med utklädningskläderna i tamburen om de vill och inte så att
leksakerna måste vara just precis här.

L6: Det ska vara ordning, så att man har vissa saker på ett visst ställe men ändå så att det är
ingen skillnad att barnen flyttar på de.

Då man pratar om leksaker och dess betydelse, så tänker man direkt på det lekande barnet.
Leksaker finns det mycket av och har inte barnen leksaker, så hittar de på egna leksaker, såsom

käppar, stenar eller kastruller. Vi vuxna tänker leksaker som något som har en betydelse eller
en funktion.

4.1.5 Värdet av teamets gemensamma syn på fri lek
Respondenterna berättar att oftast så har teamet en gemensam syn på barns fria lek och

teamavtalet är något som man kan gå tillbaka och fundera på ifall det uppstår olika åsikter. Då
teamavtalet görs kan de i teamet även diskutera teamets egna värden och vad de vill arbeta för.

L7: Jag har haft turen att få jobba ganska länge med samma team och vi har ganska samma

syn. Men nog har vi ibland haft olika åsikter men vi har lyckats ändå skapa en sådan atmosfär
att vi kan diskutera utan att någon tar illa upp.

L3: Det diskuteras nog hela tiden och hur viktigt det är för barnen och vi diskuterar också om
hur vi får in de olika lärområden i leken. Vi har nog en samma syn kring det.

L4: Fast man kommit överens om saker så kan man sen i praktiken se att oj att det var ju inte

alls sådär som vi kom överens eller liknande, men då gäller det ju att ta upp saken i diskussion
och det är en jätteviktig sak gällande samsyn. Vi har ju vissa riktlinjer som vi ska följa.

När alla i teamet har samma syn kring fria lek så innebär det att alla arbetar och tänker på

betydelsen av fri lek och dessutom blir det pedagogiska arbetet i detta fall organiserat kring
barnets bästa. Synen på lek har med synen på vad barn är, vad vuxna förväntar sig av dem och
vad de kan.

53
4.1.6 Gynnsam miljö
Respondenterna är av samma åsikt att det behövs bra och tillräckligt stort utrymme, som kan

delas på och göra det inspirerande för barnen. Respondenterna diskuterar även om barnens
deltagande i planeringen av utrymmet och på det sättet kolla upp barnens intressen.

L1: Säker, bra utrymme, resurser, både personal och utrymme, så att det går att dela upp och
att det finns tillräckligt med personal till det, för desto mindre grupper, desto mera lek.
L2: Inspirerande, med olika stationer på skilda platser i rummet.
L4: Det ska också finnas möjlighet att kunna leka i olika rum i lugn och ro, då tänker jag olika
slags lekhörnor. Det som jag också tycker är viktigt är att skapa rummet tillsammans med
barnen.

Barnens deltagande är viktigt; arbetssätten ska vara mångsidiga och leken ska vara verktyg för
lärandet. Barnen utvecklar genom delaktighet sin förståelse för ansvar och konsekvenser av val.
Några av respondenterna tycker att det är svårt att avbryta den pågående leken. Respondenterna
anser att de gärna skulle låta barnen fortsätta leka om de ser att barnen har en bra lek pågång.

L4: Ibland tycker jag att det är jobbigt att avbryta leken, och barnen är så inne i fantasin
och i leken. Men sen är det just dessa yttre faktorer att vi måste någonstans, om vi har

bokat tid någonstans eller sen de här specifika tiderna som morgonmål, lunch, mellanmål
för då är det måste att avbryta leken.

L2: Nå jag tycker egentligen inte om att avbryta leken, men när de är så små så leker de
inte annars heller så länge, så oftast brukar det gå ganska bra. Men man kan t.ex. före

man går, så tar man de som inte leker, och sen har nästan de andra lekt färdigt då de är
klara.

L4: Tyvärr så måste man avbryta leken ibland men jag tycker nog det är möjligt så att

man ger möjligheten att kunna fortsätta med den fria leken senare. Det kan vara svårt
också för barnen att avbryta.

Avbrytande av leken är något som ibland behöver övas. Några av respondenterna tycker att det

även är en bra färdighet att lära barnen att ibland avbryta det de gör och det är också bra att
avbryta då det blir konflikter som behövs redas upp.

54
L6: Jag tycker det är ok att avbryta leken om man just märker att barnen börjar rådda

eller att de börjar bråka, då kan man fråga av dem om de vill fara ut eller fortsätta leka.
L7: Jag ser det ganska tudelat, det är också en bra färdighet att lära barnen att avbryta
och förflytta sig.

4.2 Lärares uppfattningar om barns fria lek under covid-19-pandemin
Den andra forskningsfrågan behandlar lärarnas uppfattningar om barns fria lek under covid-19-

pandemin. Huvudkategorin presenteras enligt följande: barns fria lek under covid-19pandemin. Respondenterna anser att barnen leker oberoende av pandemier. Under hela tiden i

småbarnspedagogiken så lär sig barnen att leka och leken är det mest betydelsefulla för barnens
lärande och utveckling. Respondenterna poängterar att leken är kvar men innehållet har ändrat.
Lärares uppfattningar om barns fria lek under covid-19-pandemin åskådliggörs i figur 4.
Figur 4

Lärares uppfattningar om barns fria lek under covid-19-pandemin
Huvudkategori

Underkategori

4.2 Barns fria lek under covid-19-pandemin

4.2.1 Leken finns kvar men själv innehållet i
leken har ändrat

4.2.2 Saknaden av gemensamma lekstunder
4.2.3 Rutinerna kring fri lek har ändrat
4.2.4 Begränsad verksamhet
4.2.1 Leken finns kvar men själva innehållet i leken har ändrat
Några av respondenterna menar att leken har ändrat medan några inte upplevde att de såg någon

skillnad i leken. De poängterar att det som ändrat är innehållet i leken. Respondenterna lyfter
fram att barnen är fortfarande lekfriska.

L7: Den här frågan funderade jag ganska mycket på. Jag upplever inte egentligen, att inte i den
själva leken så har jag inte upptäckt att barnen skulle prata om corona eller andra sätt verka
skrämda.

55
L1: Jag tycker nog på ett sätt men på ett sätt inte, för de leker oberoende här i vår grupp. Barnen
använder käsidesi i hemleken då de kommer hem och sen så säger de att ojnej nu nös du, du
har corona.

L5: Jo det tycker jag nog. Ganska tidigt började man se att de lekte och just bearbetade det här

med coronaviruset. Jag har haft barn som byggt coronavirus av plusplus och lego, och så har
de söndrat coronaviruset. De har lekt mycket sjukhuslekar, sprutor och munskydd. Allt detta
har nog synats till redan i ett ganska tidigt skede. Barnen följer nog med vad som händer i

samhället och bearbetar det på sitt sätt via leken. Det har varit väldigt intressant att se, att ordet
corona har funnits med i barnens lek fast de sen kanske inte ha vetat vad det är.

L4: På det viset har själva leken inte ändrats, men innehållet i leken har ändrats på det viset att
barnen har kunnat påbörja coronadiskussioner och så har de pysslat masker åt sig, det skulle
man ju inte ha gjort tidigare.

Innehållet i leken avspeglas ofta av deras erfarenheter. I leken skapar barnen en påhittad värld,

där de utforskar och agerar. Barnen bearbetar situationer via lek. Personalen kan också hjälpa
barnen att bearbeta situationer via leken och genom att skapa goda lekmiljöer.
4.2.2 Avsaknaden av gemensamma lekstunder
Angående rutiner och andra åtgärder som har gjorts i samband med covid-19-pandemin så
upplever många respondenter att det skett en ändring. Många saknar gemensamma lekstunder

med andra barn i samma daghem och överlag den gemenskapen som varit före pandemin kom.
L1: Vi försöker inte umgås inom huset. Vi har haft lekdagar och de är helt borta. Ingen
gemenskap, inget samarbete och inga gemensamma utelekar.

L5: Jo det har blivit mera begränsat och de har inte kunnat leka på samma sätt över
gruppgränserna. Man har lekt på egen avdelning och inte träffat jämnåriga på andra

avdelningar. Tidigare har vi haft mycket samarbete över gruppgränserna och haft lekgrupper
och sånt.

L6: Såna här gemensamma lekar har plockats bort.
L7: Det som fallit bort är samarbete med andra barngrupper.

Barnen har rätt till social gemenskap och att vara en del av en grupp. Barnen har rätt att få

mångsidig information, hantera känslor och konflikter samt pröva på och lära sig nya saker.

56
Barngruppen och känslan av att ingå i en gemenskap är av central betydelse för barnets lärande
och delaktighet.

Rutinerna har ändrats och många av respondenterna menar att de har oftare gjort utfärder, varit
ute och också delat in utevistelsen bland grupperna i daghemmet, så att inte så många är på
gården samtidigt.

L5: Ute på gården har varit uppdelad, tidigare har man fått leka fritt men nu har vi varit

uppdelade på gården så att på förmiddagen på ett område och på eftermiddagen på ett annat
område. Så barnen har haft mycket mera begränsade möjligheter att leka under sin lek som
tidigare.

Leken och gemenskapskänslan har stor betydelse för barnet och barnets socialisation. Leken
stimulerar alla sidor av barns utveckling. Genom leken med andra barn så utvecklar barnet sin
sociala och kommunikativa kompetens.
4.2.3

Rutinerna kring den fria leken har inte ändrat

Några respondenter anser att själva den fria leken inte har ändrat utan det är andra rutiner kring
småbarnspedagogiken som ändrat, såsom bekantningar och effektiverad tvättning av leksaker.

L3: Inte just något gällande barnens fria lek. Största ändringen är kanske det att föräldrarna
inte får komma in.

L4: I fria leken tycker jag inte. Vi tvättar leksaker oftare men det påverkar inte själva leken. Vi
har alltid varit noga med handtvätt men sånt har ju blivit extra viktigt.

L6: Bekantningarna har ändrat och föräldrarna får inte komma in. Det har barnen reagerat
på.

4.2.4 Begränsad verksamhet
Leken är inte ett tidsfördriv utan det är en sysselsättning. Leken ger barnen mening och innehåll.

Lek hänger ihop med allt även hur barnet utvecklas och hur barnets identitet formas. Det är

därför oerhört viktigt att lärare inom småbarnspedagogiken hittar tid för fri lek för barnen. När

personalen använder sig av leken som pedagogisk verksamhet så utvecklar den samtidigt sin
kompetens inom området. Några av respondenterna upplever att deras verksamhet är begränsad.

57
L1: Vi är en grupp som senaste året varit jätte mycket ute och kommer och går hit och dit. Vår
verksamhet är väldigt begränsad, vi går inte till biblioteket, vi har inte jumppa inomhus i

jumppasalen och vi undviker parker där det finns mycket barn. Det är skogen och naturen. Men
tror inte att barnen kanske tänker på det, tror att det är vi som gör det.

Att förstå lek är att förstå barnet. Det att leken blir begränsad är ett faktum i denna pandemi.
Men som respondenten säger så finns det olika möjligheter till fri lek, speciellt utomhus, om
personalen inom småbarnspedagogiken ser det som ett behov och vill uppfylla det för barnen.

4.3 Den fria leken som en helhet i barnens vardag
Den tredje forskningsfrågan behandlar lärarnas uppfattningar av omständigheterna och hur det
påverkat barnens fria lek. Intervjuerna visade att respondenterna ser på leken som integrerad i

barnets hela liv och även familjernas. Respondenterna ser på den fria leken som ett stort

sammanhang i barnens liv och vardag. Huvudkategorierna presenteras enligt följande: den fria
leken som en helhet i barnens vardag och betydelsen av en trygg vardag för barnen inom

småbarnspedagogik. Respondenterna menar att den fria leken finns kvar men att det är
omständigheterna i barnens vardag som ändrat. Jag har valt att ta upp omständigheterna för det

har påverkat barnens vardag inom småbarnspedagogiken. Barnen behöver vara trygga för att

leka. Det har inte bara skett en förändring i verksamheten på grund av strikta restriktioner utan
även en förändring i barngruppen, då det eventuellt är färre barn på plats och personalen kan

byta ofta. Lärares uppfattningar av omständigheternas påverkan för den fria leken framförs i
figur 5.

Figur 5

Lärares uppfattningar av omständigheternas påverkan av barnens fria lek, lärande och
välbefinnande

Huvudkategori

Underkategori

4.3 Den fria leken som en helhet i barnens

4.3.1 Vardagen har ändrat för barnen

vardag

4.3.2 Oro för barns utveckling, lärande och
välbefinnande

58
4.3.3 Distans från släkt och vänner

4.4 Betydelsen av en trygg vardag för barnen 4.4.1 Småbarnspedagogikens viktiga roll för
inom småbarnspedagogik

barnet i den fria leken

4.4.2 Lärarnas roll har varit betydelsefull

4.3.1 Vardagen har ändrat för barnen
Omständigheterna kring covid-19-pandemin har enligt respondenterna påverkat barnen mera
än den fria leken. Några respondenter nämner att själva vardagen har ändrat för barnen.

L1: Jag vet inte om det påverkat leken men hela deras vardag nog. Så jo också fria leken på det
sättet.

L7: Jo det kan det nog ha gjort. Inte så att vi skulle varje dag tänka att ojnej, men nog har det

blivit en extra rutin som lite stör. Vi har nog haft en sån linje på vårt dagis att inte håller vi
avstånd till våra egna barn i barngruppen, utan vi har ju ett sånt jobb som vi nog är nära
varandra.

L5: Jo till en viss del. Lektiden har blivit kortare för det finns så mycket mera att tänka på nu
än tidigare.

Barnens välbefinnande främjas genom att rutinerna inom småbarnspedagogiken hålls kvar.
Barnen har möjlighet att göra samma saker under dagen som före pandemin och de har också
möjlighet att vila och ta det lugnt om de vill.

4.3.2 Oro för barns utveckling, lärande och välbefinnande
Respondenterna har oro för barns utveckling och välbefinnande. Också avbrottet med
hobbyverksamheter kan i svåra familjesituationer medföra ensamhet. Familjerna har olika
möjligheter att stöda barnet.

59
L1: Nå det måste ju ha inverkan, för vi har ju isolerat oss väldigt mycket, speciellt i början av
denna pandemi.

L4: Jag tror att det har påverkat mera barn i stora städer, där det har varit mera av

coronafallen. Men visst förstår jag den här tanken, för då vi har mask på blir det ju mycket med
miner och sånt man inte ser som är jätte viktiga för småbarn.

L5: Jo de tror jag nog, det kan stämma, för det är förstås denna pandemi har gett mycket oro

och barn har kanske upplevt vuxnas oro och det har säkert påverkat och sen alla såna här
plötsliga förändringar.

L7: Jo det tror jag nog att det finns. Å ena sidan så tycker jag att vi har haft det väldigt bra
inom småbarnspedagogiken och daghemmen har varit öppna nästan hela tiden.

Barns välbefinnande under covid-19-pandemin kan förbättras genom att lyssna till barnen och
skapa möjlighet för dem att aktivt engagera sig. Då stärks barns förmåga att anpassa sig till
kriser i olika situationer.

4.3.3 Distans från släkt och vänner
Många familjer har fortfarande avstånd från nära och kära. Även det sociala umgänget med
vänner kan ha delvis fallit bort.

L1: Fortfarande tar många säkerhetsåtgärderna att de träffar inte släktingar och vänner, så det
måste ha inverkan. Vi kanske inte ser det nu men vi ser det om några år.

L6: Ja, det tror jag nog. Föräldrar påverkas och då också barnen påverkas men sen också
familjeförhållanden och sånt, om man kommer från en familj som har det jobbigt, så har säkert
haft det jobbigare nu.

Beslut om social distansering har långtgående konsekvenser för barn, eftersom de påverkar
deras vardag direkt. Barns möjligheter att uttrycka sina erfarenheter i samband med kriser, är
nära intill de vuxnas möjlighet att ta upp om situationen på ett konstruktivt sätt för barnet.

L1: Det har ju också med fria leken att göra att föräldrarna har tagit det beslutet att de isoleras
att de t.ex. undviker att träffa äldre och andra, med tanke på smittospridningen. Jag tänker att

har man blivit trött att höra på det här med corona och restriktioner för man märker att
föräldrarna börjar vara trött då vi och lite arga då vi ringer för att barnet är sjukt på dagis. Vi
borde hjälpa varandra istället för att stjälpa varandra, för det påverkar barnen, att mera det

60
här samarbete och den här förståelsen skulle man behöva få tillbaka. Alla börjar vara trötta.
Det begränsas hemma och vi begränsar på dagis, så de börjar liksom vara trötta på något vis.

4.4 Betydelsen av en trygg vardag för barnen inom småbarnspedagogik
Barnen har rätt till en trygg vardag. Endast då barnen känner sig trygga så vågar barnet utforska
världen och lära sig nya saker. Det ska också finns en trygg bas att återvända till efter
utforskandet. I detta fall har personalen inom småbarnspedagogiken en mycket viktig roll som
den trygga basen under vardagen ger för barnet.

4.4.1 Småbarnspedagogikens viktiga roll för barnet i den fria leken
Småbarnspedagogiken är mycket viktig för barnens lärstig och uppväxt. Många barn som skulle

ha behövt småbarnspedagogik har varit hemma, menar respondenterna och oron har ökat för de
barnen. Det är väsentligt att personalen inom småbarnspedagogiken upptäcker förekommande
problem i ett tidigt skede och kan därmed stöda välbefinnandet.

L2: Om inte föräldrarna mår bra så kan jag tänka mig att det påverkar och om de inte orkar.
L3: Speciellt i början av pandemin, så togs det många barn bort från småbarnspedagogiken där
de hade sina kompisar och samtidigt stängde alla hobbyverksamheter, så det blev kanske lite

mindre att man umgicks med andra barn och det är ju en del av lärandet. Så nog tror jag att
det tar på och trötta föräldrar säkert.

L7: Men jag är nog samtidigt orolig för de barn som har varit borta helt och hållet en längre

tid från dagiset, så där märker man nog då barnen kom tillbaka så var vissa av barnen som
hade också från början svagt språk så märkte man nog att det var inte en bra sak att de varit
borta.

Här kommer tydligt fram hur viktig småbarnspedagogiken är för barnen och familjerna och hur

betydelsefullt det är med en trygg plats under vardagen, där barnen kan utveckla sitt lärande
och en trygg gemenskap. Här kommer även fram att vi alltid tänker på barnets bästa och

värdegrunden, som för oss är en mycket viktig del. Alla barn är unika och har rätt att bli hörda
och sedda. Vi har inom småbarnspedagogiken en verksamhetskultur som uppmuntrar barnen
till lek och via leken ge välbefinnande och lärande.

61
4.4.2 Lärarnas roll har varit betydelsefull
Lärarna inom småbarnspedagogiken har en viktig roll under rådande pandemi. Förändringar
som en pandemi medför påverkar även den pedagogiska verksamheten. Bland annat förändras
rutinerna och verksamheten måste anpassas efter den rådande situationen. Mycket av den

dagliga verksamheten går åt att prata med barnen och att se till att barnen håller handhygienen.

Lärarna måste även bemöta barnens frågor och den oro som uppstår. Men det är samtidigt

viktigt att barnen får en trygg tillvaro och att de kan leka som vanligt. Detta visar att lärare har
en viktig roll i att se till att barnen fortfarande ska kunna känna sig trygga när de är i
småbarnspedagogiken.

L7: Jag tycker att det är bra småbarnspedagogiken har lyfts fram i samhället som en såpass viktig att

man ha vilja ha den kvar och öppen. Det visar hur viktigt jobb vi har. Jag tycker också man ska göra
dagen så lyckad som möjligt med de ramar man har och också att atmosfären är sådan att barnen trivs.

Det är viktigt att personalen och vårdnadshavarna har ett bra samarbete, och ger information

om barnens dagliga upplevelser. Speciellt viktigt under denna pandemitid, är att ge
uppmuntrande meddelanden och diskussioner som beskriver barnets utveckling och lärande i
positiv bemärkelse.

62

5. Diskussion
Detta kapitel innehåller diskussion om forskningens centrala resultat. Förutom det så diskuteras
metoden och forskningsansatsen och till sist läggs fram förslag på fortsatt forskning.

5.1 Resultatdiskussion
Respondenterna som medverkar i denna undersökning hade en enhetlig uppfattning om fri lek.
Respondenterna menar att fri lek betyder något barnen gör utan vuxen. Resultatet stämmer
överens med det som Winther-Lindqvist (2020) lyfter fram, att barn önskar för det mesta att
leka utan vuxen övervakning och inblandning, men vuxna behövs ändå för det är de vuxnas

ansvar att tänka på att det finns bra förutsättningar för lek. Det är också viktigt att hjälpa barnen

att fortsätta leken då leken kört fast. En av respondenterna poängterar att barnen ändå har fri
lek, fast det finns en vuxen tillhands om det behövs. Respondenternas uppfattningar stämmer
överens med det som Winther-Lindqvist (2020) påpekar, att det är viktigt med engagerade
vuxna och också att vuxna är närvarande. Personalen inom småbarnspedagogiken behöver ha

en kunskap om barnens lek och kunna känna igen olika former av lek, för att kunna stötta barnet
i leken. Öhman (2020) menar att det ofta förs diskussioner om huruvida vuxna ska närvara i

barns lek eller inte. Det handlar inte om vuxna ska vara närvarande i barns lek eller inte, utan

hur de ska vara det. Ofta behöver barnet bara känna trygghet och ha lekro när den vuxna finns
närvarande.

Respondenterna anser att det är via den fria leken som barnen fritt får utveckla sina

färdigheter och använda sin fantasi. Respondenternas uppfattningar stämmer överens med det

som Winther-Lindqvist (2020) skriver om att barnen har svårt att komma in i fantasileken
behöver de träna på vissa sociala kompetenser och det behövs stöd av vuxna både hemma och
i daghemmet. Fantasilekens teman blir mer och mer fantasifulla i takt med barnens språkliga

utveckling och barnen tar med i leken olika händelser och berättelser. Motsvarande mönster ser
man även i det som Öhman (2020) påpekar, att fantasilekar har en stor betydelse för barnens
välmående och trivsel. Leken ger även en känsla av tillhörighet och gemenskap för barnen.

Respondenterna poängterar att barnen lär sig också samspela med andra barn och barnen

får öva sociala kompetenser via fri lek. Respondenternas uppfattningar stämmer överens med

det som Winter-Lindqvist (2020) anser att det är möjligt att få kunskap om barns allmänna

utveckling genom att analysera leken, därefter kan man få reda på hur man kan stärka lekmiljön

63
för barn som kan ha svårt att leka tillsammans med andra. Uppfattningarna bestyrks av Öhman

(2020) som menar att alla barn är olika och det är stora individuella skillnader på hur barnen är
kapabla att delta i gemensam lek med andra barn. Det är en viktig uppgift för vuxna att granska

barnen om var de befinner sig i sin lekutveckling, för att kunna möjliggöra positiv lekkultur
mellan barnen i gruppen. När den vuxna är närvarande och engagerad i leken så får de tillfälle

att se den kompetens barnen har i leken. Ibland blir även den vuxna inbjuden i leken, och det
visar att barnen har tillit till och förtroende för den vuxna. Men då är det viktigt att komma ihåg
att den vuxna är inbjuden på barnens villkor, inte för att inta den positionen att styra eller ta

över leken. Det är viktigt att hålla koll på de pedagogiska ambitionerna så att leken inte blir

lära-situation, utan en situation där den vuxna bara kan njuta av lekupplevelsen tillsammans
med barnet. Respondenterna menar också att fri lek är barnens egna intressen och att de

självständigt får hitta på sin lek och ha egna idéer. En respondent påpekade också att den fria
leken är spontan och att den fria leken är fullt på barnets villkor. Öhman (2020) poängterar dock
att det är viktigt att den vuxna kommer ihåg att det är på hens ansvar för klimatet som råder i
barngruppen. Det är nödvändigt att ingripa om leken i barngruppen tenderar att bli negativ eller

uteslutande. Men samtidigt så är det viktigt att inte ingripa för tidigt utan även ge barnen

möjlighet att förhandla först om möjligt. Då den vuxna är engagerad så är det lättare att avgöra
när och hur hen ska ingripa.

Alla respondenter menar att de i början av terminen gör upp ett teamavtal för att där

kunna till exempel diskutera gemensamma synen på den fria leken. Respondenterna har olika

åsikter om den gemensamma synen på barnens fria lek; några av dem har alltid haft en

gemensam syn, medan andra berättar att de hade varit tvungna att diskutera tillsammans i
teamet för att komma till den gemensamma synen. Några av respondenterna anser också att
teamavtalet är bra för det kan man alltid gå tillbaka till och diskutera hur det var man bestämde.

Respondenternas uppfattningar stämmer överens med det som Öhman (2020) anser, det vill
säga att det handlar om att de vuxna kan förstå och förhålla sig till de relationella aspekterna av
barns lekande för att hitta en gemensam syn kring barns fria lek.

Några av respondenterna nämner att de försöker planerna in ledd verksamhet på det

viset att det blir luckor för fri lek. Andra har bestämt att utevistelsen alltid är endast fri lek.
Uppfattningarna stöds av Barnkonventionen (Unicef, 2021) som betonar att barnets rättigheter
gäller alla barn och ett barn har rätt till lek, vila och fritid. Däremot krockar respondenternas

uppfattningar med Øksnes och Sundsdal (2020) tankar om planering av fri lek. Øksnes och

Sundsdal (2020) undrar hur personalen inom småbarnspedagogiken ändå förbiser hur viktigt

64
det är med fri lek och att beakta barnens rättigheter i praktiken då de planerar verksamheten.
Ibland kan leken bli ett medel för vuxna att uppnå något och leken blir organiserad av vuxna.

Det förekommer att leken blir ett pedagogiskt verktyg för att styra barnen mot ett bestämt mål
och att leken ska producera en rad positiva kunskaper, egenskaper och färdigheter hos barnen
och detta betyder sällan att barnen leker fritt. En av respondenterna tar upp detta under intervjun
och hen anser att vårdnadshavarna har stora krav på småbarnspedagogiken beträffande vad som

ska göras och uppnås. Respondenten tycker att det ska hända saker hela tiden och den fria leken

blir en utmaning för dem. Uppfattningarna betonas av Øksnes och Sundsdal (2020) som menar
att det finns en outtalad idé om att leken inte bara är som en spontan aktivitet för barn utan

också att barnen får hjälp att växa i kunskap och barnen behöver lära sig leka i olika situationer

och även att barnen får ut av leken så mycket som möjligt. Lek för lekens egen skull verkar ha

en liten betydelse. Respondenternas uppfattningar stämmer även överens med det som Lillemyr
(2013) menar, att för att få in lek i det pedagogiska upplägget så behövs det planering och en
förankring i värdegrunden. Det krävs även planering både under lekens gång och före leken

börjar. Det är på lärarens ansvar att se till att samarbetet i teamet fungerar samt att handleda
barnskötare och andra i upplägget av verksamheten och den fria leken. Samarbetet är alltså

beroende av att alla i teamet blir mer medvetna om fenomenet lek och att man kan därefter
komma fram till samma uppfattningar om leken som fenomen. Målsättningen för verksamheten

måste ställas upp i enlighet med teamets gemensamma mål och alla måste även veta vilken som
är den specifika målsättningen för användningen av leken i verksamheten. Detta måste även

stämma överens med lärarens grundsyn, det vill säga hur man ser på barn och vad man tycker
är lekens viktigaste funktion för barnet.

Alla respondenter menar att det är viktigt med en bra lekmiljö. Utrymmet ska vara säkert

och tillräckligt stort. Respondenterna berättar också att lekmiljön ska vara inspirerande för

barnen. Respondenternas uppfattningar stämmer överens med det som Winther-Lindqvist
(2014) lyfter fram att det är vuxnas ansvar att tänka på att det finns bra förutsättningar för lek
för barnen, det vill säga en bra lekmiljö. Det ska finnas spännande leksaker och det behövs

inspirerande och spännande lekmaterial. Det är även viktigt att det ska finnas möjligheter för

barnen att utveckla gemensamma fantasilekar. Respondenternas uppfattningar stämmer överens

med det som Rasmussen (2020) anser att all lek behöver ett spelrum, det vill säga ett fungerande

område för att barnen ska kunna komma med i leken och även ur leken. Uppfattningarna
betonas av Lindgren och Torro (2017) som menar att förutsättningarna för att barnen ska kunna
leka både inne och utomhus – en trygg och fysisk miljö, som gör att barnen trivs och kan

65
utvecklas. Relationerna till miljön byggs upp på samma sätt som barnen bygger upp relationerna

till personalen på daghemmet, det vill säga genom kontinuitet och tid. Eftersom lekmiljön

påverkar hur barnet trivs och utvecklas, så behöver lärarna vara medvetna om miljön och vilket
syftet är med till exempel möbler och material. Respondenterna menar också att de planerar ut

lekhörnor åt barnen med inspirerande leksaker. Lindgren och Torro (2017) menar att miljön

påverkar barnens inlärningsprocesser. Barnen ska vara delaktiga för att utrymmena ska hjälpa
upp lärandet på bästa sätt.

Respondenterna tänker på detta med fri lek under pandemitiden och många av dem

menar att det har egentligen inte ändrat. Barn leker oberoende pandemi eller inte. Några av
respondenterna anser att de märker inslag av covid-19-pandemin i barnens lek, som till exempel

i hemleken där barnen använder decifieringsmedel då de kommer hem och några andra
respondenter menar att barnen har byggt viruset via lego och plusplus, som de sen söndrat. I
leken har även användningen av munskydd framkommit och barn har även lekt att de gett

vaccin. Det som däremot har ändrat under covid-19-pandemitiden, är konkreta åtgärder och

rutiner. Respondenterna menade alla att det har skett konkreta ändringar i rutiner och åtgärder
under covid-19-pandemitiden. Den största ändringen som alla respondenter berättar om är

gemenskapen i daghemmet, det vill säga gemensamma lekstunder, lekstunder med barn i
samma ålder och gemensamma lekar utomhus. Respondenternas uppfattningar stämmer
överens

med

det

som

Grunderna

för

planen

för

småbarnspedagogik

2018

(Utbildningsstyrelsen, 2018) betonar att barnen har rätt till social gemenskap och att vara en del

av en grupp. Positiva känsloupplevelser och kommunikation med andra främjar lärandet. Det
är av en central betydelse att barnen får känslan av att de ingår i barngruppen och känslan av
gemenskap.

Respondenterna har en viss oro för barnens välbefinnande under covid-19-pandemin.

Respondenterna har oberoende av pandemi, gjort det bästa av vardagen och gett barnen en trygg
plats att vara på. Småbarnspedagogiken har haft en mycket viktig roll under denna rådande

pandemi. Personalen inom småbarnspedagogiken ser till att barnen får den vård, utveckling och

fostran som de har rätt till. Uppfattningarna stämmer överens med Grunderna för planen för
småbarnspedagogiken 2018 (Utbildningsstyrelsen, 2018) tankar om välbefinnande för barnen

inom småbarnspedagogiken. Grunderna för planen för småbarnspedagogiken 2018
(Utbildningsstyrelsen, 2018) poängterar att det betyder vård att se de fysiska grundbehoven och

emotionella omsorg som barnet behöver. Barnen ska känna sig uppskattade. Respektfulla och
ömsesidiga relationer utgör grunden för god vård och omsorg. Det är även viktigt med de

66
dagligen återkommande situationer; måltider, att klä på och av sig, vila och att sköta sin hygien.
Dessa utgör en viktig del av barnens dag. Respondenternas uppfattningar stämmer överens med
det som även Pramling Samuelsson och Asplund Carlsson (2014) skriver att det är barnens

erfarenheter som lägger grund för barnens möjligheter att utvecklas. Genom barnens
erfarenheter så blir vissa fenomen igenkännbara för barnet och de betyder något för barnet.
Erfarenheterna skapar enligt Pramling Samuelsson och Asplund Carlsson (2014) en
relevansstruktur och det är detta som pedagogiska verksamheten inom småbarnspedagogiken

kan bidra med att utveckla hos barnen, det vill säga skapandet av meningsskapande strukturer.
Detta blir ännu viktigare under den rådande pandemin. Uppfattningarna betonas också av
Tallberg-Broman (2017) som påpekar att de absolut centralaste målsättningarna för

småbarnspedagogiken är att personalen framhäver såväl trygga barn som trygg miljö och detta
är det professionella uppdraget hos personalen.

Några av respondenterna lyfter även fram småbarnspedagogikens betydelse under

covid-19-pandemin. Den har varit betydelsefull och den har varit tillgänglig trots pandemin.

Under pandemin har det varit ännu viktigare att ha regelbundna teampalavrar och
diskussionsmöjligheter och på det sättet fått en gemensam syn på situationen. Genom att skapa

strukturer för diskussioner främjar personalen en verksamhetskultur som utmärks av
delaktighet. Respondenternas uppfattningar bekräftas i enlighet med Grunderna för planen för

småbarnspedagogik 2018 (Utbildningsstyrelsen, 2018), som menar att personalen ska
uppmuntra arbetsgemenskapen och regelbundet utveckla och förnya den gemensamma
verksamhetskulturen. Målet är att den gemensamma verksamhetsidén och målen för

verksamheten syns i det praktiska arbetet. Lindgren och Torro (2017) framhåller samma
uppfattningar som respondenterna, det vill säga att det är viktigt att vårdnadshavarna känner

tillit till personalen så att de vågar diskutera och fråga kring barnens trivsel men också
utveckling. Personalen ska bemöta vårdnadshavarna på ett respektfullt sätt. Det är viktigt att
personalen är professionell och kan skilja på det som är personligt och privat. Respondenternas

uppfattningar bekräftas även i tidigare forskning av Pascal och Bertram (2021), där det

framkommer att det finns en tydlig uppfattning om betydelsen av vård och utveckling för
barnen, speciellt under denna pandemitid, och hur viktigt det är att ha barnen delaktiga på en

nivå som passar deras ålder. Barnen kan uttrycka sina åsikter, känslor och kunskap om covid19-pandemin om de ges möjlighet till det.

67

5.2 Metoddiskussion
Jag har valt fenomenografi som forskningsansats för jag vill undersöka variationerna i
respondenternas uppfattningar. Jag har uppmärksammat mig på att hitta variationerna mellan
respondenternas sätt att uppfatta omvärlden och detta passar min undersökning bäst.
Fenomenografisk forskare tar reda på respondenternas uppfattningar; ett sätt att förstå något

eller uppleva något. Respondenternas uppfattningar är väsentliga för de bidrar till att utvidga
kunskaper om personalen inom småbarnspedagogiken. Genom den kvalitativa intervjun som

metod har jag fått ta del av respondenternas uppfattningar om barns fria lek under covid-19pandemin.

Valet av respondenter gjordes slumpmässigt i stället för att välja de med mest erfarenhet

av eller störst intresse för ämnet. Tillförlitligheten höjs när respondenterna inom den

småbarnspedagogiska verksamheten väljs ut slumpmässigt. Eftersom fri lek är något som

barnen gör varje dag och eftersom det är viktigt för barnen att ha fri lek inom

småbarnspedagogiken, så var detta tema bekant för respondenterna. Det kan diskuteras om
resultatet varit annorlunda ifall jag skulle ha utvidgat valet av respondenter till andra orter i
Svenskfinland för enligt Alexandersson (1994) så finns det en risk med att ha en för likartad

undersökningsgrupp för då kan det vara att variationer och nyanser inte framträder. I
fenomenografiska undersökningar utgår man från att respondenterna har olika erfarenheter,

attityder och värderingar. Det är troligen även skillnader i kön och ålder samt om
respondenterna kommer från olika arbetsplatser eller inte.

Jag har använt mig av halvstrukturerade intervjuer. Tjora (2012) och Denscombe (2010)

förklarar att halvstrukturerade intervjuer utgår från forskarens tema och att respondenterna får
prata fritt. Både de virtuella och fysiska mötena utfördes enligt respondenternas tidschema och

önskemål. Respondenterna fick inbjudan i god tid till det virtuella mötet via e-post. Intervjuerna
började med att jag berättade om syftet för undersökningen, insamlingen av datamaterialet och

hur resultatet framförs. Jag har börjat min undersökning med en pilotintervju. Dalen (2008)
menar att det är bra att forskaren gör en pilotintervju för detta möjliggör att forskaren får träna
att inta rollen som intervjuare och för att se hur intervjufrågorna bedöms av respondenterna.

Enligt Gillham (2008) förbättrar pilotintervjuer kvaliteten på själva undersökningen och data.
Pilotintervju har gjorts även för att testa intervjufrågorna och för att säkerställa att de svarar på
forskningsfrågorna. Därtill ger även pilotintervjun inblickar på hur väl tekniken fungerar under
intervjun.

68
Respondenterna har fått intervjufrågorna i förväg som jag anser var bättre så att

respondenterna har möjlighet att förbereda sig och stämningen är avslappnad. Jag var flexibel

när det gäller ordningsföljd av intervjufrågorna och jag har gett möjlighet åt respondenterna att
diskutera grundligt. Intervjufrågorna har grupperats utifrån de teman som uppstått ifrån

undersökningens forskningsfrågor. Forskningsansatsen och datainsamlingsmetoden som har
använts är lämpliga för undersökningen. Intervju som metod var en ändamålsenlig metod
eftersom jag med hjälp av intervjuerna kan lyfta fram respondenternas betydelsefulla

uppfattningar som bidrar till en fördjupad kunskap om temat. Respondenternas uppfattningar
har gett svar på mina tre forskningsfrågor.

5.3 Slutord och förslag till vidare forskning
I denna avhandling kommer det tydligt fram hur tidigare forskning, teorier och respondenternas

uppfattningar bygger på varandra i de flesta synpunkterna. Respondenternas uppfattningar som

de delade med sig under intervjuerna gav svar på mina tre forskningsfrågor samt syftet med
avhandlingen. Undersökningens datamaterial innehåller sju respondenters uppfattningar kring

barns fria lek under covid-19-pandemin. Respondenterna är lärare inom småbarnspedagogiken.

Fri lek är något som barnen gör utan en vuxen. Begreppet fri lek beskrivs som en

öppenhet där barnen styr själva innehållet i leken. Det förs ofta diskussioner om huruvida de

vuxna ska vara med i leken eller inte. Respondenterna framför att vuxna ska vara till hands och
där för barnen vid behov, men inte delta i leken. Respondenterna menar att fri lek är helt och

hållet på barnens egna villkor. I den fria leken övar barnen olika färdigheter och utvecklar även
fantasiförmågan. Respondenterna framför även att det finns en mening med leken, det vill säga
att det är roligt för barnen med fri lek. I den fria leken får barnen vara aktiva och spontana och
det är en mycket viktig del inom småbarnspedagogiken.

I enlighet med respondenterna så leker barn alltid oberoende av pandemier eller inte.

Leken är kvar men innehållet i leken har ändrat till följd av covid-19-pandemin.
Respondenterna berättar att barnen bygger virus och leker sjukhuslekar. Barnen följer med vad

som händer i samhället och bearbetar det via leken. Respondenterna menar att barnen diskuterar
sinsemellan om coronaviruset och barnen gör skyddsmasker i deras lek. Saknaden av
gemensamma lekstunder med andra avdelningar är betydande. Barngruppen och känslan att
ingå i en gemenskap är viktig för barnen.

69
Respondenterna anser att omständigheterna kring pandemin inte har påverkat barnens

fria lek men däremot har det påverkat barnens vardag. Barnen behöver trygghet för att vilja och

kunna leka och det är en förändring i barngruppen på grund av karantäner och det som de strikta
restriktionerna medföljer. Det finns även en viss oro för barns välbefinnande.

Småbarnspedagogiken är en viktig del i barnens vardag där barnen kan utveckla sitt lärande.
Förändringar som covid-19-pandemin har medfört påverkar småbarnspedagogiken på många
olika plan; mindre möjlighet till fri lek, färre gemensamma lekstunder, strikta restriktioner och

personalen byter ofta. Den pedagogiska verksamheten ska anpassas så att det som
omständigheterna förorsakar som handtvätt ska utföras oftare.

Det saknas forskning inom många områden med koppling till coronaviruset och hur

viruset påverkar barn. I arbetet med den här undersökningen har det uppstått olika behov och
förslag på vidare forskning. Det finns ett behov av en diskussion om hur personalen bemöter

och samtalar med barn i samband med en samhällskris som coronaviruset. Det skulle också
vara intressant att få veta vilken är vårdnadshavarnas uppfattning om barns fria lek under den

rådande pandemin och även att få veta barnens egna uppfattningar kring själva pandemin och
omständigheterna som uppkommit; vad har de gjort då samhället stängdes, hur det kändes att

komma tillbaka till dagvård, hur upplever de förändringarna som covid-19-pandemin har
medfört och vad de har mest varit oroliga för.

Ett annat val av metod, skulle vara en möjlighet för fortsatt forskning kring barns fria

lek under covid-19-pandemin. Jag skulle gärna se resultatet av observationer av barnens fria
lek och under en längre tid. Jacobsen (2016) menar att i en observation så samlar forskaren in

information genom att studera individer och vad de gör i olika situationer. Observationer
handlar om att registrera individers beteende under en viss tid.

Annat förslag på forskning skulle vara att göra denna undersökning en gång till om

några år för att se följderna av denna rådande pandemi. Vi kallar covid-19-pandemin för en

samhällskris och det har varit en utmanande tid för många både för familjer och barn. Ett förslag
på forskning skulle vara att undersöka antal orosanmälningar beträffande barn, för att ta reda
på om det skett någon ökning under den rådande pandemin.

70

Litteraturförteckning
Alexandersson, M. (1994). Den fenomenografiska forskningsansatsens fokus. I B. Starrin &
P. G. Svensson (Red.), Kvalitativ metod och vetenskapsteori (s. 111–136).
Studentlitteratur.

Alvehus, J. (2013). Skriva uppsats med kvalitativ metod. Stockholm: Liber.

Alvesson, M., & Sköldberg, K. (2017). Tolkning och reflektion. Lund: Studentlitteratur.
Bell, J. (2016). Introduktion till forskningsmetodik. Lund: Studentlitteratur.

Berg, L-E. (2020). Om leken som symboliskt mirakel. I T. Rasmussen (Red.), Lek på rätt
väg? (s. 105-128). Lund: Studentlitteratur

Björklund, C., & Palmér, H. (2019). I mötet mellan lekens öppenhet och undervisningens

målorientering i förskolan. Forskning om undervisning och lärande (7), ss. 64-85.

Bowlby, J. (2010). En trygg bas. Natur & Kultur

Broberg, A., Risholm Mothander, P., & Granqvist, P. (2020). Anknytningsteori. Stockholm:
Natur & Kultur.

Broberg, M., Hagström, B., & Broberg, A. (2012). Anknytning i förskolan. Vikten av trygghet
för lek och lärande. Stockholm: Natur & Kultur.

Brønstad, E. & Øksnes, M. (2020). Leksaker värde. I T. Rasmussen (Red.), Lek på rätt väg?
(s. 227-243). Lund: Studentlitteratur

Dalen, M. (2008). Intervju som metod. Malmö: Gleerups.

Dahlgren, L. O., & Johansson, K. (2019). Fenomenografi. I A. Fejes & R. Thornberg (Red.),
Handbok i kvalitativ analys (3:e uppl., s. 179–191). Liber.

Denscombe, M. (2010). Forskningshandboken. Lund: Studentlitteratur.

Dyregrov, A. (2007). Sorg hos barn - en handledning för vuxna. Lund: Studentlitteratur.
Dyregrov, A., & Nilsson, B. (2012). Barn och trauma. Lund: Studentlitteratur.
Eide, T. (2006). Kommunikation i praktiken. Malmö: Liber ab.

Ekvik, S. (2005). Tysta tårar. När barn sörjer. Stockholm: Verbum ab.

Ellneby, Y., & von Hilgers, B. (2010). Att samtala med barn genom att lyssna med fyra öron.
Stockholm: Natur & Kultur.

Fahrman, M. (1993). Barn i kris. Lund: Studentlitteratur.

Fejes, A., & Thornberg, R. (2015). Handbok i kvalitativ analys. Stockholm: Liber.
Forssell, A. (2011). Boken om pedagogerna. Stockholm: Liber.

Gillham, B. (2008). Forskningsintervjun – tekniker och genomförande. Studentlitteratur.

71
Granberg, A. (2003). Småbarnslek. Stockholm: Liber.

Granqvist, P. (2007). Omvårdnad och anknytning. I A. Broberg (Red.), Anknytningsteori. (s.
196-228). Natur & Kultur

Halldén, G. (2007). Den moderna barndomen och barns vardagsliv. Falun: Calssons

Heikkilä, M., Furu, A.-C., Hellman, A., Lillvist, A., & Rantala, A. (2020). Barns deltagande i
förskole- och daghemskontext under inledningen av coronavirusets. Barn, ss. 13-28.

Heikkilä, M., Schaeffer Andersson, J., Saler, K., Lindberg, M., Engman, J. (2019). 12 råd om
förskolans rum för barns lek och lärande. Västerås, Sverige: Mälardalens högskola,
Akademin för utbildning, kultur och kommunikation. (Den 6 juni 2021) Hämtat från:
Råd-för-normkreativa-förskolerum.pdf (normmedvetnarum.se)

Insitutet för hälsa och välfärd. (den 16 April 2021). Hämtat från Barn och coronaviruset:
https://thl.fi/sv/web/infektionssjukdomar-och-vaccinationer/aktuellt/aktuellt-omcoronaviruset-covid-19/barn-och-coronaviruset

Jacobsen, D. I. (2016). Förståelse, beskrivning och förklaring. Studentlitteratur: Lund.
Jensen, M. (2013). Lekteorier. Lund: Studentlitteratur.

Kahuroa, R., Mitchell, L., Ng, O., & Johns, T. (den 17 Januari 2021). Children’s working
theories about Covid-19 in Aotearoa New Zealand. European Early Childhood
Education Research Journal, ss. 6-20.

Karlsson, K. (2012). Anknytning - om att tolka samspelet mellan föräldrar och små barn.
Stockholm: Gothia förlag.

Knutsdotter-Olofsson, Birgitta (2009) Vad lär barn när de leker? I Jensen (2009) Leka för att
lära: Utveckling, kognition och kultur. (s.75-91) Lund: Studentlitteratur

Kvale, S., & Brinkmann, S. (2014). Den kvalitativa forskningsintervjun. Lund:
Stundetlitteratur.

Lag om småbarnspedagogik 540/2018. (den 29 juli 2021). Hämtat från www.finlex.fi:

https://www.finlex.fi/sv/laki/alkup/2018/20180540?search%5Btype%5D=pika&search
%5Bpika%5D=540%2F2018%20lag%20om%20sm%C3%A5barnspedagogik

Larsen, A. K. (2009). Metod helt enkelt. Gleerups.

Lillemyr, O. F. (2013). Lek på allvar - en spännande utmaning. Stockholm: Liber AB.

Lillemyr, O. F. (2020). Lek som mångfald. I T. Rasmussen (Red.), Lek på rätt väg? (s. 11 26). Lund: Studentlitteratur

Lindgren, C., & Torro, T. (2017). Pedagogens tysta kunskap. Lund: Studentlitteratur.

72
Mantovani, S., Bove, C., Perri, P., Manzoni, P., Ces Bianchi, A., & Picca, M. (den 19 Januari
2021). Children ‘under lockdown’: voices, experiences, and resources during and after
the COVID-19 emergency. Insights from a survey with children and families in the

Lombardy region of Italy. European Early Childhood Education Research Journal, ss.
35-50.

Nelson, A. (2005). Barn och leksaker i lek och lärandet. Stockholm: Liber.

O´Keeffe, C., & McNally, S. (26 januari 2021). ‘Uncharted territory’: teachers’ perspectives on

play in early childhood classrooms in Ireland during the pandemic. European Early
Childhood Education Research Journal, ss. 79-95.

Pascal, C., & Bertram, T. (den 17 Januari 2021). What do young children have to say?

Recognising their voices, wisdom, agency and need for companionship during the

COVID pandemic. European Early Childhood Education Research Journal, ss. 21-34.

Patel, R., & Davidson, B. (2003). Forskningsmetodikens grunder. Lund: Studentlitteratur.
Poijula, S. (2016). Lapsi ja kriisi. Selviytymisen tukeminen. Helsinki: Kirjapaja.

Pramling Samuelsson, I. (2008). The Playing Learning Child: Towards a pedagogy of early

childhood. Scandinavian Journal of Educational Research. Dec2008, Vol. 52 Issue 6,
p623-641. 19p. 1 Illustration.

Pramling Samuelsson, I., & Asplund Carsson, M. (2014). Det lekande lärande barnet.
Stockholm: Liber.

Pramling Samuelsson, I., & Johansson, E. (2009). Kreativa lek- och lärandemiljöer i pedagisk

verksamhet. I M. Jensen, Leka för att lära. Utveckling, kognition och kultur (s. 145158). Lund: Studentlitteratur

Rasmussen, H. T. (2020). Lek på rätt väg? På spaning efter leken. Lund: studentlitteratur.

Raundalen, M., Schultz, J.-H., & Lindelöf, I. (2007). Krispedagogik - Hjälp till barn och unga
i kris. Lund: Studentlitteratur.

Rissanen, P. (den 13 mars 2019). Leikki suuressa roolissa lapsen kasvamisessa. Kasvatus &
Aika, ss. 63-70.

Rubinstein Reich, L., Tallberg Broman, I., & Vallberg Roth, A.-C. (2017). Professionell
yrkesutövning i förskola. Lund: Studentlitteratur.

Sahlberg, P., & Doyle, W. (2019). Let the children play. United States of America: Sheridan
Books.

Sohlberg, P. (2019). Kunskapens former. Lund: Studentlitteratur.

73
Tallberg-Broman, L. (2017). Att skapa trygghet och välbefinnande. I L. Rubinstein Reich
(Red.), Professionell yrkesutövning i förskola (s. 59-73). Lund: Studentlitteratur

Tjora, A. (2012). Från nyfikenhet till systematisk kunskap. Lund: Studentlitteratur.
Trost, J. (2010). Kvalitativa intervjuer. Lund: Studentlitteratur.

Uljens, M. (1989). Fenomenografi - forskning om uppfattningar. Lund: Studentlitteratur.
Unicef. (den 25 september 2021). Hämtat från Barnkonventionen i korthet:

https://www.unicef.fi/lapsen-oikeudet-2/barnkonventionen-i-korthet/

Utbildningstyrelsen. (den 10 April 2021). Grunderna för planen av småbarnspedagogik 2018.
Hämtat från https://www.oph.fi/sv/utbildning-och-examina/grunderna-planensmabarnspedagogik

van Oers, B. (2014). Cultural-Historical Perspectives on Play: Central Ideas. I L. Brooker,
M. Blaise & S. Edwards (Red.), The Sage Handbook of Play and Learning in Early
Childhood (ss. 56–66). London: Sage.

WHO - World Health Organization . (den 22 Januari 2021). Hämtat från Episode 22 -

Children & Covid-19: https://www.who.int/emergencies/diseases/novel-coronavirus
2019/media-resources/science-in-5/episode-22---children-covid
19?gclid=Cj0KCQjwwNWKBhDAARIsAJ8HkhejCVs4i

psLPfvvFX2NT_7031LIzvLTpAD0CYVRxm8LGy9lCTTBh0aAodCEALw_wcB

Wennerberg, T. (2010). Vi är våra relationer. Natur & Kultur

Winter-Lindqvist, D. (2020). Den sociala fantasilekens förändringspotential. I T. Rasmussen
(Red.), Lek på rätt väg? (s. 85-103). Lund: Studentlitteratur

Öhman, M. (2011). Det viktigaste är att få leka. Stockholm: Liber.

Öhman, M. (2020). Det viktigaste är att få leka. I T. Rasmussen (Red.), Lek på rätt väg?
(s.149- 164). Lund: Studentlitteratur

Øksnes, M & Sundsdal, E. (2020). Lek – det som gör livet värt att leva! I T. Rasmussen
(Red.), Lek på rätt väg? (s. 45-68). Lund: Studentlitteratur

74

Bilaga 1.

Intervjufrågor

Inledande information om personalen

1. Hur länge har du arbetat inom småbarnspedagogiken?
2. Vilken utbildning har du?

Kännedom om barns fria lek

3. Om du skulle beskriva med egna ord vad fri lek är vad skulle det då vara?
4. Hur skapar ni en samsyn kring barns lek?

5. Finns det någon skillnad på lek och fri lek? Isåfall vad?

6. Fri lek är viktigt inom småbarnspedagogiken, hur anser du?

7. Vilka möjligheter har barnen att leka fritt under längre sammanhängande perioder hos
er?

8. Hur ser ni på att avbryta pågående fri lek?

9. Hur skulle du säga att en gynnsam miljö för fri lek inom småbarnspedagogiken skulle
se ut?

10. Hur planerar ni in fri lek för barnen?

11. Finns det något du tycker är negativt med fri lek?

12. Vad tror du att barn lär sig i den fria leken? Vad fyller den för funktion?

13. Har ni erfarenhet av barn som inte leker? Vad tror ni att detta beror på? Vad kan man
göra åt detta? Hur blir de barnen bemötta?

Barns fria lek under covid-19 pandemin

14. Studier visar att det är mera oro för barns utveckling, lärande och välbefinnande under
covid-19 tiden. Hur ser du på det påståendet?

15. Har det tagits några konkreta åtgärder gällande barnen fria lek i samband med covid-19
utbrottet? Vilka isåfall?

16. Har era rutiner ändrat under covid-19 tiden? Om ja/nej, på vilket sätt? Hur har barnen
isåfall reagerat på ändringarna?

17. Upplever du att barns fria lek har ändrat under covid-19 tiden? Om ja/nej, på vilket vis?
18. Upplever du att omständigheterna (karantäner, handtvätt, undvika närkontakt med andra
osv.) kring pandemin har påverkat barnens fria lek?

19. Upplever du som lärare att du har tillräckligt med kunskap för hur du ska kunna stöda
barnen i en situation som denna?

75
20. Upplever du att du har kunskap kring hur man pratar med barnen om en krissituation
som denna?

Har ni ytterligare frågor eller kommentarer till temat?

