”Vi måste erkänna att det är en kris och att den har
förändrat vårt samhälle”
En studie om hur journalister i Finland påverkats av att arbeta under Covid-19
pandemin

Emma Sand

Statskunskap med medier och
kommunikation
Avhandling för magisterexamen
Handledare: Klas Backholm & Tom
Carlson
Fakulteten för samhällsvetenskaper och
ekonomi
Åbo Akademi
Vasa, 2021

Abstrakt
Författare: Sand, Emma

Årtal: 2021

Arbetets titel: ”Vi måste erkänna att det är en kris och att den har förändrat vårt samhälle” –
En studie om hur journalister i Finland påverkats av att arbeta under Covid-19 pandemin
Avhandling för magisterexamen i statskunskap med medier och

Sidantal

kommunikation

(tot.) 80

Vasa: Åbo Akademi. Fakulteten för samhällsvetenskaper och ekonomi
Abstrakt:
I och med Covid-19 pandemin har världen satts i en ny situation som ingen har upplevt tidigare.
Journalisterna har försett samhället med information och nyheter under pandemin samtidigt
som de har upplevt en stor omställning i deras arbetssituation i och med regeringens
restriktioner om distansarbete.
Eftersom vi inte har haft en motsvarande situation tidigare finns det ingen tidigare forskning
om journalisternas arbete och mående under coronapandemin. Syftet med den här avhandlingen
är att tillföra kunskap om på vilka olika sätt Covid-19 pandemin påverkat journalisternas arbete,
journalisternas upplevelser av krisen och deras mående under nyhetsrapporteringen.
Metoden som används i avhandlingen är kvalitativa semi-strukturerade intervjuer.
Samtalsintervjuerna utfördes under våren 2020 med fem finländska journalister med mellan 10
till 30 års erfarenhet av journalistyrket.
Avhandlingens analys av intervjuerna visar att journalisterna ansåg att nackdelarna med
distansarbetet under pandemin övervägde fördelarna, och den nackdel som var övervägande
hos alla av de intervjuade var avsaknaden av sociala kontakter. Merparten av journalisterna
ansåg att coronapandemin var en stor kris och att den inte kunde jämföras med tidigare kriser
de upplevt i sitt yrke. Några av journalisterna upplevde att deras mående varit sämre under
pandemin medan andra inte märkt någon skillnad. Journalisterna upplevde att de hade fått bra
stöd från sina arbetsgivare, vilket är mycket viktigt under extrema förhållanden.
Sökord/indexord/nyckelord: Covid-19, pandemi, journalisters mående, distansarbete, kris

Innehållsförteckning
1 Inledning ............................................................................................................................................................. 1
1.1 Syfte och frågeställning ................................................................................................................................ 5
1.2 Empiriska avgränsningar och metod ............................................................................................................ 6
1.3 Disposition ................................................................................................................................................... 6
2.1 Centrala begrepp.......................................................................................................................................... 8
2.1.1 Kris ....................................................................................................................................................... 8
2.1.2 Kriskommunikation ............................................................................................................................ 11
2.1.3 Medielogik, medieetik, mediekritik och medialisering ...................................................................... 14
2.1.4 Krispsykologi ..................................................................................................................................... 17
2.2 Journalister som yrkesgrupp ...................................................................................................................... 19
2.2.1 Journalisters mående under krisrapportering ...................................................................................... 19
2.2.2 Journalisternas arbete och smittsamma sjukdomar ............................................................................. 22
2.3 Sammanfattning .......................................................................................................................................... 23
3 Den empiriska undersökningens metod och material ................................................................................... 25
3.1 Forskningsmetod ........................................................................................................................................ 25
3.2 Motivering av metodvalet ........................................................................................................................... 26
3.2.1 För- och nackdelar med semistrukturerade intervjuer ........................................................................ 29
3.2.2 Intervjuguide....................................................................................................................................... 30
3.2.3 Intervjuarens roll................................................................................................................................. 33
3.2.4 Etiska aspekter .................................................................................................................................... 34
3.3 Val av intervjupersoner .............................................................................................................................. 35
3.3.1 Urval av intervjupersoner ................................................................................................................... 35
3.3.2 Analysmetod och analysprocess ......................................................................................................... 37
4 Resultatredovisning ......................................................................................................................................... 39
4.1 Tema 1: Journalisternas upplevelse av den förändrade arbetssituationen ................................................ 39
4.1.1 Fördelar med distansarbete ................................................................................................................. 41
4.1.2 Nackdelar med distansarbete .............................................................................................................. 43
4.2 Upplevelse av rapporteringen kring Covid-19 pandemin i jämförelse med tidigare krisrapportering ...... 47
4.2.1 Blåljusjournalistik ............................................................................................................................... 49
4.2.2 Pandemin i jämförelse med tidigare kriser ......................................................................................... 49
4.3 Journalisternas självupplevda mående under pandemin............................................................................ 51
4.3.1 Förändringar i måendet under pandemin ............................................................................................ 52
4.3.2 Stöd och mående på arbetsplatsen ...................................................................................................... 54
4.4 Tema 4: Framtid......................................................................................................................................... 56
4.4.1 Distansarbetets framtid ....................................................................................................................... 57
4.4.2 Lärdomar för framtiden ...................................................................................................................... 58
5 Sammanfattande diskussion ............................................................................................................................ 61
5.1 Resultatdiskussion ...................................................................................................................................... 61
5.1.1 Journalisternas upplevelse av den förändrade arbetssituationen ......................................................... 61
5.1.2 Upplevelse av rapporteringen kring Covid-19 pandemin i jämförelse med tidigare krisrapportering 63
5.1.3 Journalisternas självupplevda mående under pandemin ..................................................................... 63

5.1.4 Framtiden ............................................................................................................................................ 65
5.2 Avslutning ................................................................................................................................................... 65
Litteraturförteckning .......................................................................................................................................... 67
Bilaga .................................................................................................................................................................... 72
Bilaga 1: Intervjuguide .................................................................................................................................... 72

Tabeller
Tabell 1. Intervjuguiden ........................................................................................................... 32
Tabell 2. Tabell över informanterna ......................................................................................... 37

Figurer
Figur 1. Förhållandet mellan medborgare, medier och myndigheter ...................................... 10
Figur 2. Upplevelse av förändrad arbetssituation ..................................................................... 41
Figur 3. Upplevelse av rapporteringen ..................................................................................... 48
Figur 4. Journalisternas mående under pandemin .................................................................... 52
Figur 5. Framtiden efter pandemin ........................................................................................... 56

Emma Sand

1 Inledning
När en kris eller katastrof inträffar står de där, mitt i en röra av ovisshet och
oförutsägbarhet, och utan att veta om vad det är som egentligen har inträffat.
Journalister har en viktig uppgift i en krissituation, nämligen att snabbt skapa sig en
bild av läget och påbörja rapporteringen av händelsen (Englund, 2008). Journalister är
personer som yrkesmässigt arbetar med journalistik. De samlar in och producerar
material som senare blir publicerat i media. Journalister är en tydlig yrkesgrupp med
en gemensam etik och standard för hur yrket ska utövas (Karlsson & Strömbäck,
2015). Syftet med journalistik är alltså att förse befolkningen med den information
som de behöver för att vara självständiga (Kovach & Rosenstiel, 2007).
Journalister jobbar med kriser och katastrofer på nära håll, och de är den enda
yrkesgruppen som kommer till en olycksplats med ett annat syfte än att rädda liv.
Enligt Englund (2008) kan det här leda till att journalisters yrke känns svårt och
skuldbelagt i en krissituation. Journalister har ingen utbildning eller träning i att möta
människor på en olycksplats eller att bli ett vittne till en kris eller katastrof. I
katastrofsituationer kan journalisten tvingas se skadade och döda människor, vilket
kan tära hårt på en människas psyke och skapa ett trauma. Mitt i allt detta ska
journalisten klara av att sköta sitt arbete och rapportera om händelsen på ett sakligt,
effektivt och informativt sätt. I en katastrofsituation använder även myndigheterna sig
av medierna som förmedlare av information till samhällets institutioner och till
befolkningen (Englund, 2008).
Finland har genom åren drabbats av olika epidemier på olika sätt och i olika omfång,
bland annat fågelinfluensan och H1N1-viruset, som båda två var alarmerande hot för
befolkningen och samhället. År 2014 bröt ebolaviruset ut i Västafrika, men Finland
klarade sig undan viruset tack vare våra goda resurser gällande kunskap, utrustning
och omhändertagande (THL, 2020). Men nu befinner sig hela världen, Finland och
övriga Norden inkluderat, i en pandemi. Det handlar om pandemin Covid-19, som
drabbade hela världen år 2020. Det är en kris som har pågått under en längre period
och har krävt en enorm stresstålighet och ett stort tålamod av journalisterna, och
pandemin kallas därför för en långsam kris (McInnes, 2018). Informationsbehovet
1

Emma Sand
finns fastän det även kan innebära en risk för journalisten att bli smittad av viruset.
Covid-19 är en kris som har lett till mer eller mindre stora omställningar bland alla
yrkesgrupper. Köksbordet har gjorts om till ett ”hemmakontor” som ett tappert försök
till att efterlikna det riktiga kontoret på arbetsplatsen. Jobbkläderna har bytts ut och
alla möten och sociala kontakter med arbetskollegorna sköts på distans och digitalt.
Det här låter kanske inte så illa till en början, men allt eftersom det fortlöper under en
allt längre period kan det börja tära på psyket, de sociala kontakterna börjar tar stryk
och den viktiga känslan av samhörighet med arbetskollegor känns alltmer avlägsen.
En kris är en händelse som inbegriper ett allvarligt hot och en sårbarhet, och som även
skapar stress och ovisshet bland befolkningen och i samhället (Falkheimer, Heide &
Larsson, 2009). En kris eller en katastrof utgör ett hot mot den rådande
samhällsordningen (Nord, Färm & Jendel, 2018). Kriser är situationer som skapar
särskilda villkor för journalister i sitt arbete, exempelvis gällande arbetstempo. En kris
resulterar i hög osäkerhet och formar krav på en stor tidspress och snabb respons hos
journalisterna. I ett krisläge spelar medier och journalister en viktig roll. De tilldelar
krissituationer ett stort intresse och en omfattande bevakning och de är den viktigaste
vägen till information till medborgarna för myndigheterna och andra organisationer
som hanterar en kris. Medier och journalister för även vidare erfarenheter av kriser till
allmänheten (Falkheimer et al., 2009). Krav på en saklig och mångsidig rapportering
är viktigt under kriser (Nord et al., 2018). Journalisterna är alltså i första hand
ansvariga inför sina läsare, tittare och lyssnare, eftersom de har rätt att veta vad som
händer i samhället och i världen (Journalistreglerna, 2014). För att lyfta fram vilken
stor kris coronapandemin faktiskt är kan det nämnas att det totala antalet insjuknade
personer i Covid-19 i Finland fram till oktober 2021 är 157 731 personer varav 1154
personer har avlidit till följd av Covid-19 i Finland.
I samband med krisrapportering har journalisterna en stor press på sig och de måste
därför arbeta effektivt för att kunna sköta rapporteringen så bra som möjligt, eftersom
befolkningen vill veta allt om händelsen men samtidigt förskonas från de värsta
nyheterna. Journalistiken som bedrivs ska vara sann, ha relevans och vara saklig men
den bör även ha dramatiska inslag för att väcka intresse. Journalister har krav och
förväntningar på sig när det gäller krisrapportering, och de kan ställas inför olika
konflikter i extrema arbetssituationer som uppkommit till följd av krisen.
2

Emma Sand
Medierapportering i en krissituation kan öka exponeringen för traumatiserande intryck
i och med många detaljer och upprepningar av händelsen, vilket kan leda till en känsla
av osäkerhet, rädsla och överväldigande bland journalister (Englund, 2008).
Hur påverkas då journalisterna av denna långsamma kris, pandemin Covid-19? Det är
en psykiskt tung belastning att inte veta när krisen kommer att vara över, att inte se ett
slut. Många journalister upplever hot och risker av olika slag i sitt arbete som
journalist. Rädslan för att exponeras och insjukna i Covid-19, eller att bära på smittan
utan att själv vara medveten om det och på så vis smitta andra människor i sin närhet
är ett hot som många journalister upplever (Norsk journalistlag, 2020). Detta är en
psykisk belastning som även kan komma att påverka det fysiska hos en människa,
vilket leder till att människan blir mer tillgänglig för att exponeras för smittan. En
annan faktor som kan komma att bli ett problem är att jobba hemifrån från det egna
”hemmakontoret” istället för kontoret på arbetsplatsen, vilket kan leda till fysiska
problem eftersom hemmakontoret inte är gjort för ett långvarigt bruk (Norsk
journalistlag, 2020).
I journalisters arbete ingår många fysiska träffar med människor och att fysiskt ta sig
till olika ställen för att kunna genomföra ett reportage. I och med Covid-19 är det
viktigt att hänsyn tas till de olika rekommendationerna från myndigheter för att
undvika att bli smittad eller smitta andra. Det här leder till att många journalister
upplever en osäkerhet och rädsla i sitt arbete, men på samma gång har de ett yrkeskall
som innebär att alltid kunna leverera bra material och information till befolkningen.
Journalisterna kan komma att uppleva en typ av press gällande arbetet, vilket tär på
psyket (Norsk journalistlag, 2020).
Enligt en ny studie som utförts i Sverige konstaterades att nyhetsmedier har en
betydande roll i att informera om Covid-19. Befolkningen använde sig i första hand av
nyhetsmedier för att få information om hur de kan skydda sig mot Covid-19, både
genom att följa med dagliga presskonferenser och nyhetsmedier. 88 procent av
befolkningen ansåg att de har haft nytta av den information som de har fått från
nyhetsmedierna (Johansson & Sandstig, 2020).

3

Emma Sand
Forskningsläget inom människors krisreaktioner efter kriser och katastrofer är allmänt
studerat (Englund, 2008). Det aktuella forskningsläget gällande journalisters
krisreaktioner efter att ha arbetat med och rapporterat om en krissituation har varit
föremål för forskning under de senaste åren och en hel del forskning har blivit gjord
(Backholm, Idås & Korhonen, 2019; Konow Lund & Olsson, 2016). Den tidigare
forskningen visar på att journalister som varit på plats vid en kris- eller
katastrofsituation har en större benägenhet att utveckla olika typer av stress- och
krisreaktioner, beroende på vilken traumabearbetning och vilket psykiskt stöd som
journalisterna får från arbetsplatsen (Englund, 2008). Journalister är en yrkesgrupp
som arbetar mitt i krisen, både fysiskt på plats bland människor med en risk för att bli
smittade och även på avstånd genom att ständigt rapportera om krisen.
Den tidigare forskningen om journalisters reaktioner och mående i kris riktar främst in
sig på plötsliga kriser som är snabbt övergående, till exempel olyckshändelser
(bränder), terrordåd och skolskjutningar (Englund, 2008). Exempel på sådana kriser är
massakern på Utöya i Norge 2011, skolskjutningarna i Finland 2007 och 2008 och
terrorattentatet på Drottninggatan i Stockholm 2017. Det finns även en hel del tidigare
forskning om medias roll i kriser, interaktionen mellan journalister och samhället och
hur

den

journalistiska

standarden

och

professionaliteten

påverkar

krisnyhetsbevakningen (Konow Lund & Olsson, 2016). Utgående från detta kan det
konstateras att det finns en kunskapslucka gällande rapporteringen om långsamma
kriser och journalisternas mående gällande rapporteringen om långsamma kriser. En
långsam kris är en kris som pågår under en längre tid (McInnes, 2018). Ett exempel på
en långsamt eskalerande kris är just Covid-19 pandemin som har pågått under en
längre tid och fört med sig ovisshet och osäkerhet. En långsam kris påverkar samhället
på ett annat vis än en plötslig kris, och journalisterna måste arbeta på ett annat sätt för
att orka jobba vidare trots att krisen är långvarig. Under den pågående pandemin har
även många journalister tvingats jobba hemifrån i stället för på kontoret, vilket har
påverkat deras arbetssituation ytterligare. Den långsamma krisen Covid-19 är på vissa
punkter väldigt olik den vanliga typens kriser, efter som den är global och mycket
begränsande (McInnes, 2018).
Denna avhandling kommer att undersöka hur arbetet som journalist ser ut under Covid19 pandemin och på vilka sätt pandemin har påverkat journalisternas mående. Jag
4

Emma Sand
kommer även att fokusera på hur rapporteringen om denna långsamma kris skiljer sig
åt från rapporteringen om en plötslig kris. För att kunna granska detta kommer jag att
använda mig av semi-strukturerade samtalsintervjuer med fem finländska journalister
som har arbetat under pandemin och rapporterat om den. Jag gör det här eftersom jag
närmare vill studera hur denna långsamma, globala och ovanliga kris påverkat
yrkesgruppen journalister och det journalistiska arbetet i Finland. Avgränsningarna
kommer att diskuteras närmare i kapitel 1.3.

1.1 Syfte och frågeställning
Syftet med avhandlingen är att tillföra kunskap om på vilka sätt Covid-19 pandemin
har påverkat journalisternas arbete, journalisternas upplevelser av krisen och deras
mående under nyhetsrapporteringen.
Avhandlingen har en forskningsfråga som studeras utifrån tre olika preciserade
frågeställningar. Den undersöker hur journalisternas arbetssituation har påverkats
under Covid-19 pandemin, med tanke på distansarbete, smittorisk och omställningar i
arbetssituationen. Med min forskningsfråga undersöks även nyhetsrapporteringen och
skillnader i rapporteringen mellan långsamma och plötsliga kriser. Den sista punkten
som undersöks är hur de tillfrågade journalisternas psykiska och fysiska mående har
påverkats av att arbeta med denna långsamma kris.
Avhandlingens forskningsfråga är: på vilka sätt har Covid-19 pandemin påverkat
journalisternas arbete, rapportering och mående? Detta studeras utgående från tre
preciserade frågeställningar:
1. Hur har journalisternas arbetssituation påverkats under pandemin?
2. Hur rapporteras det om denna långsamma kris i jämförelse med en plötslig
kris?
3. Hur har arbetet under Covid-19 krisen påverkat journalisternas psykiska och
fysiska mående?

5

Emma Sand

1.2 Empiriska avgränsningar och metod
Avhandlingens metodologi, som presenteras mer ingående i kapitel 3, är kvalitativ och
kommer att grunda sig på samtalsintervjuer med fem journalister i Finland. Jag valde
intervjupersoner från hela Finland för att det ska finnas en god möjlighet för
intervjupersonerna att vara anonyma, eftersom Svenskfinland utgör ett begränsat
område där en minoritet av Finlands befolkning bor och det finns en mer begränsad
möjlighet för anonymiteten där. Jag har utöver den geografiska avgränsningen
avgränsat mitt forskningsområde till en kris, Covid-19 pandemin. En orsak till att jag
har valt att fokusera på denna globala och långsamma kris är för att det finns relativt
lite forskning inom det här området och för att det är en aktuell kris med många toppar
och dalar i nyhetsrapporteringen. Tidigare forskning visar hur viktigt det är med rutiner
i journalisternas arbete under krissituationer (Konow Lund & Olsson, 2016), och
därför kommer jag i den här avhandlingen att undersöka hur journalisterna upplever
rutiner i distansarbetet och hur det fungerar att skilja arbete från fritiden när de endast
spenderar all sin tid hemma.
Två av de intervjuade journalisterna är kvinnor och tre journalister är män. Jag ville
intervjua både kvinnliga och manliga journalister för att få höra deras perspektiv och
tankar om pandemin och distansarbetet och för att de om det fanns skillnader mellan
könen. Alla de intervjuade journalisterna hade även över 10 års erfarenhet av yrket,
eftersom nyligen utexaminerade journalister troligen inte hunnit uppleva och erfara
lika många kriser som journalister med mera erfarenhet för att en jämförelse skulle
kunna göras.

1.3 Disposition
Avhandlingen består av fem olika huvudkapitel. Det första kapitlet är inledningen där
avhandlingens syfte, frågeställning och empiriska avgränsningar presenteras. Det
andra kapitlet är studiens referensram. I detta kapitel kommer centrala begrepp som
nämns frekvent i avhandlingen att definieras. Här går jag också in på journalister som
yrkesgrupp, tidigare forskning om journalisters mående vid krisrapportering och
vikten av kriskommunikation vid krissituationer; både att information når ut till
6

Emma Sand
samhället och att journalisterna känner sig trygga i sitt arbete. Jag redogör även för
andra epidemier som till en del kan jämföras med Corona; Ebola och Svininfluensan.
Emellertid kan varken det antal som blev smittade av Ebola eller Svininfluensan
jämföras med antalet smittade i Covid-19 i Finland och i världen.
Det tredje huvudkapitlet behandlar den empiriska undersökningens metod och
material, där den metod som jag har använt mig av, semi-strukturerade intervjuer,
presenteras och förklaras och bearbetningen av datamaterialet presenteras. I kapitel
fyra

som

är

resultatredovisningen

redogör

jag

för

mina

resultat

av

intervjuundersökningen och avhandlingen knyts sedan ihop med en sammanfattning
och diskussion av resultatet i kapitel fem, och avslutningsvis lyfts de viktigaste
resultaten och slutsatserna fram och även förslag på fortsatt forskning.

7

Emma Sand

2 Studiens referensram
I detta kapitel kommer teorin och bakgrunden till avhandlingen att presenteras djupare
och tidigare forskning lyfts fram. Kapitlet kommer att inledas med olika
begreppsförklaringar såsom definitionen av kris, kriskommunikation, några
medietermer samt begreppet krispsykologi för att underlätta betydelsen i den frekventa
användningen av dessa begrepp under avhandlingens gång. Sedan kommer
journalisters yrkesroll att belysas och vikten av journalisternas mående under
krisrapportering och journalister och trauman. Sist i kapitlet nämns Ebola och
Svininfluensan som är två smittosamma sjukdomar, för att belysa Covid-19 pandemins
stora spridning och påverkan på världen.
Det som är en utmaning med coronapandemin och gör den intressant att forska om är
att vårt samhälle aldrig har befunnit sig i en liknande situation tidigare, vilket betyder
att det är en utmaning både för samhället, och i det här fallet, journalister som
yrkesgrupp att veta hur man ska reagera och agera. Den tidigare forskningen som finns
om journalister och trauman och journalisters erfarenheter av krissituationer behandlar
ofta mer akuta och påtagliga kriser, såsom terrorattentat, skolskjutningar och
naturkatastrofer (Backholm, 2012; Browne, Evangeli & Greenberg, 2012; McInnes,
2018; Steensen, 2018). Den största utmaningen med Covid-19 pandemin är att den är
den första i sitt slag och att det inte finns mycket tidigare forskning om motsvarande
situationer.

2.1 Centrala begrepp

2.1.1 Kris
Studien fokuserar på en kris som uppstått i världen, och därför anser jag att begreppet
kris bör definieras, att krisers olika faser lyfts fram samt att olika typer av kriser
poängteras. Kriser är händelser som inbegriper sårbarhet, förlust av nära anhöriga,
materiella saker eller att förtroendet för någon eller något får sig en törn. En kris är ett
allvarligt hot som påverkar grundläggande värden och efterlämnar en ovisshet och
8

Emma Sand
stress för samhället (Backholm, 2012; Falkheimer, Heide & Larsson, 2009; Regehr,
2011). En kris skapar oro hos medborgarna och utgör ett hot mot den rådande
samhällsordningen, och samtidigt ökar människornas informationsbehov om vad som
har hänt. En kris är ofta en oväntad händelse som ligger utom vår kontroll. En plötslig,
traumatisk kris är exempelvis en terrorattack, en skolskjutning eller en olycka
(Dyregrov, 2002). Journalistiken ser olika ut under olika faser av krisen. Under den
första fasen, varningsperioden kallas medierapporteringen för riskjournalistik. Under
den akuta fasen utförs katastrofjournalistik, och under ambivalensperioden eller
återhämtningsfasen kallas rapporteringen för granskade nyhetsjournalistik (Englund,
2008). Enligt Nohrstedt och Nordlund (1993) varar den akuta fasen under den
närmaste tiden efter att en katastrof har inträffat och fokus ligger främst på att beskriva
händelseförloppet och att informera befolkningen om vad som har inträffat.
Återhämtningsfasen tar vid efter den akuta fasen och under återhämtningsfasen är det
centrala att få en överblick över vad som har inträffat och hur situationen kan lösas.
Under återhämtningsfasen rapporterar medierna ofta mera noggrant och mer detaljerat
om händelsen och de granskar och kommenterar även händelsen på ett annat sätt än i
den akuta fasen (Nohrstedt & Nordlund, 1993).
Beslutsfattarna och myndigheterna har en viktig uppgift i en krissituation med att förse
medierna med information som de i sin tur kan förmedla till medborgarna (se Figur 1).
Medierna kan ses som en länk mellan myndigheterna och medborgarna (Jenkins,
2003). Medierna granskar beslutsfattarnas uttalande och agerande i krissituationer,
eftersom det då är extra viktigt att korrekt information förmedlas till samhället.

9

Emma Sand
Medier

Myndighet

Medborgare

Figur 1. Förhållandet mellan medborgare, medier och myndigheter

Falkheimer, Heide och Larsson (2009) indelar kriser utgående från deras tidsförlopp:
hur snabbt en kris utvecklas, pågår och upphör. Här noteras fyra typer av kriser:
•

The Fast Burning Crisis.

•

The Cathartic Crisis.

•

The Slow-burning Crisis

•

The Long-burning Crisis.

Den första kristypen inträffar snabbt och slutar lika snabbt, den andra typen av kris
växer långsamt fram och slutar snabbt, den tredje kristypen växer långsamt fram och
bleknar sakta bort, och den sista typen av kris inträffar snabbt men skapar problem i
fortsättningen (Falkheimer et al., 2009).
En långsam kris pågår under en längre tid och kräver tålamod och stresstålighet av
journalisterna (Englund, 2008). En långsam kris utvecklas gradvis över en tidsperiod
innan de skadar en organisation, ett land eller ett samhälle. Ett kännetecken för en
långsam kris är att det kan vara svårt att ta fasta på endast en utlösande händelse för
krisen, vilket leder till att det är svårt att direkt kunna rekognosera vilka som är
orsakerna till krisens utlopp och vilka konsekvenser som kommer att uppkomma till
följd av krisen (Anonymous, 2013). En pandemi är en kris, och definitionen på en
pandemi är en infektionssjukdom som sprids runtom i stora delar av världen och
10

Emma Sand
angriperen stor del av samhällets befolkning (Ghersetti & Odén, 2010). Ebolaviruset
och Covid-19 är exempel på pandemier och långsamma kriser. En långsam kris har
lugnare dagar då det inte alls rapporteras om krisen ifall det inte finns någonting nytt
att förmedla och under dessa dagar tar andra nyheter upp plats i medierna istället.
Andra dagar kan nyheterna hopa sig nästan endast om pandemin, exempelvis när
myndigheterna håller en presskonferens eller när många nya fall har konstaterats.

2.1.2 Kriskommunikation
Avhandlingen fokuserar på en situation där en långsam kris har inträffat. När en
nödsituation uppstår eller när en kris har inträffat har de krishanterande myndigheterna
ansvar för att informera om krisen eller risken för att en kris ska inträffa till
allmänheten. Kriskommunikation kan definieras som en snabb informationsväxling
från myndigeterna till medborgarna om händelser som med säkerhet kommer att
inträffa eller som redan har inträffat (Walaski, 2011). Kriskommunikation handlar
alltså om kommunikationen i krissituationer mellan olika organisationer och olika
intressenter, exempelvis medborgare, politiker, kunder och journalister. Det gäller
alltså kommunikationen mellan och inom de organisationer som är involverade i en
kris (Falkheimer et al., 2009; Steensen, 2018). En negativ nyhet säljer bättre än en
positiv, och därför konstateras medier vara mera aktiva vid en krissituation.
Som tidigare nämnts är det mycket viktigt med en välfungerande kommunikation i
krislägen både för de berörda människorna och för organisationerna, oberoende om
dessa är personer som drabbats i olyckan eller om de är organ för krishantering
(McInnes, 2018). Lika viktigt som det är med information är det att informationen är
sann, eftersom en bristande och inkorrekt information har en negativ betydelse.
Forskare har kunnat påvisa att kommunikativa problem både förvärrar och till och med
kan skapa kriser. Det är viktigt att det kommuniceras i alla av krisens faser, under
förberedelsefasen (om det finns en sådan fas), den akuta fasen, återhämtningsfasen och
under lärofasen (Falkheimer et al., 2009).
Kriskommunikation behövs för att kunna påverka utvecklingen av händelsen genom
att driva hanteringen av krisen framåt. Kriskommunikationen ska därför ses som en
11

Emma Sand
samordnad del i arbetet med krisen, alltså som en kärnverksamhet och inte som en
stödverksamhet (Krisberedskapsmyndigheten, 2015). Medier och myndigheter är som
sagt mycket beroende av varandra och behöver ha en relation, speciellt när en
krissituation inträffar. För myndigheterna är detta viktigt eftersom medborgarna måste
hållas informerade om krisen och hanteringen av krisen, och medierna behöver bevaka
krishändelser och hur olika organ hanterar krishändelsen. Relationen mellan medierna
och myndigheterna är alltid intensiv och nära, men under en krissituation intensifieras
relationen ännu mera. Trots att medierna och myndigheterna har en nära relation med
varandra har de motsatta syften och intressen, och olika konflikter uppstår (Falkheimer
et al., 2009, Walaski, 2011). En ansvarskonflikt uppstår eftersom medierna saknar
ansvaret för att hantera krisen på samma vis som offentliga organ hanterar ansvaret.
En kunskapskonflikt kan uppstå när de offentliga organen måste ta itu med och greppa
hela problemet medan medierna själva kan välja och förenkla vilken information de
vill sprida, och samtidigt kan en konflikt uppstå när det gäller vad som ska prioriteras
först eftersom båda parterna har en olik syn på krisen. På grund av detta kan det även
bli ett problem med den skilda kunskapssynen eftersom medierna söker upp olika
uppfattningar om det som inträffat från exempelvis människor och experter, medan de
aktörer som är ansvariga endast vill ge en entydig bild av händelsen. Det här leder till
en så kallad källkonflikt: myndigheterna vill få ut sin bild av händelsen medan
medierna använder sig av flera olika källor. En tidskonflikt uppstår när krishanterarna
tar tid på sig för att få en överblick över händelsen medan medierna har bråttom med
att få ut sin information, och sist och slutligen kan en trovärdighetskonflikt uppstå när
uppgifter som lämnats av de ansvariga för händelsen kan innehålla fel eller vara
ofullständiga, vilket skapar misstro, samtidigt som myndigheterna anser att medierna
inte tar ansvar för den svåra situationen (Falkheimer et al., 2009).
När en krissituation inträffar vänder sig medierna till många olika källor, exempelvis
vittnen till händelsen, forskare och experter eller medhjälpande organisationer, alltså
inte endast till de ansvariga organen. Allmänheten informerar också medierna,
exempelvis genom att ringa eller skicka meddelanden med information om händelsen,
vilket kallas för medborgarjournalistik (Falkheimer et al., 2009). I dagens läge är de
sociala medierna en viktig nyhetskälla, både för journalister och för allmänheten
genom att dela med sig av informationen, söka information och kunna kommunicera
med andra (Steensen, 2018).
12

Emma Sand

Journalistyrket är vardagligen stressfyllt med många utmaningar, och i en krissituation
eller på en olycksplats ökar pressen och stressen ytterligare. Varenda person som
utsätts för en krissituation påverkas, men en journalist måste kunna hålla huvudet kallt
och sköta sitt arbete. Regler, frågeställningar och normer kan komma att övervägas,
samtidigt som arbetet måste gå snabbt och få publicitet och med en tanke på etiken
och den egna moralen. Kärnan i den journalistiska nyhetsbevakningen är att på kort
tid kunna tolka, bedöma och skildra en händelse, även under situationer och
förhållanden som kan te sig kaotiska (Englund, 2008). I den här studien ligger fokus
på rapporteringen under en långsam kris, och en långsam kris behöver inte vara mindre
stressig än en akut kris.
Forskning om kriskommunikation har ökat under de senaste 20 åren. Tidigare
internationell forskning om kriskommunikation har för det mesta utgått från ett så gott
som traditionellt forskningsperspektiv. Forskningen har främst fokuserat på hur kriser
uppfattas av medborgarna, hur krisinformationen har använts av medborgarna,
innehållet och rollen hos nyhetsmedierna samt vilka källor som nyhetsmedierna
använder sig av i sin rapportering (Falkheimer et al., 2009). Den absolut största delen
av forskningen har gjorts om efterkrisfasen, vilket betyder att forskningen till största
del är tämligen negativ fastän den istället borde ha en mer positiv inställning och
fokusera på förnyelse och uppbyggnad och byggande av relationer (Falkheimer et al.,
2009). För att forskare ska kunna få en bättre insikt och förståelse för
kriskommunikationen som område behöver mer fokus ägnas åt förkrisfasen och en
dialog samt relationsskapande för att krishanteringen ska kunna utvecklas och bli mer
framgångsrik (Englund, 2008; McInnes, 2018).
När det kommer till attityderna och behoven hos medborgarna har det kunnat
konstateras att de primära målgrupperna för kommunikationen i kriser består av de
som förbiser faran, optimister, och de som förstorar faran, pessimister. Fastän samma
varningsmeddelande går ut till flera personer vid en kris finns det olikheter i vad
personerna påstår att de har hört och vad de väljer att tro på (Falkheimer et al., 2009).

13

Emma Sand

2.1.3 Medielogik, medieetik, mediekritik och medialisering
För att först kunna förstå vilken påverkan medier har på olika institutioner i samhället
måste

vi

förstå

begreppet

medielogik.

Begreppet

medielogik

framhäver

massmediernas kommunikationsform samt hur medierna anpassar och organiserar
verkligheten till ett visst format genom medielogiken. Medierna har en tendens att
framhäva händelser före processer, och även det konfliktfyllda, anmärkningsvärda,
stereotypa, visuella och personliga (Strömbäck, 2008). Ett klassiskt exempel för att
förklara medielogik lyder ”en hund bet en människa”, vilket inte klassificeras som
någon större nyhet medan exemplet ”människa bet en hund” har ett högt nyhetsvärde.
Medielogiken innebär att sälja, och att arbetet måste ske snabbt och effektivt för att
hela tiden vara före de andra medierna, konkurrenterna. De flesta medierna säljer varor
i form av annonser och finns på en marknad, vilket betyder att medielogiken har starka
samband till mediernas kommersiella väsen (Strömbäck, 2008).
Det finns olika faktorer som påverkar mediernas innehåll och struktur.
Nyhetsvärdering

och

nyhetsurval

är

två

faktorer

inom

medielogiken:

nyhetsvärderingen bedömer vilka händelser som är värdefulla och möjliga nyheter och
nyhetsurvalet utser vilka nyheter som faktiskt blir publicerade som riktiga nyheter
(Karlsson & Strömbäck, 2015). Slumpen kan avgöra vilka händelser som är möjliga
nyheter och även andra faktorer på olika analytiska nivåer (Karlsson & Strömbäck,
2015). När en katastrof inträffar tas den genast i beaktande, eftersom nyhetsmedierna
fungerar som en länk mellan myndigheter och befolkning.
Teorin om medielogiken innebär att innehållet i ett medium påverkas av vilket innehåll
som passar in i de yrkesmässiga normerna, behovet av uppmärksamhet, formatet och
organisationen. Utgående från denna teori är det själva nyhetsmedierna och
nyhetsmediernas behov som styr vad som det rapporteras om i medierna och hur
rapporteringen formas i stället för vad som egentligen händer i verkligheten. Det här
formas dock av graden av marknadsorientering, graden av journalistisk
professionalism och av de medietekniker som tillämpats (Karlsson & Strömbäck,
2015). Det finns även en annan sida av denna teori, vilken påvisar att medierna har ett
så stort inflytande och en stor makt i samhället och är så centrala att politiska aktörer
14

Emma Sand
och andra sociala aktörer som behöver nyhetsmedierna för att nå ut anpassar sig till
medierna och mediernas logik. Det här leder till att olika aktörer anpassar sig till
medielogiken och medierna, och sedan omformas nyheternas innehåll av nyheterna för
att passa medielogiken (Karlsson & Strömbäck, 2015).
Något som utgör en betydande del i samhället är att medborgare får ta del av
information och att informationen är saklig, trovärdig och snabb. När en allvarlig
katastrof inträffar är det viktigt att informationen verkligen når ut. Bristande
information kan leda till problem i samhället och kan även leda till ryktesspridning
(Nohrstedt & Nordlund, 1993). I denna avhandling är det dock inte frågan om en akut
kris, utan en långsam kris som har både lugnare och mer intensiva dagar, beroende på
olika faktorer exempelvis antal smittade, vaccinationstakt och andra nyheter som berör
pandemin.
Det viktigaste som de vill ta reda på är vad som har hänt, vem som är ansvarig för
händelsen och varför det hände. Anders Johansson (2004) skriver om hur journalister
kan ha en negativ inverkan på en nyhetspublicering på grund av olika faktorer som
stör skribenten. Exempel på negativa faktorer är tidsbrist, stress, för stor arbetsbörda
och opålitliga källor, men trots att dessa faktorer påverkar arbetet är det inte ovanligt
att nyhetstexten ändå publiceras. Negativa följder blir ofta att all information i
nyhetstexten inte är korrekt och att alla källor inte är trovärdiga. Det här leder till
missvisande information och att eventuellt fel personer kan påverkas negativt av
nyheten (Nohrstedt & Ottosen, 2004). Medierna vill skriva om händelserna så korrekt
som möjligt, men vill även vara först med nyheten. Denna kombination är inte alltid
idealisk.
Tidigare forskning från nordiska länder påvisar att de förhåller sig till medielogiken
på olika vis och att det finns skillnader gällande logik och mål mellan nyhetsmedier
och myndigheter. Exempelvis har myndigheterna en viss tendens att anpassa det egna
arbetet till journalistikens språk, rytm och format, och att det finns ett motstånd mot
medieanpassningen från tjänstemän som lyfter vikten av vetenskaplighet (Abalo,
2020).

15

Emma Sand
Begreppet medieetik i sin tur är både ett sätt att ta ansvar för och resonera om det
innehåll som publiceras i media. Medieetik kan förklaras som de olika principer som
journalister och medieledare vägleds av när de ska fatta publicistiska beslut vilka
innebär

en

balans

mellan

samhällelig

informationsnytta

och

individuell

publicitetsskada (Karlsson & Strömbäck, 2015).
Journalist som profession är både ett fritt yrke och ett yrke med många regler och
riktlinjer. Det är inte lätt att vara både korrekt och snabb, hänsynstagande och
nyhetsjagande samt närmande och samtidigt avståndstagande. Den journalistiska
rapporteringen om en traumatisk händelse ska vara saklig och trovärdig men samtidigt
ha en dramaturgi som fängslar och säljer (Englund, 2008). De etiska pressreglerna och
journalistreglerna är viktiga för journalisterna för att de ska kunna sköta sitt arbete
(Journalistreglerna, 2014). Men den journalistiska etiken berör två krav som är
motstridiga, nämligen kravet på sanning och kravet på hänsyn till en person. När det
kommer till krisjournalistik och det vardagliga arbetet för journalister kompliceras lätt
olika överväganden och beslut som fattas kan få väldigt stora konsekvenser (Englund,
2008). Det som är unikt med coronapandemin är att journalisterna tvingats anpassa sitt
arbete till de rådande rekommendationerna om distansarbete och arbeta hemifrån,
vilket har varit en stor omställning i vardagen för dem.
En god journalistisk sed bygger på varje individs rätt att ha sina egna åsikter och ta
emot information. Syftet med de journalistiska reglerna är att försöka stödja en
ansvarsfull användning av yttrandefriheten i massmedierna och att även förbättra den
yrkesetiska diskussionen samt den journalistiska integriteten och trovärdigheten
(Journalistreglerna,

2014).

Reglerna

gäller

yrkesställning,

vilket

innebär

journalisternas ansvar för att tittarna, lyssnarna och läsarna ska få information om vad
som händer i samhället, även i krissituationer. Hit hör även att journalister kan vägra
att ta sig an uppdrag som strider mot yrkesetik eller lag, journalisterna inte får
missbruka sin ställning och att god sed alltid ska iakttas. En annan regel som hör till
journalistreglerna är gällande att ta fram och publicera information. En journalist ska
alltid eftersträva trovärdig information, försöka skaffa sig information på ett öppet sätt,
alltså genom att uppge sitt yrke. Det här är speciellt viktigt i en krissituation när hela
situationen kan kännas nästintill kaotisk och journalisten ska förmedla trovärdig
information och måna om de drabbades integritet. De sista journalistiska reglerna är
16

Emma Sand
intervjuobjektets och intervjuarens rättigheter, färdigställande och publicerande av
information och yrkesställning (Journalistreglerna, 2014).
Då det gäller begreppet mediekritik finns det ingen entydig definition, men mediekritik
kan förklaras som kritik och granskning av medierna utgående från mediernas egna
ideal och värderingar, exempelvis att journalistiska felsteg blir granskade av
journalister och att etiska fel kritiseras med syftet att förbättra mediernas rapportering.
Dock är mediekritik ett svagt utvecklat område (Karlsson & Strömbäck, 2015). I
kriskommunikation är även mediekritik ett centralt begrepp, eftersom det ännu en gång
är av största vikt att mediernas rappotering i krissituationer är korrekt och att hänsyn
tas till de som drabbats av krisen. Det finns tre sammanhang som den moderna
mediekritiken kan delas upp i, nämligen radio- och tv-kritik, presskritik och
massmediekritik. Mediekritiken kan även delas upp i tre olika syften och
utgångspunkter enligt Karlsson och Strömbäck (2015), nämligen:
•

En intressestyrd kritik som har som syfte att gynna kritikerns egenintresse.

•

En pragmatisk och effektivitetsinriktad kritik som riktar in sig på att förbättra
journalistikens och mediernas roll som förmedlare av information.

•

En kulturkritisk/filosofisk kritik som har som syfte att mediernas ska inverka
på samhället och individerna.

Mediekritik kan kort och koncist förklaras som typen av kritik om innehållet i
medierna samt de former och institutioner som förs fram i offentligheten med ett syfte
om att förändra medierna (Karlsson & Strömbäck, 2015).

2.1.4 Krispsykologi
Under ett liv kommer varje människa att drabbas av kriser på olika vis och alla har
olika efterreaktioner. En person kan uppleva en händelse mycket svår känslomässigt
och traumatisk, medan en annan person inte bryr sig desto mer i händelsen. Det här
beror på personens förmåga att bearbeta trauma och beror även på vad personen har
gått igenom tidigare i livet. Det kallas för ”potentiellt traumatiska händelser” eftersom
17

Emma Sand
en persons egen tolkning av en händelse är avgörande för om det blir en stressfaktor
för personen eller inte (Englund, 2008). De flesta personer uppför sig ändamålsenligt
under den pågående krisen, men efteråt överrumplas de av psykiska och fysiska
reaktioner i form av hjärtklappning, illamående, en lättnad över att vara i livet samt
svettningar och skakningar för att nämna några exempel. Det är först i efterhand som
man inser vad man egentligen har varit med om och upplevt (Dyregrov, 2002).
Hos de personer som inte tidigare har upplevt några smärtsamma händelser och
förluster kan reaktionerna komma snabbt och påverka mer. De traumatiska
minnesbilderna kan uppkomma både under sömnen som en mardröm och i ett vaket
tillstånd. En del personer upplever hela händelseförloppet igen medan en del endast
återupplever några minnesbilder. Andra personer drömmer om det som inträffat och
hos en del är det olika synintryck som de minns tydligast. Personer som tidigare har
upplevt smärtsamma händelser tidigare eller de som har träning inom området kommer
att kunna hantera upplevelserna på ett annat sätt (American Psychiatric Association,
2000; Backholm, 2012). Några olika faktorer som enligt Dyregrov (2002) påverkar
förloppet av krisreaktioner är alltså träning och erfarenhet inom området, personens
personlighet, element i den traumatiska situationen och omsorgsmiljön. Personer kan
komma att utveckla olika typer av trauman efter en kris, men allting är individuellt och
personer kan inte jämföras med varandra (Dyregrov, 2002).
Oavsett vad en person har gått igenom har varje individ en ”breaking point” där
belastningen av stress eller exponeringen för en katastrof blir så kraftig att det
resulterar i exempelvis PTSD (posttraumatiskt stressyndrom). Människor som har
upplevt ett trauma har svårt att förstå och inse att händelsen som de upplevde i dåtid
inte behöver hända igen (Dyregrov, 2002).

18

Emma Sand

2.2 Journalister som yrkesgrupp

2.2.1 Journalisters mående under krisrapportering
Simpson och Boggs (1996) gjorde en undersökning med 130 reportrar, redigerare och
fotografer för att se hur de påverkades av att arbeta med krissituationer på ett nära håll
och vilken emotionell inverkan situationen hade på dem. De kunde snabbt konstatera
att ju längre en person jobbat som en journalist, desto större var förutsättningarna för
att personen upplevde olika trauman. Simpson och Boggs märkte att en återkommande
händelse som journalisterna ofta upplevde var påträngande minnen i form av
minnesbilder, lukter och ljud från olika platser där bilkrockar inträffat. En del upplevde
minnena kort efter att krisen ägt rum, medan en journalist fick påträngande
minnesbilder från händelsen först 30 år efteråt. Forskarna har kunnat konstatera att en
journalist är utsatt för risken att utveckla traumasymptom redan efter den första
upplevda krisen, och utan någon form av hjälp kommer symptomen att ha en negativ
inverkan hos personen. Alla av de tillfrågade i studien hanterade stressen som uppkom
till följd av en traumatisk händelse på olika sätt, men det sätt som de flesta tillfrågade
ansåg effektivas och bäst var helt enkelt att prata med någon om det upplevda traumat
(Simpson & Boggs, 1996).
Nyhetsfotografer upplever trauman på närmare håll än de flesta och en undersökning
om hur de påverkas av detta gjordes år 2003. Det som kunde konstateras öka risken
för att utveckla PTSD bland de tillfrågade var tidigare erfarenheter i livet, vilken typ
av krissituation som personen upplevt och det sociala stödet. Det behöver inte alltid
heller vara en syn av någonting traumatiskt som utvecklar trauman hos journalister,
utan även att få krissituationer berättade eller att endast rapportera om den i exempelvis
radio kan vara traumatiserande. Det har konstaterats att relationen mellan en
traumatiserad person och en reporter kan liknas vid relationen mellan en terapeut och
dess klient. Om den traumatiserade personens berättelse är mycket emotionell och
traumatisk kommer journalisten att ta på sig en del av den emotionella bördan.

19

Emma Sand
Forskningen visar att journalister försöker att inte bli för känsliga i sin respons i ett
försök att skydda sig själva, men det fungerar inte alltid (Simpson & Boggs, 1996).
Enligt Englund (2008) är det vanligt att skuldkänslor framträder hos journalister över
deras närvaro på en olycksplats, eftersom de kan uppleva att de borde hjälpt till istället
för att utöva sin yrkesroll som journalist. Andra känslor som journalister kan känna
efteråt är överväldigande och en hjälplöshet, förvirring och en känsla av overklighet
(Englund, 2008). Dessa känslor är individuella för alla journalister och en del har
lättare att ta med sig saker och upplevelser från jobbet in i privatlivet än andra.
PTSD är inte den enda efterreaktionen efter en kris, och människor, i det här fallet
journalister, kan få trauman av en kris trots att de själva inte har befunnit sig på plats
utan endast fått händelsen berättad för sig eller upplevt den genom bilder eller filmer
(Dart Blog, 2015).
Oavsett hur mycket erfarenhet en journalist har av krissituationer eller hur mycket
träning personen har fått kommer känslomässiga reaktioner att uppstå både under
arbetets gång och efteråt. Några forskare, exempelvis Simpson och Coté har forskat
om journalisters erfarenheter och upplevelser från extrema situationer, har konstaterat
att psykisk stress leder till frågor om det egna psyket och att journalistkåren ser sig
själva som skyddade mot olika psykologiska effekter i en krissituation, med ett
argument om att yrkeserfarenheten och utbildningen fungerar som en sköld.
Journalister kan känna ett tabu gällande att prata om känslor av ångest och depression,
eftersom de tänker att det kan tolkas som att de inte kommer att klara av sitt arbete
(Simpson & Coté, 2006).
När det kommer till denna avhandling och Covid-19 pandemin som en långsam kris
upplevs inte samma trauman och stressreaktioner som i en plötslig krissituation som
det har förklarats om tidigare i kapitlet. Eftersom det krävs ett stort tålamod och
stresstålighet av journalister i en långsam kris och eftersom ingen vet exakt när krisen
kommer att upphöra, utvecklar journalisterna olika så kallade copingstrategier för att
ta sig igenom den dagliga krisrapporteringen. Det är en psykisk påfrestning som kan
komma att utveckla olika stressreaktioner bland journalisterna i form av exempelvis
depression. Eftersom det här är ett relativt outforskat område så har jag förhoppningar
20

Emma Sand
om att jag i min avhandling ska kunna komma med nya reflektioner inom detta
område.
Journalister är en yrkesgrupp som jobbar självständigt och som brinner av nyfikenhet.
Journalister är nuförtiden en del av samhällseliten, och yrket är mycket mer
professionellt nu än för bara några år sedan (Häger, 2009). Men journalister är även en
yrkesgrupp som får utstå mycket, både under arbetstid och på fritiden i form av näthat
och trakasserier och får se en hel del i sitt arbete. Enligt tidigare studier har 80–100 %
av journalisterna upplevt arbetsrelaterade traumatiska händelser. 92 % av
journalisterna hade erfarit åtminstone fyra traumatiska situationer, och exempel på
några

traumatiska

upplevelser

var

bilolyckor,

krig,

masskjutningar

och

naturkatastrofer (Smith et al., 2015).
Det är inte endast de journalister som upplevt kriser och katastrofer på plats som
upplever dem traumatiska, utan även journalister som rapporterar om händelsen i radio
eller skriver om nyheten kan känna sig illa till mods. Något som är viktigt när det
handlar om journalisters traumabearbetning är att de får de stöd som de känner att de
behöver för att kunna komma över en händelse. I intervjuer som blivit gjorda med
journalister har det framkommit hur mycket de faktiskt påverkats av olika reportage
och klipp från krissituationer som de själva inte upplevt utan endast rapporterat om,
och hur svårt det är att skilja mellan arbete och fritid och inte ta med sig arbetet hem.
De intervjuade journalisterna kände att de inte längre bara gjorde sitt jobb med att
rapportera om en händelse; de upplevde att det kändes som att de själva var med och
upplevde händelsen, vilket de upplvede gick ut över deras fritid och privatliv på ett
negativt sätt (Dart Blog, 2015).
Poängen här är att rikta uppmärksamhet mot de som jobbar på redaktioner, och som
inte nödvändigtvis befinner sig på plats på olycksplatser utan exponeras för traumat i
andra hand via berättelser och bilder, och hur även de påverkas. Den vanligaste
definitionen av ett psykologiskt trauma och kriterierna för vad som krävs för att få en
PTSD-diagnos finns i manualen Diagnostic and Statistical Manual of Mental
Disorders, DSM-IV-TR (Apa, 2000). Det här betyder att de journalister som upplever
trauma i andra hand genom upprepade traumatiska bilder och filmer dagligen kan
utveckla PTSD. Det är viktigt att lyfta fram vikten av allas välmående, och att en
21

Emma Sand
person inte är svag fastän man bryter ihop, styrkan är att våga visa sig svag. Det är
viktigt att arbetsledningen ser över hur deras anställda mår och erbjuder stöd i
vardagen (Dart Blog, 2015).
I denna avhandling vill jag studera hur viktigt stöd från arbetsplatsen är för de
intervjuade journalisterna, samtidigt som jag vill se närmare på hur de har mått och
reagerat under Covid-19 pandemin.

2.2.2 Journalisternas arbete och smittsamma sjukdomar

Ebola är ett virus som drabbade Västafrika år 2014 och kan liknas vid Covid-19
pandemin. Jina Moore är en frilansande journalist som var en av de första
journalisterna som valde att resa till Västafrika under ebolautbrottet år 2014 för att
kunna rapportera om krisen. För att klara av arbetet med att rapportera ur denna riskzon
behövde hon forma strategier för att överleva krisen. Enligt Moore (2020) är den
viktigaste faktorn för att orka med rapporteringen i en sådan här situation att ha någon
att kunna prata med om den kris man går igenom på arbetsplatsen där man befinner
sig. För att rapporteringen ska fungera måste man vara omsorgsfull och eftertänksam.
Personerna som ställer upp på en intervju ska behandlas med respekt och man bör även
tänka på att personerna som lider av krisen inte alltid har samma möjligheter att skydda
sig själva från exponering av smittan eller från att smitta andra. De kan exempelvis
sakna rinnande vatten eller skyddsutrustning, utrustning som reportern själv har
(Kaplan, 2020).
Enligt Moore (2020) kan inlärningskurvan för journalister som rapporterar i
krissituationer innebära att man inte alltid kan göra de säkraste valen initialt. Det här
är aktuellt att ta i beaktande för journalister i rapporteringen om Covid-19 och i andra
framtida pandemier för att försöka skydda sig själva från exponering av smittan
samtidigt som arbetet måste framskrida i en rask takt. Några tips som Moore vill ge
till journalister som arbetar med kriser är att ställa sig själva frågor för att förbättra
rapporteringen, exempelvis ifrågasätta om de drabbades elände utnyttjas för ett bra
innehåll, hur historien kan förmedlas vidare samt att tänka på bemötandet med de
drabbade (Kaplan, 2020).
22

Emma Sand

Under våren 2009 uppdagades en smitta som kom att kallas Svininfluensan (H1N1) i
Mexico City. Smittan spreds snabbt och uppgavs vara mycket farlig sjukdom, och efter
några veckor kunde Svininfluensan klassas som en pandemi. Till följd av detta
inleddes en enorm vaccinationskampanj (i likhet med vaccinationskampanjen för
vaccinet mot Covid-19 som var aktuell när den här avhandlingen gjordes).
Svininfluensan härjade även i Finland. Läkare ansåg att sjukvården i Finland var bättre
förberedd på en epidemi för 10 år sedan än vad den har varit nu när Covid-19 pandemin
slog till (Svenska Yle, 2020).

För att förtydliga hur smittsamt och påtagligt

coronaviruset faktiskt är kan det nämnas att det globala pandemiläget för Covid-19
under oktober 2021 är totalt 243 857 028 insjuknade personer i Covid-19 och
4 953 246 dödsfall i världen. Totala antalet insjuknade personer i Covid-19 i Finland
fram till oktober 2021 är 157 531 (THL, 2021).

2.3 Sammanfattning
Det kan konstateras att nyhetsmedier har en stor roll vid en katastrofsituation, och
mediernas uppgift är att snabbt sprida information om händelsen och samtidigt fungera
som en länk mellan myndighet och befolkning. Journalisterna blir utsatta för många
psykiska påfrestningar i sitt arbete med att rapportera om kriser, vilken tidigare
forskning har kunnat bekräfta. Tidigare studier om kriser och journalistik har fokuserat
på vikten av rutiner och ett mönster hos journalisterna vid krissituationer, interaktionen
mellan journalisterna och samhället och vikten av krisinformation (Konow Lund &
Olsson, 2015). Därför kommer denna studie att ta fasta på journalisternas arbete och
rapportering under pandemin, och även vilken skillnad det har varit i jämförelse med
rapporteringen under tidigare kriser.
Alla journalister kan drabbas av trauman från en krissituation, inte endast de som
fysiskt befunnit sig på plats vid olycksplatsen utan även de som fått se bilder eller
filmer från krisen eller ska rapportera om krisen i andra hand (Dart Blog, 2015). Det
är viktigt att journalisterna erbjuds stöd från arbetsplatsen vid en kris, hur viktigt det
23

Emma Sand
är med stöd i vardagen och att arbetsgivarna ser över hur alla medarbetare mår (Konow
Lund & Olsson, 2015). Eftersom situationen med distansarbete till följd av pandemin
är nytt för de finländska journalisterna kommer avhandlingen att fokusera på
journalisternas mående under pandemin, hur de upplever att situationen med
distansarbetet har fungerat och om de känner att de har fått tillräckligt med stöd och
råd från arbetsplatsen.

24

Emma Sand

3 Den empiriska undersökningens metod och
material
I detta kapitel redogörs för vilken forskningsmetod, vilket material och vilken
analysmetod som har använts i denna avhandlings empiriska studie. 0

3.1 Forskningsmetod
Syftet med avhandlingen är att bidra med kunskap om på vilka sätt Covid-19 pandemin
har påverkat journalisternas arbete, deras upplevelser av krisen och deras mående
under nyhetsrapporteringen. Avhandlingens övergripande forskningsfråga är: på vilka
sätt har Covid-19 pandemin påverkat journalisternas arbete, journalisternas
upplevelser av krisen och deras självupplevda mående under rapporteringen? Detta
studeras utgående från tre preciserade frågeställningar:
1. Hur upplever journalisterna att deras arbetssituation påverkats under
pandemin?
2. Hur upplever journalisterna Covid-19 krisen i jämförelse med en annan plötslig
kris de upplevt?
3. Hur har arbetet under Covid-19 krisen påverkat journalisternas självupplevda
psykiska och fysiska mående?

För att besvara frågeställningarna och därmed nå syftet kommer jag att utföra en
kvalitativ studie framom en kvantitativ. En kvalitativ forskning inbegriper ofta ett fåtal
människor eller händelser, vilket möjliggör djupgående studier med detaljrika
beskrivningar. Kvalitativ forskning observerar bland annat upplevelser och
erfarenheter, det vill säga icke-siffermässiga egenskaper. Kvantitativ forskning
innebär en mer storskalig forskning med ett större antal som ingår, vilket gör att
resultaten statistiskt sett är pålitliga och generaliserbara. Data som samlas in i en
kvantitativ forskning är mätbart, och resultatet är i form av ett siffervärde (Larsen,
2009; Denscombe, 2018). Enligt Fejes och Thornberg (2015) har en kvalitativ analys
även som syfte att leta efter förklaringar till olikheter som identifierats och att induktivt
utveckla en teori om det fenomen som studeras (Fejes & Thornberg, 2015). Då det
25

Emma Sand
gäller människors åsikter, attityder och upplevelser baserar sig kvantitativa studier för
det mesta på enkätundersökningar medan kvalitativa studier baserar sig på intervjuer
(Esaiasson et al., 2017).
Den kvalitativa metoden som används i denna avhandling är en intervjuundersökning.
Samtalsintervjuer lämpar sig bäst när man vill utforska subtila och komplexa fenomen:
1) känslor, åsikter, uppfattningar och erfarenheter, 2) komplexa frågor, och 3)
privilegierad information (Denscombe, 2018). Esaiasson et al. (2017) påvisar att det
finns fem olika relevanta situationsområden där intervjuundersökningar lämpar sig
bäst: 1) när man ger sig ut på ett outforskat område, 2) när vi vill ta reda på hur
människor själva uppfattar sin värld, 3) när syftet är att utveckla teorier eller begrepp,
4) teoriprövning, och 5) som ett komplement till annan forskning (Esaiasson et al.,
2017). De två förstnämnda punkterna är motivet för att forskningsmetoden i min
avhandling är kvalitativa intervjuer eftersom journalisters upplevelser av att arbeta
med långsamma kriser och hur detta påverkat deras mående och arbete är ett relativt
outforskat fält. Det är även passande att jag använder mig av kvalitativa,
semistrukturerade intervjuer för att få fram de intervjuade journalisternas egna
erfarenheter och upplevelser av att arbeta under Covid-19 pandemin, eftersom
forskaren strävar efter att förstå sakerna som intervjupersonerna själva upplever dem
(Esaiasson et al., 2017).

3.2 Motivering av metodvalet
För att utreda olika tankesätt och medvetande om ett fenomen finns det flera olika
metoder att använda sig av. Fyra olika intervjumetoder som alla är alternativ för att
studera journalisters upplevelser av att arbeta under Covid-19 pandemin är
ostrukturerade intervjuer, gruppintervjuer, enkätintervjuer eller semistrukturerade
intervjuer (Esaiasson et al., 2017).
Ostrukturerade intervjuer har som målsättning att intervjupersonerna ska få berätta så
fritt som möjligt om sina erfarenheter och teman som berör dem. Intervjun ska likna
ett vanligt samtal men med ett visst tema som huvudpunkt. Intervjuaren har inga
specifika frågor utformade i förväg utan använder sig högst av ett PM som minneshjälp
26

Emma Sand
för intervjun för genomgången av ett visst antal teman och eventuella
uppföljningsfrågor. Intervjuaren kan i princip endast ställa en enda fråga och
intervjupersonen får därefter prata fritt och öppna upp sig om ämnet under intervjuns
gång. Sedan är det intervjuarens uppgift att i intervjumaterialet leta efter sådant som
är av intresse och utesluta det som inte behövs. Intervjuaren introducerar alltså ett
ämne eller ett tema för att sätta igång intervjun, men sedan ska intervjuaren inbegripa
sig så lite som möjligt under intervjuns gång. Intervjuaren inflikar endast på de punkter
som är värda en uppföljningsfråga (Bell, 2009; Dalen, 2015; Bryman, 2016;
Denscombe, 2018). I denna avhandling är målet att ta reda på journalisters upplevelser
och tankar om att arbeta under en pandemi, men den ostrukturerade intervjumetoden
är inte lämplig att använda eftersom avhandlingens frågeställningar följer vissa teman
och att svaren i en ostrukturerad intervju är svåra att analysera.
Gruppintervjuer innebär att en eller två intervjuare intervjuar cirka fem personer
samtidigt. Dessa intervjuer är speciella på så sätt att intervjupersonerna själva för ett
samtal som intervjuaren iakttar och endast styr så att samtalet inte svävar iväg allt för
långt ifrån intervjuns ämne. Fördelar med gruppintervjuer är att olika idéer och tankar
väcks tack vare interaktion i gruppen och deltagarna i intervjun får en chans att bygga
vidare på varandras tankar och uppslag, vilket kan leda till förbättringar inom det
område som studeras. Erfarenheter hos en deltagare kan väcka minnen och
erfarenheter hos en annan deltagare. Nackdelar med gruppintervjuer är att det kan vara
komplicerat för den som modererar intervjun att registrera vad som sker under
intervjun med flera deltagare, och det kan vara svårt att hålla reda på allt som sägs och
även bevaka kroppsspråk och gester. En annan nackdel är att de intervjupersoner som
är mer språksamma lätt dominerar samtalet och de deltagare som är mer tystlåtna lätt
ställer sig åt sidan under intervjuns gång. Gruppintervjuer ger deltagarna en stor
kontroll över diskussionen, men den etiska avigsidan gör att deltagarna inte vill
redogöra alltför ingående om olika fenomen och faktorer eftersom man inte kan
erbjuda den grad av konfidentialitet som finns i en intervju med endast intervjuaren
och en intervjuperson (Bell, 2006; Trost, 2010; David & D. Sutton, 2016). I den här
undersökningen är målet att få fram enskilda journalisters individuella tankar och
upplevelser om arbetet under Covid-19 pandemin, och därför har jag valt att använda
mig av individuella intervjuer.

27

Emma Sand
Enkätintervjuer är det svenska ordet för frågeformulär och är utformade för att samla
ihop information som sedan används som data för analys. Enkätintervjuer innebär att
ett frågeformulär utformas som den enskilde personen själv besvarar (Trost, 2010). En
enkät ska bestå av en nedtecknad serie med frågor och ska även samla information
genom att direkt fråga människor om de faktorer som är relevanta för undersökningen.
I en enkät bör informationen som krävs vara okomplicerad, okontroversiell och
kortfattad. (Denscombe, 2018). En självklar skillnad mellan enkäter och intervjuer är
att det vid en enkät oftast inte finns någon närvarande som ställer frågorna, utan
respondenterna läser och besvarar själva frågorna. Detta kan ställa till med problem
eftersom en fråga kan tolkas på många olika vis av olika personer och på så vis få fel
innebörd, men det kan även ha en positiv aspekt eftersom enkäter inte medför någon
intervjuareffekt. Svaren av enkäten går däremot snabbt att analysera och transkribera
(Bryman, 2016). Det är svårt att fördjupa sig i ett ämne med en enkät, eftersom enkäten
innehåller fasta frågor och svar som inte kan utvecklas till skillnad från en intervju
(Bell, 2009). Orsakerna till varför det inte lämpar sig att använda enkätintervjuer i
denna undersökning är för att det inte skulle gå att ha fasta frågor och svar utan någon
diskussion när det handlar om personliga upplevelser och känslor.
Semistrukturerade intervjuer slutligen är en blandning av dessa föregående
ovanstående metoder. I semistrukturerade intervjuer har intervjuaren en lista över
teman som ska beröras under intervjuns gång, men intervjupersonen har en stor frihet
att utarbeta svaren på eget vis (Bryman, 2016). Flexibilitet skapas eftersom
svarsalternativen i en semistrukturerad intervju bestäms av intervjupersonen, vilket är
till sin fördel när man inte vet vilka de olika svarsalternativen kan vara och när man
vill ha mer omfattande kunskap om ett ämne (Hjerm, Lindgren & Nilsson, 2014). Till
skillnad från en enkätintervju kan svaren i en samtalsintervju fördjupas och utvecklas
eftersom man förutom svaren även kan se intervjupersonens kroppsspråk och gester.
Denna respons får man inte ut av en enkätintervju och svaren i en enkät måste tas för
vad de är (Bell, 2009). Efter denna beskrivning av de möjliga metoderna kan det
konstateras att semistrukturerade intervjuer är den mest lämpliga metoden att använda
i denna avhandling, eftersom vissa teman fastställs i intervjuerna men samtidigt finns
det plats och möjlighet för diskussion. Avhandlingen syftar till att besvara tre
forskningsfrågor där kunskap om fältet saknas, och då är en kvalitativ intervju väl till
pass.
28

Emma Sand

3.2.1 För- och nackdelar med semistrukturerade intervjuer
Det

finns

två

sidor

av

myntet

när

det

kommer

till

att

genomföra

samtaltsintervjuundersökningar överlag och speciellt gällande semistrukturerade
intervjuer. En av metodens främsta fördel är flexibiliteten som den medför, och en
skicklig intervjuare kan gå in på känslor och motiv genom att sondera svar.
Samtalsintervjuer ger även möjlighet att anteckna och reagera på oväntade svar som
kan vara av värde, alltså ett sätt att komma åt många obesvarade forskningsfrågor där
kunskap om fältet saknas (Bell, 2009; Hjerm et al., 2014; Esaiasson et al., 2017).
Semistrukturerade intervjuer är relativt lätta att arrangera eftersom det endast behövs
att två personer finner en lämplig tid för intervjun. En annan fördel är att synpunkterna
och uppfattningarna som kommer till tals kommer från en enda källa, nämligen
intervjupersonen, vilket underlättar arbetet med att lokalisera speciella idéer till vissa
personer (Denscombe, 2018). Jag som intervjuare har även en större kontroll över
samtalets riktning i en semistrukturerad intervju eftersom samma frågor ställs till alla
intervjupersoner, vilket underlättar analysen. Det underlättar även för oerfarna
intervjuare att skapa en högre validitet när intervjuns struktur och frågor bestäms i
förväg (Hjerm et al., 2014).
Några nackdelar beträffande semistrukturerade intervjuer är att en forskningsprocess
med intervjuer tar lång tid, vilket leder till att det inte finns utrymme för mer än några
intervjuer under ett kortare projekt. Det här betyder också att svaren inte kan
generaliseras eftersom antalet intervjuade vanligtvis är lågt. Det är nödvändigt att
intervjun dokumenteras och transkriberas för att försäkra sig om att alla svar som
intervjupersonen ger dokumenteras (Bell, 2009). Ytterligare en nackdel med en
personlig intervju är intervjuareffekten. Det finns olika oönskade effekter som kan
uppstå under en intervjusituation mellan intervjuaren och intervjupersonen. Det kan
handla om en omedveten påverkan från intervjuarens håll vad gäller kroppsspråk och
uttal när frågorna läses upp och gällande noterande och selektivt lyssnande vid
registrering av svaren. Ett rent konkret exempel är att en studerande som intervjuar en
person till sin avhandling kan få ett annat svar än om en äldre, mer erfaren person
skulle ställa samma frågor. Intervjupersonen kan även anpassa sina svar enligt vad
personen tror att svaret förväntas vara. Intervjuarna kan även få olika svar från samma
intervjupersoner beroende på intervjuarens kön, ålder, etnicitet och erfarenhet och
29

Emma Sand
svaret på en upplevd känslig fråga kan variera om intervjupersonen upplever att
intervjuaren är närvarande eller inte (Esaiasson et al., 2017). För att undvika
intervjuareffekten kommer jag att ta reda på så mycket information som möjligt om
mina intervjupersoner på förhand samt förbereda mig väl så att jag kan frågorna och
att intervjun flyter på även om frågorna diskuteras i en annan ordning än vad som är
tänkt.
Något av det viktigaste är att hitta en bra balans mellan välformulerade och
genomtänkta frågor och en flexibel och livaktig intervjusituation. Frågorna ska vara
begripliga, enkla och tydliga och passa in i sammanhanget. Det är även viktigt att
intervjun är bra uppbyggd och har en tydlig intervjuguide för att undvika missförstånd.
Intervjuaren får inte heller vara stressad under intervjusituationen men även försöka se
till att intervjun inte drar ut på tiden. En pilotundersökning rekommenderas för att både
testa sig själv som intervjuare men även frågornas antal, ordningsföljd och tydlighet
(Dalen, 2015; Esaiasson et al., 2017).

3.2.2 Intervjuguide
Utformningen av en intervjuguide är extra viktig när man ska göra en semistrukturerad
intervju eftersom mycket planering krävs. När intervjuguiden utformas är det viktigt
att tänka på form och innehåll, alltså att allting knyts an till avhandlingens
problemställning och att en dynamisk situation skapas där samtalet ändå är levande.
Studiens problemformulering omvandlas till klara teman med tillhörande frågor, och
detta täcker de viktigaste områdena i studien. Viktigt är att alla teman klarlägger och
är relevanta för de frågeställningar avhandlingen bygger på, en mer strukturerad lista
över vilka frågeställningar som kommer att beröras i den semistrukturerade intervjun.
Frågorna som utformas i intervjuguiden ska vara korta, lättbegripliga och befriande
från akademisk jargong (Dalen, 2015; Bryman, 2016; Esaiasson et al., 2017).
Intervjun ska börja med uppvärmningsfrågor, vilket betyder några enklare och mer
lättsamma frågor som fungerar som en inledning till huvudämnet för intervjun.
Exempel på uppvärmningsfrågor är enkla frågor om intervjupersonens bakgrund:
namn, ålder och i detta fall arbetserfarenhet av journalistyrket. Med hjälp av dessa
30

Emma Sand
frågor är målet att intervjupersonen ska känna sig väl till rätta i intervjusituationen och
med att samtala (Hjerm., 2014; Esaiasson et al., 2017).
Efter denna uppvärmning följer de viktiga frågorna, nämligen de tematiska frågorna.
Hur frågorna ställs och deras ordningsföljd kan ibland ha en påverkan på svaren, och
de bör därför grupperas i tematiska kategorier och i en logisk ordning inom varje
kategori. Även om semistrukturerade intervjuer strukturerar frågorna är syftet att ändå
ta till vara möjligheterna med kvalitativa intervjuer, nämligen att låta
intervjupersonerna berätta själva om sina tankar och erfarenheter utan att ledande
frågor tar över och styr intervjun (Hjerm et al., 2014). I denna avhandling består de
tematiska frågorna av tre huvudfrågor: 1) Upplevelse av förändrad arbetssituation, 2)
Upplevelse av Covid-19 i jämförelse med annan kris, och 3) Självupplevt mående. Till
följd av dessa tre huvudfrågor ställs uppföljningsfrågor för att få fram ett mer
innehållsrikt och utvecklat svar. Några stödfrågor kan även ställas för att öka
validiteten och styra intervjun åt rätt håll. Men stödfrågorna ska inte stressas fram, om
de ens behöver ställas, eftersom hela poängen med kvalitativa intervjuer är att
intervjupersonen ska få berätta fritt om sina tankar och erfarenheter (Hjerm et al.,
2014; Esaiasson et al., 2017).
Tolkande frågor kan vid behov ställas mot slutet av intervjun för att vara helt säker på
att intervjuaren uppfattat intervjupersonen rätt vid en viss punkt, och direkta frågor
kan ställas för att få fram någonting som man har som avsikt att ta upp men som ännu
inte har blivit diskuterat. Avslutningsvis kan intervjuaren ställa avslutande frågor till
personen som intervjuas. Det här behövs inte alltid, men det är ett tillfälle för
intervjupersonen att diskutera ett visst ämne lite till om det finns behov för detta så att
allting som personen vill säga blir sagt (Esaiasson et al., 2017). Tabell 1 visar hur
avhandlingens intervjuguide är uppbyggd.

31

Emma Sand
Tabell 1. Intervjuguiden
Gruppering

Förklaring

Inledningsfrågor

Uppvärmningsfrågor

Tema 1

Upplevelse av förändrad
arbetssituation

Tema 2

Upplevelse av Covid-19 i jämförelse
med annan kris

Tema 3

Självupplevt mående

Avslutande frågor

Tillfälle för intervjupersonen att
tillägga

Det första temat i intervjuguiden behandlar journalisternas upplevelser om hur
arbetssituationen har förändrats till följd av Covid-19 pandemin och restriktionerna.
Exempel på uppföljningsfrågor till detta tema är om de har distansarbetat och hur
arbetssituationen har fungerat. Det andra temat rör hur journalisterna upplever Covid19 pandemin i jämförelse med en annan kris de upplevt. Följdfrågorna i detta tema
fokuserar på vilken eller vilka andra kriser journalisten upplevt och vilka tydliga
skillnader i arbetet med krisen som personen memorerat. Det tredje temat gäller hur
arbetet under pandemin har påverkat journalisternas självupplevda mående. Har det
psykiska och fysiska måendet påverkats märkbart? På vilka sätt och vad är de
bakomliggande orsakerna till detta? Delvis samma tematik har Lund (2020) använt i
sin magisteravhandling och delar av Lunds intervjuguide har använts i denna
avhandling men omformulerats för att lämpa sig i denna undersökning. Det är även
bra att inte avsluta intervjun efter känsliga frågor, såsom i det tredje temat, utan att
prata om någonting annat som en avslutning på intervjun. Efter att alla teman
diskuterats fanns det tillfälle för intervjupersonen att tillägga om det var någonting
som intervjupersonen upplevde lämnade osagt.

32

Emma Sand

3.2.3 Intervjuarens roll
Med ordet intervju menas ”en utväxling av synpunkter” mellan två personer,
intervjuaren och intervjupersonen, som samtalar om ett avtalat ämne (Dalen, 2015).
Det viktigaste hos intervjuaren är att lyssna och visa ett genuint intresse för det som
intervjupersonen berättar. Den skicklige intervjuaren ska vara uppmärksam för att inte
tappa tråden under diskussionens gång, se till att ljudupptagningen fungerar och vara
uppmärksam på det som intervjupersonen har att säga. Intervjuaren ska vara
bekräftande både i sättet att berätta och lyssna, och intervjupersonen ska få en genuin
känsla av intresse från intervjuaren om det som berättas. Det här gör att
intervjupersonen känner sig bekväm med att öppna upp sig i intervjun, vilket är målet
för en välutförd intervju: få fram detaljerade svar om det överenskomna temat och inte
enbart skrapa på ytan. Den skicklige intervjuaren är även lyhörd för intervjupersonens
känslor, vilket krävs för att få ut så mycket som möjligt av intervjun. Den skicklige
intervjuaren utstår tystnad under samtalet, och vet även när tystnad behövs. Tystnad
kan utnyttjas som en utmärkt resurs under intervjun, exempelvis som en stund för
intervjupersonen att fundera på sitt svar. Intervjun ska vara så produktiv som möjligt
och intervjuaren måste se till att få fram så bra svar som möjligt (Dalen, 2015;
Denscombe, 2018).
Intervjuaren ska, som tidigare nämnts, vara strukturerad och visa hänsyn, men det är
även viktigt att intervjupersonen känner sig trygg och bekväm, eftersom det kan vara
en ny och ovanlig situation. Det viktigaste för att skapa trygghet och tillit är
intervjuarens kroppsspråk, gester och tonfall när frågorna ställs. För att
intervjusituationen ska kännas bekväm och bör alla dessa faktorer fungera och
intervjuaren ska bemöta intervjupersonen med vänlighet och respekt (Esaiasson et al.,
2017). Sättet som intervjun görs på kan också vara av värde, exempelvis är det viktigt
att hitta en tid och en plats som passar och känns bekvämt för intervjupersonen och
där intervjun kan genomföras utan avbrott. Användandet av inspelningsutrustning kan
också göra intervjupersonen nervös, men är någonting som intervjuaren behöver
använda sig av för att kunna fånga hela samtalet (Dalen, 2015). I denna avhandling är
intervjupersonerna journalister som i sin yrkesroll är vana intervjuare och är medveten
om hur en intervjusituation fungerar, men varje situation är en ny situation för oss alla.

33

Emma Sand
Frågorna ska vara korta, genomtänkta och lätta att förstå. Det här minskar risken för
att ställa ledande frågor som även kan försämra studiens validitet. Den skicklige
intervjuaren kan även kontrollera att intervjupersonen har blivit förstådd rätt och en
skicklig intervjuare dömer inte heller intervjupersonens tankar och uttalanden. I
semistrukturerade

intervjuer

är

det

intervjuarens

uppgift

att

se

till

att

intervjupersonerna förstår frågorna rätt. Språket och frågorna ska inte innehålla
akademiskt svåra ord utan vara lättförståeligt för att samtalet ska flyta på. I mina
intervjuer är det till en fördel att genast definiera vad som menas med kris och mående.
(Hjerm et al., 2014; Esaiasson et al., 2017).
Intervjuaren har läst in sig på ämnet och skapat sig en bild om vad andra forskare
tänker om ämnet före intervjusituationen. Intervjuaren bör även reflektera över sina
egna förutfattade meningar om ämnet och agera professionellt och lämna egna tankar
och åsikter utanför intervjun och endast fokusera på intervjupersonens upplevelser och
det som är av intresse. Det är ändå väsentligt att ha egna tankar om ämnet, speciellt i
analysskedet, men intervjusituationen får inte påverkas (Dalen, 2015; Esaiasson et al.,
2017). Eftersom denna avhandling eftersträvar att infånga journalisternas personliga
upplevelser och tankar är det viktigt att de själva får berätta fritt och att intervjuaren
inte ställer ledande frågor som kan komma att styra deras svar.

3.2.4 Etiska aspekter
Trost (2010) belyser att man redan vid den första kontakten ska upplysa om att
intervjuns innehåll är konfidentiellt och även förtydliga att intervjupersonens identitet
förblir anonym, och att intervjupersonen när som helst kan avbryta intervjun om hen
vill. Före intervjun ska intervjupersonerna ännu en gång informeras om avhandlingens
syfte, vara medvetna om sina rättigheter och även ge sitt samtycke till intervjun och
att svaren kommer att användas i avhandlingen (Bell, 2009; Trost, 2010). Den etiska
aspekten är viktig i denna avhandling eftersom personliga ämnen tas upp och
behandlas. De journalister som intervjuas förväntas dela med sig om personliga tankar
och känslor kring arbetet med Covid-19 pandemin. Därför är det viktigt att i ett tidigt
skede nämna anonymiteten i undersökningen så att personen kan känna sig bekväm
med att dela med sig av sina erfarenheter. Att en person är anonym innebär att
34

Emma Sand
personens identitet kommer att förbli anonym och att ingen utomstående kommer att
få ta någon del av informationen eller att personen skulle kunna igenkännas.
Intervjuaren får varken berätta om personer som hen har intervjuat och inte heller om
personer som valt att inte delta i undersökningen (Trost, 2010). Svaren i denna
undersökning är inte konfidentiella eftersom svaren är underlaget till undersökningen,
och därför frågas intervjupersonen om hen är bekväm med situationen. Denna
avhandling behöver vara noga med anonymiteten eftersom den endast görs med
journalister i Finland.

3.3 Val av intervjupersoner
Denna avhandling baserar sig på fem olika intervjuer med journalister i Finland.
Journalisterna har arbetat under Covid-19 pandemin och kan jämföra arbetet under
pandemin med en annan kris som de har upplevt. Könsfördelningen strävar efter att
vara så jämn som möjligt och de intervjuade journalisterna har arbetat med olika saker
och ämnen inom yrket. Jag kommer inte att skriva ut medieorganisationens namn
eftersom jag vill bevara intervjupersonernas identitet och personerna kommer inte att
presenteras ingående för att kunna bevara deras identitet.

3.3.1 Urval av intervjupersoner
De fem intervjupersonerna i denna undersökning har minst 10 års erfarenhet inom
journalistyrket. Orsaken till denna arbetserfarenhet är att nyutexaminerade journalister
enbart hunnit komma ut i arbetslivet och arbeta under Covid-19 pandemin, medan mer
erfarna journalister har arbetat längre och eventuellt med andra kriser som de därför
kan jämföra med pandemin. Könsfördelningen mellan de intervjuade journalisterna är
jämn, eftersom jag ville undersöka eventuella skillnader mellan könen gällande kriser
och katastroftankar (Dyregrov, 2002). En del av de intervjuade journalisterna arbetar
främst för dagstidningar, andra med radio. Orsaken till att fokusgruppen i denna
avhandling är journalister i Finland är för att det inte finns tidigare undersökningar om
finländska journalisters erfarenheter av Covid-19 pandemins påverkan på arbetet, i

35

Emma Sand
jämförelse med annan kris och på det självupplevda måendet. Varför jag valde att
intervjua journalister från hela Finland är för att få en spridning i hela landet.
Intervjupersonerna som deltagit i denna avhandling är respondenter, eftersom
avhandlingen syftar till att studera egna känslor, åsikter och tankar om pandemin.
Informanter är motsatsen till respondenter och om syftet med denna avhandling varit
att eftersöka kunskap och expertis skulle intervjupersonerna varit informanter (Hjerm,
Lindgren & Nilsson, 2014). Journalister är en yrkesgrupp som är vana att själva
intervjua och informera i sitt arbete. På samma sätt som att det finns riktlinjer att tänka
på när politiker intervjuas, finns det saker att tänka på när man intervjuar journalister
(Häger, 2009).
Jag började med att skicka ut cirka 30 e-mejl och fick svar på ungefär 20 av dem.
Anledningen till att jag kontaktade 30 journalister var för att jag ansåg att det var ett
tillräckligt antal att börja med för att se hur många journalister som skulle svara på
mina e-mejl. De 30 journalister som jag kontaktade hittade jag via olika
medieorganisationers webbsidor och via deras reportage i tidningar, och därefter
kontrollerade jag vilka journalister som hade över 10 års erfarenhet och kontaktade
dem.
Många av dem som svarade hade inte tid att ställa upp på en intervju eller så hade de
inte 10 års erfarenhet, men slutligen var det fem stycken journalister som ställde upp
för en intervju. Mitt mål var från början att få kontakt med lite fler journalister som
hade över 10 års erfarenhet, men orsaken till att endast fem personer ställde upp beror
på att alla av de tillfrågade journalisterna inte hade tidigare erfarenheter av
krissituationer eller helt enkelt inte hade tid för en intervju. Enligt mig räcker det med
fem personer för den här avhandlingen. Bland journalisterna fanns det personer som
arbetade på regional nivå och någon som jobbade på nationell nivå. De flesta arbetar
med dagstidningar och webben, och en av dem arbetar med radio. De flesta av de
intervjuade journalisterna arbetar med dags- och nyhetsjournalistik. Nedan finns en
tabell över de journalister som tackade ja till en intervju. Personerna presenteras med
fiktiva namn för att behålla anonymiteten. Tabell 2 presenterar informanterna i
undersökningen.

36

Emma Sand

Tabell 2. Tabell över informanterna
Person
Person 1

Kön
Kvinna

Arbetserfarenhet Nuvarande
20 år

arbetstyp

medium

Redaktör

Radio och

(Malin)
Person 2

webb
Kvinna

10 år

Politisk redaktör Tidning och

(Sofia)
Person 3

webb
Man

30 år

Ledarskribent

(Tobias)
Person 4

Tidning och
webb

Man

20 år

Nyhetsjournalist Tidning och

(Carl)
Person 5

Typ av

webb
Man

30 år

Journalist

(Adam)

Tidning och
webb

3.3.2 Analysmetod och analysprocess
Analysprocessen kommer efter intervjuprocessen. Intervjuerna har spelats in och
transkriberats till text. Genom att göra transkriberingen får man en god möjlighet att
verkligen sätta sig in i och lära känna sina data (Dalen, 2015). Materialet i denna
avhandling analyseras som en materialbaserad innehållsanalys. Men innehållsanalys
menas en undersökning som analyserar texten och lyfter fram textens väsentliga
innehåll (Esaiasson et a., 2017). Det som antecknas under intervjun kan vara mer eller
mindre strukturerat, och anteckningarna kompletteras med en ljudinspelning av
intervjun i mån om möjlighet. Inspelningen av intervjun tar upp intervjusamtalet, men
i anteckningarna kan det finnas noteringar om intervjupersonens kroppsspråk och
gester, som senare kan komma att påverka analysen av intervjun (David & D. Sutton,
2016).

37

Emma Sand
Det krävs att forskaren lyssnar och läser genom materialet flera gånger eftersom nya
infallsvinklar kan uppkomma, och forskaren bör då vara uppmärksam på dessa och
arbeta in dem i materialet. Målet med hela analysprocessen är att frambringa en tydlig
och begriplig bild av resultatet och läsaren ska kunna få en klar överblick över
undersökningens resultat (Dalen, 2015).

38

Emma Sand

4 Resultatredovisning
Detta kapitel är en resultatredovisning av analysen av de transkriberade intervjuerna.
Resultaten är indelade i de tre huvudteman som blev presenterade i intervjuguiden i
kapitel 3.2.2. Tema 1) Journalisternas upplevelse av den förändrade arbetssituationen,
2) Upplevelse av rapporteringen kring Covid-19 pandemin i jämförelse med tidigare
krisrapportering, 3) Journalisternas självupplevda mående under pandemin och 4)
Framtid. De tre första huvudrubrikerna är desamma som i intervjuguiden, medan det
fjärde temat om framtiden inte var tänkt som ett huvudtema från början men det blev
så pass mycket diskuterat i samtalen med journalisterna att det steg fram som ett nytt
tema under intervjuerna.
För att underlätta analysen och läsbarheten av intervjuerna i skriftlig form och med
tanke på deltagarnas anonymitet kommer studiens deltagare att presenteras med fiktiva
namn. Citat av intervjupersonerna stöder resultatredovisningen och citaten markeras
genom kursivering och indragning av texten. I början av varje tema presenteras en
figur som visar den sub-tematiska strukturen för att underlätta resultatredovisningen
av intervjuerna.

4.1 Tema 1: Journalisternas upplevelse av den förändrade
arbetssituationen
Alla av de intervjuade journalisterna har distansarbetat som en följd av Covid-19
pandemin. Eftersom intervjuerna med dessa fem journalister utfördes i mars 2021, det
vill säga ungefär ett år efter att rekommendationen om distansarbete infördes i Finland,
jobbade alla av dem helt eller mestadels hemifrån när intervjuerna genomfördes. Några
av dem har jobbat på plats på redaktionen av olika skäl, men det är nog framförallt
distansarbete som har tillämpats.

39

Emma Sand
”Det har fungerat förvånansvärt bra, mycket bättre än vad jag hade
förväntat mig. Jag tycker att det är ett under att tidningen har kunnat
utkomma precis som normalt utan några större komplikationer under
den här perioden, eftersom övergången inte var planerad utan det hände
bara sådär över en natt.” – Tobias
Malin anser inte att det är någon större betydelse för henne var hon jobbar, om det är
på redaktionen eller hemifrån eftersom hon jobbar på riksnivå och hennes redaktion
egentligen är i en annan del av Finland än den hon bor i.
”För mig spelar det inte så stor roll eftersom jag annars också har
många av mina intervjuer på distans eftersom jag jobbar på riksnivå,
men jag gör många case-baserade ’juttun’ så det är ju alltid bra att få
träffa sitt case live.” – Malin
Det som har varit en faktor till att distansjobbet inte har fungerat helt smärtfritt för en
del av de intervjuade är familjelivet hemma, eftersom vardagen på det privata planet
inte heller var normalt när pandemin slog till. Pandemin gjorde så att skolorna
tvingades stänga, och då blev det en balansgång för föräldrarna mellan barnens
distansskola och det egna distansarbetet och att samtidigt få vardagen att gå runt.
”Jag har varit på redaktionen och jobbat ibland när det riktigt krisar till
sig som till exempel när jag har kvällstur och det finns barn och en man
hemma, då är det svårt att jobba hemifrån. Då är det skönt att veta att
det finns möjlighet att åka till redaktionen.” – Sofia
Under den första lockdown-perioden i mars 2020 rekommenderades alla journalister
att arbeta hemifrån. Efter att det blev tillåtet att börja arbeta fysiskt på redaktionen igen
har en del journalister skapat sina egna hybridlösningar som innebär några dagar
distansarbete hemifrån och några dagar på plats på redaktionen som de tycker har
fungerat bra.
”Helt ärligt tycker jag inte om att jobba hemifrån och jag har alltid varit
noggrann med att dra en klar linje mellan jobb och fritid, men under
40

Emma Sand
vissa delar av året upplever jag att den gränsen har suddats ut. Under
den totala distansperioden var det tungt och svårt eftersom du inte
träffade några människor sådär konkret utan satt endast och gjorde
telefonintervjuer i sex veckor, vilket blev tungt och enformigt.” – Adam
Gällande journalisternas upplevelser av den förändrade arbetssituationen framkom
både fördelar och nackdelar av olika slag, vilket framgår av Figur 2.

Effektivitet

Arbetsro

Fördelar
Tidsbesparande
Upplevelse av
förändrad
arbetssituation

Privatliv och
yrkesliv flyter
ihop

Ergonomi och
teknik

Nackdelar

Brist på sociala
kontakter

Familjelivet
Brist på
motivation

Avsaknad av
stimulans

Figur 2. Upplevelse av förändrad arbetssituation

4.1.1 Fördelar med distansarbete
Alla intervjuade journalisterna anser att det finns både för- och nackdelar med
distansarbetet. En fördel som nämndes var att alla journalister nu har samma
möjligheter, eftersom alla jobbar på distans. En del av de intervjuade upplevde att
deras arbetsgivare hade erbjudit ett bra stöd för att få ergonomin att fungera,
exempelvis genom att låta sina arbetstagare låna hem utrustning från arbetsplatsen
såsom bord, stolar och datorskärmar. Arbetsgivaren hade också, enligt en del av de
41

Emma Sand
intervjuade journalisterna, gjort ett bra jobb med att erbjuda fysioterapi och andra
tjänster åt sina anställda. Även gällande tekniken upplevde några att det hade fungerat
mycket bra och att de fick den hjälp och support som de kände att de behövde från
arbetsplatsen.
”Jag har även gått till massören då och då. Arbetsplatsen har erbjudit
exempelvis fysioterapi och pausgymnastik.” – Tobias
”Den här pandemin kunde ju inte ha kommit mera lämpligt om man
tänker på så vis att vi kunde ju väldigt enkelt sadla om och börja jobba
på distans här i mediabranschen. … många av oss hade redan fiber
eller annan tillräckligt snabb uppkoppling i hemmen och alla olika webverktyg som det finns …. I alla fall fungerar det bra för oss reportrar,
vi behöver inte lika mycket bandbredd så jag kan ju bara tala för mig
själv.” – Carl
En annan fördel som kom upp till diskussion under intervjuernas gång var att
effektiviteten i arbetet ökat i och med distansarbetet, eftersom koncentrationen
upplevdes vara bättre när de fick arbeta ostört hemifrån. En annan faktor var
möjligheten att motionera under arbetsdagens gång som en av journalisterna brukade
göra, och hon upplevde då att hon var mera koncentrerad efter promenaden och att det
gick lättare att fortsätta med jobbet efteråt.
”Jag är en introvert person som tycker om att sitta för mig själv och
fundera eftersom jag ofta jobbar med svåra saker såsom forskning och
behöver lugn och ro.” – Malin
”En fördel med att distansarbeta är att jag tycker att jag har kunnat
jobba mer fokuserat när jag jobbar på distans. Jag får mitt jobb
snabbare gjort hemma jämfört med på arbetsplatsen, vilket har att göra
med att … jag inte avbryts liksom hela tiden av olika anledningar. Du
slipper höra en hel massa överflödig information som har stört ditt fokus
och hemma kan du liksom läsa och skriva ifred.” – Tobias
42

Emma Sand

”Jag själv har inte haft några större problem med ergonomin.
Arbetsgivaren har varit väldigt tillmötesgående och alla som har känt
att de behöver har fått ta hem utrustning. Vi har även blivit uppmanade
att motionera under arbetstid för att förbättra ergonomin, och det
maximerar även arbetsinsatsen. Det är enkelt när du jobbar hemifrån att
efter lunch ta en promenad istället för att sitta och dega i en halvtimme
i matkoma.” – Sofia
En fördel som verkligen uppskattats med distansarbetet av journalisterna är att tiden
som annars går åt till resorna till och från arbetsplatsen nu har kunnat användas till
annat, vilket har lett till att sättet hur de disponerar sin tid har blivit effektivare.
”Det som har varit positivt är att du slipper resandet till arbetsplatsen
och att dygnets timmar används mera effektivt.” – Adam
Trots att arbetsmotivationen ibland tryter vägs det upp med att det har hänt så mycket
i och med pandemin, och några journalister upplevde nästan att de blivit lite
bortskämda med att det hänt så mycket i samhället och världen, vilket har gjort arbetet
konstant och att det alltid finns någonting att skriva om. Annars har den grå, trista
vardagen i det verkliga livet under distansjobbet när man endast rört sig mellan kök,
sovrum och arbetsrum ibland bidragit till en viss tristess.
”… för min del har arbetet varit relativt konstant. Om det har varit
någon krissituation har det krävt en snabbare insats. … det vi skriver
om i denhär situationen är allt annat än tråkigt och glömmer bort hur
det är när jobbet smakar som ett kommunfullmäktigeprotokoll.” – Tobias

4.1.2 Nackdelar med distansarbete
Nackdelarna med distansarbete övervägde fördelarna enligt de flesta av
intervjupersonerna. Vikten av de sociala kontakterna hos journalisterna är betydande
och det är ett återkommande samtalsämne under alla de intervjuer som gjordes. Vikten
43

Emma Sand
av att kunna diskutera sina idéer med en kollega, småprata vid kaffemaskinen på
morgonen eller att äta tillsammans på en lunchrestaurang, det är stunder som
journalisterna värderar högt men som har uteblivit till följd av pandemin.
”Det negativa handlar om stimulans, att man jobbar i ett vakuum av
känslan att inte få träffa människor och kunna bolla tankar. Man kan ju
givetvis ringa upp folk eller maila dem … men tröskeln att ta kontakt
är högre i den här situationen än att bara gå och knacka på hos en
kollega. … jag ser framemot dagen man får vara på ett redaktionsmöte
på redaktionen och prata onödigheter.” – Tobias
En del arbetsplatserna har gjort försök med virtuella kaffestunder och möten, men
ingen av journalisterna upplever att det har fungerat riktigt bra. De spontana samtalen
faller bort, och det är även svårare att se och ta reda på hur kollegorna mår via skärmen.
En annan nackdel är att intervjupersonerna inte får de miljöombyte som de behöver.
”Negativt är ju att du inte får det miljöombyte som en människa behöver
utan du finns på samma adress från morgon till kväll, förutom de aktiva
val man måste göra såsom att gå ut och röra på sig och handla. I jobbet
som nyhetsjournalist ingår det också att åka ut och intervjua folk och ta
bilder. Sånt har det blivit betydligt mindre av också, tyvärr.” – Carl
Trots att flera av intervjupersonerna upplevde arbetsplatsens stöd gällande ergonomi
och teknik tillräckligt, fanns det ändå ett visst missnöje bland några av de intervjuade
journalisterna som inte var av riktigt samma åsikt. Det som bidrar till en fysiskt gott
välmående är en god ergonomi och vardagsmotion, och vardagsmotionen har
försvunnit ur vardagen för en del eftersom allting gjorts från en och samma plats;
hemifrån.
”Ergonomin har varit utmanande och det är viktigt att du själv är aktiv
eftersom vardagsmotionen är borta. … eftersom du fysiskt är på samma
ställe klingar arbetsdagen ut långsamt ibland, och därför har jag försökt
göra en rutin att när jag checkar ut från arbetstiden så stänger jag
44

Emma Sand
datorn och går ut … för att visuellt och mentalt bryta av arbetsdagen.”
– Tobias
”Första halvåret satt jag i soffan och skrev på en laptop och det
fungerade inte alls. … och ett annat problem har varit tekniken som
inte alltid fungerar. Det blir man stressad av.” – Malin
Däremot ansåg Adam att det först var på senare tid som hans arbetsplats började
informera om hur viktigt det är med en bra ergonomi under distansarbetet.
”I början var det nog väldigt suddigt och oklart. … Jag har själv
investerat i ett höj- och sänkbart skrivbord.” – Adam
Svårigheter med att veta vem man skulle vända sig till när tekniken strulade under
distansarbetet har inte varit det lättaste, uppkommer det under en intervju. I alla fall
inte i jämförelse med hur enkelt det var att bara gå och fråga någon om hjälp med
problemet på redaktionen. När det kom till nätuppkopplingen fanns det även brister,
exempelvis att nätuppkopplingen hemma hos en av intervjupersonerna var sämre än
på arbetsplatsen.
”Det är lite som att man famlar i mörker eller att man är isolerad från
organisationen. Jo, du kan ta reda på till vem du ska vända dig men det
kräver en annan ansträngning än tidigare att försöka hitta rätt person
som löser det och har den arbetstiden den dagen och allt det här.
Överlag har vi bra support, så länge allting fungerar och alla är där de
ska vara.” – Tobias
Alla journalister är eniga om att arbetsmängden har varit ungefär lika som innan
pandemin slog till. Intervjupersonerna upplever också att de använder sin arbetstid mer
effektivt när de distansjobbar. Men det är ibland svårt att dra en tydlig gräns vid
arbetsdagens slut att koppla bort från arbetet, vilket resulterar i att det blir svårt att
skilja mellan arbete och fritid. Motivationen hos en del journalister är inte riktigt på

45

Emma Sand
samma nivå som innan pandemin, och det har enligt de intervjuade att göra med
distansarbetet och avsaknaden av stimulans.
”Jag tycker att arbetet flyter ut mer, arbetstiderna blir inte lika tydliga
och man sitter ofta kvällar och helger med jobbet. Samtidigt vinner man
tid genom att jobba hemifrån. Jag tycker inte att man kan tänka ’oj nu
svarar jag på ett jobbmail klockan 20 på en lördagkväll’, istället får du
mera fritid genom att kunna styra arbetet och sköta det hemifrån. Det
beror på hur du är som person, jag är en person som vill sköta undan
saker genast så då är det mitt egna fel, inte distansarbetets fel.” – Malin
”Jag tycker inte att jag jobbar mera, men du är mer tillgänglig hela tiden
och det är inte arbetsgivaren som kräver det utan du själv som har
svårare att dra den där gränsen när du ska lägga bort jobbet.” – Sofia
”Jag själv och många av mina kollegor upplever det svårt att skilja på
arbete och fritid ibland. Jag har det ändå bra som bor i ett hus med ett
arbetsrum till förfogande, medan en kollega bor i en lite etta också har
distansjobbat samtidigt som det pågick en renovering där.” – Adam
Under kriser och katastrofer har journalisterna en viktig roll med att informera
befolkningen och samhället om vad som pågår. Detta kräver en stor insats och snabbt
arbete av journalisterna. Covid-19 pandemin är inget undantag och ibland krävts
snabbare insatser av journalisterna när tempot i nyhetsförmedlingen har ökat eftersom
det hela tiden finns saker att rapportera om och följa upp, exempelvis information om
nya pandemilagar och vaccinationer, antalet insjuknade och information till invånarna
om exponering på olika platser i samhället.
”Min arbetsmotivation är inte riktigt på samma nivå som den var innan
pandemin. Det som håller igång motivationen när man är
nyhetsjournalist är att det hela tiden händer saker, men guldkanten på
arbetstillvaron är borta….” – Carl

46

Emma Sand
Baserat på journalisternas reflektioner kan det konstateras att nackdelarna med
distansarbetet överväger fördelarna. Det som är det mest återkommande bland deras
kommentarer är avsaknaden av de sociala kontakterna och de dagliga diskussionerna
på arbetsplatsen, och en känsla av ensamhet och enformighet med distansarbetet.
”Jag skulle nog ändå säga att med distansarbete så överväger nog
nackdelarna.” – Adam
En sak som kom upp till diskussion under flera av intervjuerna var hemförhållandena
under pandemin och distansarbetet. Samtidigt som det har varit en utmaning att få ihop
vardagslivet med distansjobb och att barnen har haft distansundervisning, anser ändå
flera av de intervjuade journalisterna att det har varit familjelivet som har varit en
motivationshöjare.

4.2 Upplevelse av rapporteringen kring Covid-19 pandemin i
jämförelse med tidigare krisrapportering
I Figur 3 framkommer journalisternas upplevelser av rapporteringen kring Covid-19
pandemin i jämförelse med tidigare erfarenheter av krisrapportering, och i jämförelse
med tidigare kriser delades åsikterna om pandemin upplevs som en kris på samma sätt.

47

Emma Sand

Blåljusjournalistik

Tidigare
erfarenheter av
krisrapportering
Upplevs pandemin
som en kris?

Upplevelse av
rapporteringen

Pandemin i
jämförelse med
tidigare kriser

Journalisterna har
inte kommit lika
nära de drabbade
som under
tidigare kriser
Ingen större nytta
av tidigare
krisrapportering i
rapporteringen om
pandemin

Figur 3. Upplevelse av rapporteringen

Rapporteringen om Covid-19 pandemin pågick konstant under tiden som den här
magisteravhandlingen gjordes. Eftersom pandemin är en global kris som berör alla är
det viktigt att det rapporteras om den. Det som gör pandemin speciell är att den är en
långsam kris som har pågått under en längre tid och det är inte heller någon som med
säkerhet kan säga när den kommer att vara över eller hur framtiden kommer att bli.
Även rapporteringen ser lite annorlunda ut av den orsaken att det är en långsam kris
och eftersom det då finns toppar och dalar i rapporteringen, men de intervjuade
journalisterna ansåg ändå arbetet under pandemin var konstant. Följande tema som
diskuterades med intervjupersonerna var deras upplevelser av tidigare rapportering om
kriser som de upplevt och rapporterat om, och hur de har upplevt Covid-19 pandemin
i jämförelse med tidigare krisrapportering. Allt som oftast när det gäller
krisrapportering är det ond och bråd död som kopplas till begreppet.

48

Emma Sand

4.2.1 Blåljusjournalistik
Några av de intervjuade journalisterna hade mera erfarenheter och upplevelser från
tidigare kriser än andra. Två av de intervjuade hade jobbat direkt med kriser, medan
resten rapporterat om olika händelser i radio eller tidning.
”Den främsta krisen jag har kommit att jobba med var att rapportera om
World Trade Center när det hände. Det drabbade mig inte emotionellt

… utan det var mera kaos med rapporteringen eftersom det var första
gången och jag inte visste hur man skulle göra eller hur det fungerade i
en sånhär situation.” – Malin
De två journalister som hade arbetat mer direkt med kriser än de övriga journalisterna
hade intressanta historier att berätta, och det märktes även att de hade arbetat nära med
händelserna, både medan de pågick och efteråt.
”Jag jobbade med tsunamin i Thailand … och det var ju krisbevakning.
Det var speciellt att göra intervjuer med familjer som åkt hem utan en
familjemedlem. Man möter folk i livsavgörande skeden och man ska
rapportera om den verklighet som de lever i, så den typen av reportage
glömmer man aldrig.” – Carl

4.2.2 Pandemin i jämförelse med tidigare kriser
Under intervjuerna diskuterades huruvida journalisternas tankar gick kring
coronapandemin, exempelvis genom rapportering. Jag frågade även om de tänkte på
samma sätt att pandemin är en kris som andra kriser de upplevt eller om det bara var
en kris som de genomlevt. Svaren jag fick skiljde sig en hel del från varandra, och det
blev intressanta diskussioner. Enligt någon var pandemin någonting som bara
genomlevs, någon ansåg att det var en stor kris och en åsikt var att tidigare kriser och
pandemin inte kunde jämföras, och inget svar var rätt eller fel.

49

Emma Sand
”Pandemin är bara någonting som vi genomlever just nu. Jag vet bara
efter samtal med mina kollegor … att det är jätteindividuellt hur man
känner. Jag upplever det mera som att ’hej nu är jag här och
rapporterar’ medan vissa tar åt sig mer av det som de rapporterar om.
Det har jag aldrig riktigt förstått eller upplevt. Jag vill inte förminska

…, men det är ju intervjupersonerna som råkat ut för hemskheter, inte
jag.” – Malin
En intressant synvinkel på pandemin som kom upp till diskussion under en av
intervjuerna var att pandemin skiljer sig från andra kriser genom att den påverkat på
två sätt. Dels har den påverkat journalisterna, på samma sätt som alla andra människor
i samhället, exempelvis genom oro för den egna hälsan. Den andra aspekten har varit
hur pandemin bevakas av journalisterna och vilket stort behov det har funnits av
information om coronapandemin.
”Det finns nog inte en enda människa på min redaktion som inte skrivit
någonting om Corona vid det här laget, så det visar ju hur otroligt
mycket det genomsyrar vårt arbete. Vad ska vi skriva om när krisen är
över och vi återgår till det normala?” – Sofia
Det fanns en glädje hos journalisterna över att arbetsmängden varit konstant trots
pandemin och att de klarat av att sköta sitt arbete på distans bra. Distansarbetet har
även skyddat dem från virussmittan under arbetstid.
”Det här är en stor kris, och hur man klarar denna kris handlar också
om hur man erkänner att det är en kris. Det går inte att jämföra nuläget
med hur det var för ett och ett halvt år sedan. Klart det är en typ av kris
att sitta hemma och arbeta också … men du är i alla fall trygg hemma
och kan isolera sig från smittan.” – Tobias
På grund av besöksförbud på sjukhus och andra enheter som försök att stoppa
smittspridningen så upplevde de intervjuade inte att de kommit lika nära de som
drabbats hårdast av pandemin fysiskt, och därför upplevdes pandemin annorlunda än
50

Emma Sand
andra, mer plötsliga kriser där ond och bråd död förekommit. De ”vanliga” kriserna
som journalisterna tidigare rapporterat om har varit av en annan karaktär än vad
pandemin varit, eftersom de har varit mycket mer plötsliga och avslutats betydligt
snabbare.
”Coronakrisen är annorlunda eftersom jag personligen inte kommit
nära ond och bråd död i min coronarapportering även om den finns
närvarande där också. …  Coronakrisen är ju en sån som bara pågår
och pågår och dessutom påverkar hela samhället. Jag kan inte komma
på någon kris som har haft lika stor samhällseffekt som pandemin har
[…]så den är väldigt annorlunda än de kriser som normalt klassas till
krisjournalistik.”– Carl
”Corona är en konkret kris som förändrar vardagen och kommer alla
väldigt nära.” – Adam
De två journalister som arbetat mest med krisrapportering sedan tidigare upplevde inte
att de hade haft någon större nytta i arbetet med pandemin utgående från deras tidigare
erfarenheter av jobb med tidigare kriser. Ett slags rutin finns för hur kriser ska hanteras,
men det kunde ännu en gång konstateras att alla är väldigt olika och reagerar och
arbetar på helt olika vis vid kriser.

4.3 Journalisternas självupplevda mående under pandemin
Figur 4 visar att det självupplevda måendet bland journalisterna varierade, och under
intervjuerna uppmärksammades vikten av arbetsplatsens stöd till arbetstagarna

51

Emma Sand

Ingen förändring
Självupplevt mående
Sämre mående,
understimulans,
depression
Journalisternas
mående under
pandemin

Stöd från
arbetsplatsen

Arbetsplatspsykolog,
veckomöten på
distans

Måendet bland
kollegorna

Figur 4. Journalisternas mående under pandemin

Följande tema diskuterade de intervjuade journalisternas mående under pandemin.
Överlag är journalister en yrkesgrupp där det lätt händer att de tar med sig arbetet hem,
och därför har det blivit ännu svårare för en del att dra en tydlig linje mellan arbetet
och fritiden. Eftersom pandemin är en kris som har påverkat samhället på olika plan
är det inte överraskande att negativa känslor uppkommer, och pandemin kan även
kännas påfrestande eftersom den pågått under en lång tidsperiod och inte har ett klart
avslut.

4.3.1 Förändringar i måendet under pandemin
Några av journalisterna upplevde att deras mående hade förändrats till det sämre under
pandemin, medan någon inte upplevde någon skillnad eller till och med mådde bättre
under pandemin än innan. Som sagt är måendet individuellt för alla och alla upplever
saker och händelser olika.
”Jag tycker att jag mår bättre på en del sätt och jag kan jobba lugnare.
Enda krisen jag har haft var när ergonomin inte fungerade och kroppen
då började protestera.” – Malin
52

Emma Sand

”Jag tycker egentligen inte att mitt mående har påverkats, men jag tror
att vi journalister påverkas på väldigt olika sätt. Vissa njuter i fulla drag
av att få jobba mycket på distans hemma och andra hatar det och har
väldigt svårt att få ihop vardagen.” – Carl
Under intervjuerna kom det även på tal vilken betydelse olika sociala sammanhang har
för olika individer. Exempelvis om det finns ett socialt sammanhang hemma, en familj,
eller om man är en social person men bor ensam och dessutom distansarbetar ensam
hemifrån.
”Personligen bor jag med min familj så jag har ett social sammanhang
hemma och påverkas därför inte så mycket negativt av att jobba
hemifrån och inte träffa så mycket folk. … Så nej personligen har jag
inte drabbats, men jag tror att det finns kollegor som har drabbats mer,
framför allt de som bor ensamma.” – Carl
Det som har förorsakat ett sämre mående är även känslan av en viss tristess och att
intervjupersonerna upplevt att alla dagar sett likadana ut och gått ihop när de jobbat
hemifrån och även varit hemma på fritiden. Allt de har gjort under perioden har varit
hemifrån.
”Överlag är mitt mående sämre än vad det var före pandemin.
Distansarbetet skulle nog kunna gå för sig om du annars skulle få leva
normalt … allt du gör är hemifrån och då känns det som att väggarna
börjar komma på. Känslorna går lite i vågor och för någon dag sedan
kände jag att jag var så färdig med den här skiten.” – Sofia
”För det mesta går det bra men ibland drabbas man av leda och längtar
efter de sociala kontakterna. Jag brukar inte ha problem med att bli
’veckovill’ men nu har jag känt det många gånger. … Jag har liksom
inga fästpunkter, utan allt är liksom lika grått på något sätt. Jag mår i

53

Emma Sand
princip bra och är frisk och allt det där men känner leda och
understimulans.” – Tobias
Saknaden av de sociala kontakterna i vardagen och även en oro för den egna familjen
har präglat mångas liv under pandemin, och känslor av att allting har varit hopplöst
och att jobbet inte blivit som det var tänkt har infunnit sig hos de intervjupersonerna.
Samtidigt borde man kanske inte ställa samma höga krav på sig själv och vara lika
hård mot sig själv under exceptionella förhållanden.
”Ibland har jag nog mått ganska illa. … Det har berott på att vardagen
och fritiden flyter ihop, allt blir som en grå massa och jag har haft ångest
på grund av det här. Under ett år har inte mina sinnesstämningar hoppat
från den ena änden till det andra så mycket som det gjort det här året.”
– Adam

4.3.2 Stöd och mående på arbetsplatsen
Att få stöd från arbetsplatsen är viktigt, speciellt vid särskilda händelser. Alla
intervjupersoner intygade att deras arbetsplatser erbjudit stöd i form av exempelvis
arbetsplatspsykolog, men det är få av dem som har känt behovet av att använda sig av
den tjänsten. Arbetsplatserna har även haft virtuella möten åtminstone en gång i
veckan och även mer intima möten där det har funnits möjlighet att ventilera om
känslor och tankar.
”Jag känner inte att jag skulle behöva ventilera Corona med någon.” –
Malin
”Arbetsgivarna har lyft fram att vi har rätt upp till besök hos
arbetshälsovårdens psykolog. Jag har inte själv använt den tjänsten.
Arbetsgivaren försöker hitta olika sätt att stöda och så ser man nog lite
mellan fingrarna med personer som man vet mår väldigt dåligt av
distansarbetet och de får jobba på plats vissa dagar.” – Sofia
54

Emma Sand

”Vi har en jättebra arbetshälsa, god och proffsig. Arbetsledningen har
uppmanat till att om man mår skit så ska man gå till arbetshälsovården
och kolla läget och det har varit jättebra hjälp.” – Adam
Eftersom intervjupersonerna har arbetat på distans kunde de inte riktigt svara på hur
de upplevt måendet bland kollegorna på arbetsplatsen, eftersom de upplevde det vara
svårare att se och prata om det på distans via en skärm eller appar. Men utgående från
de stunder som de ändå fysiskt besökt redaktionen eller pratat med någon kollega så
upplevdes stämningen relativt god på ett ytligt plan, men de upplevde inte stämningen
lika bra som när alla var på plats fysiskt på redaktionen. Det poängterades även att
personalavdelningarna på arbetsplatserna har ett tufft jobb med att hålla reda på hur
alla arbetstagare mår när de inte träffats fysiskt och det då har varit mycket svårare att
se svaga signaler på att någon medarbetare behövt stöd på något vis.
”Det är svårt att säga hur de andra mår när man inte träffar så många
fysiskt konkret just nu. Men de kollegor som jag har träffat har nog delat
samma tankar om enformighet och trötthet.” – Adam
”Jag tror att stämningen är varierande. Vissa trivs ju med distansarbete
medan andra helt klart mår riktigt dåligt av det.” – Sofia
”Folk hittar alltid saker att gnälla över oavsett, men jag har inte märkt
av större förändringar bland måendet.” – Malin

Journalisternas mående varierade till följd av distansarbetet och coronapandemin,
vilket var väntat. Vikten av arbetsplatsens stöd till arbetsgivarna poängterades och
intervjupersonerna var överlag nöjda med stödet som de hade erbjudits.

55

Emma Sand

4.4 Tema 4: Framtid
I Figur 5 presenteras intervjupersonernas tankar om distansarbetets framtid, efter
Covid-19 pandemin och vilka lärdomar de kommer att ta med sig från den. Tema 4
steg fram under samtalsintervjuernas gång.

Hybridlösning
Distansarbetets
framtid
Distansarbetet är det
nya normala
Framtid

Steg ut ur
bekvämlighetszon

Lärdomar

Nya insikter och
lösningar

"Lämplig" tidpunkt

Figur 5. Framtiden efter pandemin

Hur kommer framtiden att se ut, när pandemin har lugnat ner sig? Kommer
distansarbetet att vara det enda rätta eller kommer redaktionerna fortfarande locka till
sig arbetstagarna? Finns det erfarenheter och lärdomar som journalisterna kommer att
ta med sig?

56

Emma Sand

4.4.1 Distansarbetets framtid
Hur kommer då distansarbetet att tillämpas i framtiden, när pandemin har lugnat ner
sig? Det var det sista ämnet som kom upp i samtalen med intervjupersonerna.
Nästintill alla av de intervjuade journalisterna hoppades att de skulle kunna återgå till
det normala, eller i alla fall till en viss del och de kunde tänka sig att kombinera det
fysiska arbetet på plats på redaktionen med distansarbete hemifrån.
”Jag kommer nog att göra både och. Jag kommer nog att planera …,
de dagar jag behöver läsa mycket bakgrundsmaterial och fokusera vill
jag … vara hemma för att uppnå fördelarna med det fokuset. Och de
dagar jag vill träffa folk och behöver bolla idéer med mina kollegor …
så tänker jag gå på jobb.” – Tobias
”Jag kommer nog till ganska stor del att återgå till det normala. Jag
trivs med det och är en social person. Men jag tror att det kommer att
finnas mera möjligheter. Vår arbetsplats har nog mått bra av
distansarbete.” – Carl
En omdiskuterad fråga på många arbetsplatser och på redaktionella morgonmöten var
hur arbetsplatsen skulle gå vidare med distansarbetet eller om en slags hybridmodell
skulle kunna tillämpas. De som ville skulle få jobba på distans och de som hellre ville
vara på redaktionen skulle få vara på plats där. Men det fanns en tudelning gällande
frågan om alla anställda kommer att återvända till att fysiskt jobba på plats på
redaktionen. Under tiden som pandemin har pågått och arbetsplatserna har gått in för
distansarbete så har även fler personer blivit anställda till redaktionerna, vilket leder
till att arbetsplatsens utrymmen är dimensionerade för det antal personer som var
anställda innan pandemins början och att det i sin tur kan leda till att det blir trångt om
utrymme.
”Under den här tiden som pandemin har pågått har vi faktiskt blivit fler
på redaktionen. … det här blir kanske en katalysator för att flera
57

Emma Sand
kanske överväger att permanent jobba hemifrån. Själv vill jag nog återgå
till att fysiskt arbeta på plats på redaktionen, eftersom det för mig är ett
bränsle att få gå på stan och få uppleva saker, vilket du inte gör hemma.
Jag saknar ju även mina kollegor ….” – Adam
Det fanns ändå ett visst tvivel gällande den fysiska återgången till att arbeta på plats
på redaktionen.
”Jag tror inte att vi kommer att återgå till det som var. Distansarbete är
nog det nya normala. Det är någonting som jag ser att man bör dra nytta
av, och det ger utrymme för flexibilitet i jobbet och det leder till mera
kreativitet.” – Sofia
”Jag tror inte att vi kan kommer att kunna gå tillbaks till det som exakt
var, utan vi får ett nytt normalt och vad det sen betyder, det vet jag inte.
Måste man gå med munskydd? Hur fritt kan vi resa? Och om enbart
referensen är hur det var för ett och ett halvt år sedan, … så tror jag
att vi blir väldigt olyckliga. Vi måste förhålla oss till ett nytt normalt vad
det nu innebär och göra det bästa av situationen och vi måste erkänna
att det är en kris och att den har förändrat vårt samhälle.” – Tobias

4.4.2 Lärdomar för framtiden
Pandemin har varit en tuff period för hela samhället, men trots det finns det också
lärdomar och erfarenheter som journalisterna kan bära med sig. En komponent är det
omdiskuterade distansarbetet, som högst troligt kommer att följa med som en
underlättande faktor i arbetslivet för många journalister i mån av möjlighet. Många
journalister har även tvingats ta ett steg ur sina bekvämlighetszoner, vilket upplevts
vara en lärorik process genom att de har gjort saker i arbetet de aldrig tidigare skulle
gjort, exempelvis gjort reportage om främmande ämnen eller utsatt sig själv för nya
saker.

58

Emma Sand
”Det är positivt att man har breddat sitt journalistiska kunnande och
gjort saker man aldrig tidigare skulle ha gjort.” – Adam
”Lärdomen är att det finns lösningar. Det är häftigt hur lätt det trots allt
gick att ändra på sina rutiner och börja jobba hemifrån och hur man fick
allting att fungera på så kort tid.” – Malin
Om det ska sägas någonting positivt om pandemin är det att den inte kunde ha kommit
mera lämpligt, eftersom de flesta journalisterna i arbetsför ålder redan hade en
tillräckligt snabb uppkoppling hemma för att kunna arbeta på distans.
”Vi kunde på ett enkelt sätt börja distansjobba eftersom många redan
har fiber eller annan snabb uppkoppling i hemmen. Den här tiden kanske
även har varit ett litet ’wake-up call’ inför framtiden.” – Carl
”Under den här tiden med distansarbete har jag förstått hur viktigt det
är att du har folk att diskutera och ventilera med. De sociala kontakterna
är ingenting som kommer att tas för givet längre.” – Sofia
Hur vardagen kommer att bli efter att Covid-19 pandemin är över är ett omdiskuterat
samtalsämne, och likaså hur det kommer att bli med distansarbetet i framtiden. En
hybridmodell där journalisterna själva kan välja hur och varifrån de vill jobba skulle
kanske vara det mest optimala, men det får framtiden utvisa. Trots att vardagen under
pandemin har upplevts krävande för många av de intervjuade journalisterna, har den
även fört med sig lärdomar och flera av intervjupersonerna har vågat sig ut ur sina
bekvämlighetszoner, vilket det annars inte skulle ha gjort.

59

Emma Sand
Pandemins påverkan på
journalister

Upplevelse av
förändrad
arbetssituation

Framtiden

Skillnader kring
rapporteringen om
pandemin i jämförelse
med tidigare
krisrapportering

Journalisternas mående
under pandemin

60

Emma Sand

5 Sammanfattande diskussion
I resultatdiskussionen kommer de forskningsfrågor som utformades i början av
avhandlingen att besvaras och sedan följer en diskussion kring resultatet.
Avslutningsvis diskuteras förslag på fortsatt forskning inom området.

5.1 Resultatdiskussion
5.1.1 Journalisternas upplevelse av den förändrade arbetssituationen
Det finns inte mycket tidigare forskningar om journalisters mående till följd av
distansarbetet som en pandemi förorsakat. Alla av de intervjuade journalisterna hade
jobbat antingen helt eller mestadels på distans som en följd av Covid-19 pandemin.
Två av journalisterna hade jobbat på plats på redaktionen ibland, bland annat för att
det var svårt för en av respondenterna att kunna göra arbetet hemifrån när barnen var
hemma. Det fanns svårigheter med att få vardagen att gå runt för de journalister som
hade barn hemma under tiden som skolorna tvingades stänga ner och ha
distansundervisning under pandemin. Journalisterna var ändå eniga om att den egna
familjen var en motivationshöjare i den annars grå och trista vardagen.
Journalisterna var även positiva till att övergången till distansarbetet gått smidigare än
förväntat eftersom övergången bokstavligen skedde över en natt. Men det kunde
ganska snabbt konstateras att det både fanns fördelar och nackdelar med distansarbetet,
och att det inte heller passar alla lika bra. Fördelarna med distansarbetet enligt
intervjupersonerna var flera. Vissa ansåg att de jobbade bättre och effektivare hemifrån
när de inte blev störda eller avbrutna i sitt arbete, i motsats till resultaten i Backholm
och Idås studie (2021) där de rapporterade om journalister som mådde sämre för att de
upplevde att de inte kunde jobba ostört hemifrån. Journalisterna som intervjuades i
denna undersökning upplevde att de kunde koncentrera sig bättre och att arbetet blev
snabbare gjort. Därtill nämndes även att tiden som de annars använde till att ta sig till
och från arbetsplatsen nu kunde användas mer effektivt till andra saker.

61

Emma Sand
Ett annat ämne som kom upp till diskussion var att alla journalister hade samma
förutsättningar under distansarbetet. Här kan åsikterna komma att delas, eftersom
förutsättningarna kan variera. Faktorer som påverkar är exempelvis civilstatus, med
vilket menas om det finns barn hemma som stör koncentrationen, boendemiljö och
nätuppkoppling. Stödet från arbetsgivaren vad gällde ergonomi och teknik upplevde
de flesta av de intervjuade journalisterna fungerat bra. Arbetstagarna hade fått låna
hem arbetsutrustning från kontoret, de hade blivit uppmanade till att motionera och ta
hand om sin hälsa och blivit erbjudna olika hälsotjänster såsom fysioterapi. Gällande
tekniken upplevde de flesta intervjupersonerna att de fått den support de behövde.
Nackdelarna med distansarbetet övervägde dock fördelarna enligt de flesta av
intervjupersonerna. En av dem var avsaknaden av de sociala kontakterna, något som
verkar vara en betydande behov för intervjupersonerna. Detta kan även bekräftas av
Backholm och Idås (2021) som i sin studie om journalisternas mående under pandemin
också kunde konstatera att de journalister som hade en god kontakt med sina kollegor
och andra sociala kontakter mådde bättre än det som saknade den sociala interaktionen
till följd av distansarbetet (Backholm & Idås, 2021). Under intervjuerna som gjordes
framkom att arbetsplatsen gjort försök med virtuella kaffestunder och möten som
tyvärr inte varit något vinnande koncept. En annan nackdel som intervjupersonerna
upplevde var avsaknaden av stimulans och miljöombyte. Några journalister upplevde
även utmaningar med ergonomin eftersom vardagsmotionen fallit bort.
Medierna har en stor roll vid en krissituation med att nå ut med information till
befolkningen snabbt och effektivt, vilket leder till att arbetsmängden vid en plötslig
kris ökar hos journalisterna (Jenkins, 2003). Det bevittnade även två av de intervjuade
journalisterna om som hade varit på plats och rapporterat från större katastrofer. Det
som skiljer coronapandemin från dessa akuta kriser är att intervjupersonerna inte
upplevde att arbetsmängden ökat under pandemin, men att arbetsmotivationen
minskat. De upplevde att de var mera tillgängliga hela tiden och att gränsen mellan
arbetet och fritiden suddats ut. Trots detta ansåg några journalister att de nästan blivit
lite bortskämda med att det hänt så mycket under pandemin så det inte funnits någon
tid för idétorka.

62

Emma Sand

5.1.2 Upplevelse av rapporteringen kring Covid-19 pandemin i jämförelse
med tidigare krisrapportering

Gällande rapporteringen av Covid-19 i jämförelse med tidigare kriser fanns det
skillnader enligt intervjupersonerna. Två av de intervjuade journalisterna hade jobbat
mer direkt med kriser medan de övriga rapporterat om händelser i radio eller tidning.
Fastän en journalist inte upplevt och fysiskt befunnit sig på en olycksplats kan det sätta
sina spår hos personen att ta emot bilder, filmer och rapporter från krissituationer och
rapportera och arbeta med krisen den vägen istället (Dart Blog, 2015). Akuta kriser är
snabbt övergående, men pandemin är en långsam kris där det finns toppar och dalar i
rapporteringen, men arbetet är fortfarande konstant.
Under intervjuerna diskuterades frågan hur intervjupersonernas tankar kring om
pandemin faktiskt är en kris eller om den bara genomlevs. Här gick åsikterna isär. En
journalist upplevde att pandemin bara är någonting som världen genomlever just nu.
En annan av de intervjuade såg pandemin som en stor kris som har påverkat
journalisterna på samma vis som den övriga befolkningen, exempelvis med en oro för
den egna hälsan. Den har också lett till ett stort informationsbehov i samhället. En
annan åsikt var att pandemin inte kunde jämföras med tidigare kriser.
Det som skiljde pandemin från tidigare kriser som journalisterna upplevt, exempelvis
terrorattentat och naturkatastrofer, var att de inte kommit lika nära ond och bråd död
under pandemin. På grund av besöksförbud på sjukhus och andra enheter upplevde
intervjupersonerna att de inte kommit lika nära de som drabbats hårdast av pandemins
framfart. Journalisterna ansåg inte att de hade haft någon större nytta i arbetet med
rapporteringen av pandemin från tidigare rapportering av kriser, men en slags rutin
finns för hur kriser ska hanteras.

5.1.3 Journalisternas självupplevda mående under pandemin
Journalistyrket är ett yrke där det är lätt hänt att arbetet följer med hem, och därför har
det under pandemin blivit ännu svårare för en del journalister att dra en tydlig linje
63

Emma Sand
mellan arbetet och fritiden. En del av intervjupersonerna upplevde inte att deras
mående blivit sämre under pandemin, tvärtom upplevde en av journalisterna att hennes
mående till och med blivit bättre när hon fått jobba hemifrån. Betydelsen av ett socialt
sammanhang kunde konstateras ha betydelse för måendet hos journalisterna,
exempelvis för en social person som bor ensam och inte träffar sina sociala kontakter
under pandemin kan det kännas svårt.
En annan faktor till ett upplevt sämre mående under pandemin är känslan av tristess
och känslan av att alla dagar flyter ihop till en enda grå massa när journalisterna
distansjobbat. All tid har i princip spenderats hemma under den värsta perioden av
coronapandemin. Oro för den egna hälsan och för intervjupersonernas närstående har
också präglat journalisternas mående, och det har kunnat konstateras att de som arbetat
mer mobilt och träffat smittade personer mått sämre (jämför Backholm & Idås, 2021).
En intervjuperson upplevde tiden han distansarbetat som jobbig och han hade även
haft vissa depressioner under tiden. Backholm och Idås (2021) konstaterade i sin studie
att en framträdande aspekt i deras resultat var könsskillnader, det vill säga att
kvinnorna rapporterade mera problem än männen och förväntas ofta vara känsligare
än män. I min avhandling märktes inga sådana könsskillnader, i stället var det främst
män som uttryckte sig om sämre mående. Dock var inte könsfördelningen helt jämn
bland mina intervjupersoner; två kvinnor och tre män.
Stödet från arbetsplatsen är mycket viktigt, speciellt under exceptionella förhållanden
som en pandemi. Samtliga intervjuade journalister upplevde att deras arbetsplatser
erbjudit bra stöd, exempelvis en arbetsplatspsykolog, men få av dem hade använt
tjänsten. Arbetsplatserna hade även haft virtuella möten åtminstone en gång varje
vecka för att se över arbetstagarnas hälsa. Intervjupersonerna ansåg att det var svårt att
veta hur deras kollegor mådde när allting skedde på distans, eftersom det kändes
svårare att prata via skärmar eller appar. Diskussionen kretsade även kring
arbetsplatsens svårigheter med att hålla reda på hur alla arbetstagare mått när de inte
träffats fysiskt. Backholm och Idås (2021) poängterade även vikten av att
arbetsgivarna faktiskt förstår hur viktigt det är med stödet i vardagen.

64

Emma Sand

5.1.4 Framtiden
Distansarbetet är inte någonting som kommer att försvinna, snarare ta över
journalisternas vardag mer och mer. En stor del av journalisterna i Backholm och Idås
(2021) forskning tänkte inte återvända till att helt jobba på plats på redaktionen utan
skulle kunna tänka sig att jobba lite på distans och lite på redaktionen, som en slags
hybridmodell. Detta höll även de flesta av journalisterna i min undersökning med om.
En av intervjupersonerna trodde inte att arbetet skulle återgå till det normala; hon
ansåg att distansarbetet är det enda som kommer att finnas i framtiden. Samtidigt ville
en av intervjupersonerna jobba på plats på redaktionen så mycket som möjligt efter
pandemin. En hypotes om dessa meningsskiljaktigheter är att alla människor är olika
med olika sociala behov.
Distansarbetet inom journalistiken är ett omdiskuterat ämne. Peter Fellman,
chefredaktör på Dagens Industri, har inlett ett utredningsarbete med målet att
samordna distansarbetet som en naturlig del i arbetslivet även när pandemin har lugnat
ner sig (Björkqvist, 2020). Fellman undrar varför anställda ska tvingas pendla när
arbetet kan göras hemifrån och alltid vara på plats på redaktionen vid samma klockslag
varje morgon. Hur det exakt kommer att bli med distansarbetet för journalisterna i
framtiden återstår fortfarande att se och är ett levande diskussionsämne, men
distansarbetet kommer i alla fall till en viss grad bli permanent i framtiden, menar
Fellman (Björkqvist, 2020).
Flera av de intervjuade journalisterna i den här avhandlingen upplevde att de lärt sig
mycket av pandemin och hade tvingats lämna sina bekvämlighetszoner för att göra
saker i arbetet som de aldrig gjort tidigare. Allt som pandemin har fört med sig är
följaktligen inte negativt.

5.2 Avslutning
Nu har vi nått fram till avslutningen av avhandlingen. Här diskuteras de allomfattande
slutsatserna av avhandlingen, och slutligen presenteras förslag på framtida forskning
inom detta område.
65

Emma Sand
Övergången till distansarbetet upplevdes smidigt enligt intervjupersonerna, och
distansarbetet förde med sig en del fördelar, exempelvis effektivare arbetstakt och
tidssparande. Naackdelarna var dock fler än fördelarna, och de största problemen var
svårigheter med att dra en gräns mellan arbete och fritid och avsaknaden av sociala
kontakter.
På grund av besöksförbud på sjukhus upplevde inte de intervjuade journalisterna att
de kommit lika nära pandemin som en kris i jämförelse med tidigare upplevda kriser
där de kommit nära ond och bråd död. Pandemin upplevdes som en kris, medan en av
de intervjuade ansåg att Covid-19 pandemin bara är någonting som måste genomlevas.
De flesta av intervjupersonerna upplevde ett sämre mående till följd av pandemin.
Frågan om distansarbetets vara eller icke vara i framtiden är en vattendelare, men det
enklaste vore någon form av hybridlösning så att alla kan tillämpa det arbetssätt som
passar dem bäst.
Det finns ingen tidigare studie om journalisternas arbete under coronapandemin och
om omställningen till en ny arbetssituation i form av distansarbete. Likaså finns det
ingen tidigare forskning om hur de har upplevt pandemin som en långsam kris till
skillnad från akuta kriser. Det finns även lite forskning om journalisternas mående
under coronapandemin. Därför skulle det vara intressant att forska mera i alla dessa
områden med ett större antal intervjupersoner och med en jämn könsfördelning mellan
intervjupersonerna. Det vore även intressant att fördjupa sig i arbetsgivarnas tänk
gällande stöd i olika former till sina arbetstagare under pandemin för att påvisa hur
viktigt det är. Coronapandemin utvecklades snabbt till en samhällskris, och
utmaningen med att studera detta ämne har varit att vi inte har haft någon liknande
situation tidigare att utgå ifrån.

66

Emma Sand

Litteraturförteckning
Abalo, E. (2020). Medielogik eller hållbar kommunikation? En intervjustudie om
medieringen av konstgräs som miljöfråga. Jönköping University, School of Education
and
Communication,
rapport
17:2020. http://urn.kb.se/resolve?urn=urn:nbn:se:hj:diva-48692.
American Psychiatric Association. (2000). Diagnostic and statistical manual of mental
disorders (upplaga 4). Washington, DC: American Psychiatric Association.
Anonymous (2013). The Differences between slow-burn crises and acute crises.
Munich,
GRIN
Verlag, https://www.grin.com/document/293256.
Backholm, K. (2012). Work-related Crisis Exposure, Psychological Trauma and
PTSD
in
News
Journalism.
(Åbo
Akademi).
https://www.doria.fi/bitstream/handle/10024/84817/backholm_klas.pdf?sequence=2
&isAllowed=y.
Backholm, K., & Idås, T. (2021), De rapporterar, men mår ganska dåligt: studie visar
journalisternas
situation
under
pandemin.
Åbo
Akademi.
https://www.abo.fi/nyheter/de-rapporterar-men-mar-ganska-daligt-studie-visarjournalisternas-situation-under-pandemin/.
Backholm, K., Idås, T., & Korhonen, J. (2019), Trauma in the Newsroom: social
support, post-traumatic stress and post-traumatic growth among journalists working
with terror. I:
European Journal of Psychotraumatology vol.10.
https://www.tandfonline.com/doi/full/10.1080/20008198.2019.1620085.
Bell, J. (2006). Introduktion till forskningsmetodik (upplaga 4). Studentlitteratur.
Björkqvist, Jeanette (2020), DI-chef: Distansjobb ska bli en permanent del av
redaktionsarbetet. I: Journalisti. https://journalisti.fi/artikkelit/2020/10/di-chefdistansjobb-ska-bli-en-permanent-del-av-redaktionsarbetet/.
Bryman, A. (2016). Samhällsvetenskapliga metoder (upplaga 3). Liber.
Dalen, M. (2015). Intervju som metod (upplaga 2). Gleerups.
Dart Blog (1.11.2015). Talking Trauma in the Newsroom at ABC. Dart Center for
Journalism & Trauma blogg, https://dartcenter.org/blog/2015/11/talking-traumanewsroom-abc.
67

Emma Sand
Dart Center for Journalism & Trauma (16.4.2020), Reporting and Covid-19. Learning
from Past Pandemics: Covering Ebola. Hämtad 2020-11-24, från
https://dartcenter.org/resources/reporting-and-covid-19-tips-journalists?section=5.
David, M., & D. Sutton, C., (2016). Samhällsvetenskaplig metod. Studentlitteratur.
Denscombe, M. (2018). Forskningshandboken. För småskaliga forskningsprojekt
inom samhällsvetenskaperna. Studentlitteratur.
Drevo, S., Newman, E., Smith, R., & Slaughter, A. (1.7.2015), Covering Trauma:
Impact on Journalists. Dart Center for Journalism & Trauma. Hämtad 2021-09-27,
från https://dartcenter.org/content/covering-trauma-impact-on-journalists.
Dyregrov, A. (2002). Katastrofpsykologi (upplaga 2). Studentlitteratur.
Englund, L. (2008), Katastrofens öga. En studie av journalisters arbete på en
olycksplats. Institutionen för journalistik och masskommunikation. Göteborgs
universitet.
Esaiasson, P., Gilljam, M., Oscarsson, H., Towns, A., & Wägnerud, L. (2017).
Metodpraktikan: konsten att studera samhälle, individ och marknad (upplaga 5).
Wolters Kluwer.
Falkheimer, J., Heide, M., Larsson, L. (2009), Kriskommunikation. Liber.
Fejes, A., & Thornberg, R. (2015). Handbok i kvalitativ analys (upplaga 2). Liber.
Färm, K., Jendel, L., Nord, L. (2018), Fyra terrordåd, fyra mediebilder. (Rapport
37:2018).
Mittuniversitet.
Hämtad
2020-11-18,
från
https://www.miun.se/siteassets/forskning/center-ochinstitut/demicom/demicomrapporter/37-fyra-terrordad-fyra-mediebilder.pdf.
Ghersetti, M., & A. Odén, T. (2010), Pandemin som kom av sig. Om svininfluensan i
medier och opinion. Institutionen för journalistik, medier och kommunikation,
Göteborgs universitet.
Hjerm, M., Lindgren, S., & Nilsson, M. (2014). Introduktion till samhällsvetenskaplig
analys (upplaga 2). Gleerups.
Häger, B. (2009). Reporter. En grundbok i journalistik. Norstedts.

68

Emma Sand
Institutet för hälsa och välfärd. (13.5.2020), Ebola. Hämtad 2020-10-28, från
https://thl.fi/sv/web/infektionssjukdomar-och-vaccinationer/sjukdomar-ochbekampning/sjukdomar-och-sjukdomsalstrare-a-o/ebola.
Jenkins, P. (2003), Images of terror: what we can and can´t know about terrorism.
Aldine de Gruyter.
Journalistreglerna (2014), Opinionsnämnden för massmedier. Hämtad 2020-11-18,
från https://www.jsn.fi/sv/journalistreglerna/.
Karlsson, M., & Strömbäck, J. (2015), Handbok i journalistikforskning.
Studentlitteratur.
Karlsson, O. (2017), Svenska skrivregler (upplaga 4). Liber.
Konow Lund, M., & Olsson, E. (2015), When Routines are Not Enough. Journalists’
crisis management during the 22/7 domestic terror attack in Norway. Journalism
Practice, 10(3), 358–372.
Kovach, B., & Rosenstiel, T. (2007), The Elements of Journalism: What Newspeople
Should know and the Public Should Expect. Three Rivers Press.
Krisberedskapsmyndigheten (2015), Grunder i kriskommunikation. Hämtad 2020-1101, från https://rib.msb.se/filer/pdf/23476_5.pdf.
Larsen, A. K. (2009). Metod helt enkelt. Gleerups.
Larsson, L. (2005). Opinionsmakarna. En studie om PR-konsulter, journalistik och
demokrati. Holmbergs.
Lund, A. (2020), Om du kommer emot mig på gatan så hackar jag dig till skit. En
studie om hur kvinnliga journalister i Svenskfinland utsätts för och hanterar näthat.
(Pro gradu avhandling, Åbo Akademi, Vasa). Hämtad 2021-02-01, från
https://www.doria.fi/bitstream/handle/10024/178012/lund_amanda.pdf?sequence=2
&isAllowed=y.
Malmström, C. (7.10.2020), Nyhetsmedier överlägset bäst för att hitta information om
corona.
Göteborgs
universitet.
Hämtad
2020-11-13,
från
https://www.gu.se/nyheter/nyhetsmedier-overlagset-bast-for-att-hitta-informationom-corona.
McInnes, C. (2018), Old Wine in New Bottles? Use of Twitter by Established UK News
Media during the 2014–2015 West African Ebola Outbreak. I H. Hornmoen & K.
69

Emma Sand
Backholm (Red.), Social Media use in crisis and risk communication (s. 135–154).
Emerald Insight.
Moore, Jina (2014), How I´m Coping with Life Inside the Ebola Bubble. Buzz Feed
News.
Hämtad
2020-11-24,
från
https://www.buzzfeednews.com/article/jinamoore/how-im-coping-with-life-insidethe-ebola-bubble - .gyrJdJk90L.
Nohrstedt, S., & Ottosen, R. (2004), U.S. and the Others. Global Media Images on
“The War on Terror”.
Nohrstedt, S., & Norlund, R. (1993), Medier i kris: en forskningsöversikt över
mediernas roll vid kriser. Styrelsen för psykologiskt försvar, Stockholm.
Norsk journalistlag (2020), Journalistsikkerhet. Hämtad
https://www.nj.no/journalistikk-og-etikk/journalistsikkerhet/.

2020-11-25,

från

Regehr, C. (2011). Crisis theory and social work treatment. I F. J. Turner (Red.), Social
work treatment. Interlocking theoretical approaches (s. 134–143). Oxford University
Press.
Simpson, R., & Coté, W. (2006), Covering Violence. A Guide to Ethical Reporting
about Victims and Trauma. Columbia University Press.
Steensen, S. (2018), Tweeting terror: An analysis of the Norwegian Twitter-sphere
during and in the aftermath of the 22 July 2011 terrorist attack. I H. Hornmoen & K.
Backholm (Red.), Social media use in crisis and risk communication (s. 14–41).
Emerald Insight.

Strömbäck, J. (2008). Four Phases of Mediatization: An analysis of the mediatization
of politics. The international journal of press/politics, 13(3), 228–246.
Strömbäck, J. (2014). Makt, medier och samhälle: en introduktion till politisk
kommunikation. Studentlitteratur.
Svenska Akademien (2015). Svenska Akademiens ordlista över svenska språket.
Norstedts i distribution.
Svenska Yle (2020), Läkare: Finland var bättre förberett för svininfluensan än
coronaviruset – antalet patientplatser har minskat. Hämtad 2021-10-29, från
https://svenska.yle.fi/artikel/2020/03/03/lakare-finland-var-battre-forberett-forsvininfluensan-an-coronaviruset-antalet.

70

Emma Sand

Terveyden ja hyvinvoinnin laitos THL (2021), Antal fall av Covid-19 i registret över
smittsamma
sjukdomar.
Hämtad
2021-10-29,
från
https://sampo.thl.fi/pivot/prod/sv/epirapo/covid19case/fact_epirapo_covid19case?&r
ow=hcdmunicipality2020-445222&column=dateweek20200101-509030.
Terveyden ja hyvinvoinnin laitos THL (2021), Koronaepidemian tila. Hämtad 202110-29,
från
https://stm.fi/documents/1271139/96290628/STM_THL_koronainfo_281021.pdf/0b
724dfb-c53b-fe4c-c10c152dc7f21748/STM_THL_koronainfo_281021.pdf?t=1635403845217.
Trost, J. (2010). Kvalitativa intervjuer (upplaga 4). Studentlitteratur.
Walaski, P. (2011). Risk and Crisis Communications: Methods and Messages.
Hoboken, NJ: John Wiley & Sons.

71

Emma Sand

Bilaga
Bilaga 1: Intervjuguide
Redogörelse för den aktuella studien.
Inledningsfrågor
Berätta om dig själv.
1. Hur många år har du arbetat med detta yrke?
2. Vilka är dina arbetsuppgifter?
a) Vilka typer av media arbetar du med?
Tema 1: Upplevelse av en förändrad arbetssituation
3. Har du distansarbetat under Covid-19 pandemin?
a) Varifrån har du distansarbetat?
b) Hur länge har du distansarbetat?
c) Hur upplever du att arbetssituationen har fungerat? Har vardagen sett
någorlunda normal ut? Hur har du påverkats av pandemin?
d) Finns det faktorer som har underlättat distansarbetet avsevärt?
e) Finns det faktorer som har försvårat distansarbetet avsevärt?
f)

Är du nöjd med din arbetssituation?

4. Är din arbetsmängd densamma som den var före pandemin? Upplever du att
du arbetar lika mycket nu som du gjorde innan Covid-19 pandemin?
a) Upplever du att arbetsmängden har förändrats, exempelvis ökat eller
minskat? Varför tror du att det har ökat/minskat? (Hur hanterar du detta?)
b) Berätta om din arbetsmotivation. Har någonting förändrats kring den i och
med distansarbetet? (Hur hanterar du detta?)

72

Emma Sand
5. Känner du att du har fått det stöd du behöver från arbetsplatsen med
distansarbetet? Exempelvis gällande teknik, rutiner och ergonomi?
6. Hur tror du att du kommer att jobba efter Covid-19?
a) Kommer du att fortsätta jobba på distans?
b) Vad har du lärt dig? Finns det någon erfarenhet som du kommer att bära
med dig?
Tema 2: Upplevelse av Covid-19 i jämförelse med tidigare rapportering av en kris
7. Vi ska jämföra hur det varit att jobba ett år med en pandemi i jämförelse med
andra kriser som en journalist kan hamna att jobba med?
a) Berätta om den främsta krisen du kommer att tänka på som du har jobbat
med.
b) Anpassa denna enligt vad de svarat på föregående. Hur har arbetet med de
tidigare kriserna skiljt sig från att arbeta med Covid-19 pandemin,
exempelvis gällande rapportering? Tänker man på samma sätt att det är en
kris eller bara genomlever eller fungerar det annorlunda?
c) Vilken nytta har du haft i arbetet med pandemin utgående från dina tidigare
erfarenheter av jobb med tidigare kriser?
Tema 3: Självupplevt mående under pandemin
8. Upplever du att ditt mående har förändrats till det bättre eller till det sämre
under Covid-19 pandemin?
a) Vilka förändringar är märkbara? Psykiska och fysiska.
b) Har du märkt av att du har reagerat oväntat starkt känslomässigt i något
skede av Covid-19 krisen? Förklara!
c) Vad tror du att det berodde på?
9. Känner du att du har fått det stöd du behöver från arbetsplatsen?
a) Finns det någonting som kunde förbättras?
10. Hur upplever du att stämningen har varit på redaktionen?
73

Emma Sand
a) Har du märkt av ett sämre mående hos dina kollegor?
b) Hur har arbetsplatsen jobbat för måendet?
Avslutande frågor
11. Vad är den stora lärdomen vi kan ta med oss av allt detta som vi har pratat om
gällande arbetet under pandemin och arbetssituationen, hanteringen av och
arbetet med denna kris i jämförelse med en tidigare kris och mående. Vad anser
du vara det viktigaste? Summera!
12. Har du någonting att tillägga?

74

