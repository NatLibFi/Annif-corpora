”Jag skiner upp då solen skiner”
Upplevelser av livskvalitet bland sköra äldre som får hemvård

Magisteravhandling
VÅRDVETENSKAP
Författare: Kaarina Naski
Handledare: Jessica Hemberg
Fakulteten för pedagogik och
välfärdsstudier
Hälsovetenskaper
Enheten för vårdvetenskap,
2021

Abstrakt
ÅBO AKADEMI

Fakulteten för pedagogik och välfärdsstudier
Enheten för vårdvetenskap

Författare:

Kaarina Naski

Handledare:

Akademilektor Jessica Hemberg

Magisteravhandling

”Jag skiner upp då solen skiner”
Upplevelser av livskvalitet bland sköra
äldre som får hemvård

VÅRDVETENSKAP
Sökord:

Livskvalitet, upplevelser, äldre,
hemvård, välbefinnande

November 2021

Sidantal: 45

Bilagor: 1

Syftet med denna studie var att nå en förståelse för upplevd livskvalitet i vardagen bland sköra
äldre som får hemvård. Studien ingick som en del av projektet ”Social- och hälsovård i
förändring” vid Åbo Akademi som genomfördes i samarbete med en kommun i Österbotten. I
studien deltog 16 sköra äldre personer, i åldern 72–95 år, som fick kommunal hemvård.
Intervjumaterialet analyserades med kvalitativ innehållsanalys. Innehållsanalysen visade sju
teman och 15 underteman. Självständighet gav glädje och förnöjsamhet, och trygghet framkom
då de äldre fick hjälp vid behov, kunde göra saker efter eget behag och sköta sig själva samt
behålla sin integritet och sitt privatliv. Gemenskap upplevdes som meningsfullt, uppiggande,
närvarogivande och som trevnad samt känslomässigt stöd och uppkom genom sociala kontakter
som gav upplevelser av delaktighet. Betydelsefulla aktiviteter väckte intresse och skänkte glädje,
njutning, välmående, förnöjsamhet och upplevdes meningsfullt. Bekräftelse som människa
upplevdes då någon visade intresse för den äldre, och då den äldre blev sedd, hörd och bemött
som en värdefull människa. Naturen upplevdes som inre glädje, njutning och välbehag. Acceptans
innebar inre harmoni och försoning handlade om att trivas för sig själv samt att acceptera livets
gång. Acceptans upplevdes som förnöjsamhet, tacksamhet och förståelse för livet. Trygghet
framkom både på en praktisk nivå, genom att bli omhändertagen och genom att få hjälp i
nödsituationer och på en djupare, existentiell nivå, att leva i tron, eller ha trygghet i livet. Studien
kan ge ökad förståelse för hur sköra äldre som får hemvård upplever livskvalitet i vardagen.
Resultatet kan användas inom hemvård som grund för förståelse för hur man kan främja äldres
välbefinnande, livskvalitet och hälsa. Denna förståelse kan vara betydelsefull under
pandemiperioder och andra perioder av kris.

Abstract
ÅBO AKADEMI UNIVERSITY

Faculty of Education and Welfare studies
Department of Caring Science

Author:

Kaarina Naski

Supervisor:

Senior lecturer Jessica Hemberg

Master´s thesis

”I light up when the sun is shining”
Experiences of quality of life among frail
older adults receiving home care

CARING SCIENCE
Keywords:

Quality of life, experience, frail older adults

older adults, home care, well-being
November 2021

Number of pages: 45

Appendices: 1

The aim of this study was to understand the experiences of quality of life in daily life among frail
older adults receiving home care. The study was part of the project "Social and health care in
change" at Åbo Akademi University, conducted in collaboration with a municipality in
Ostrobothnia. The study involved 16 frail older adults, aged 72-95, who received municipal home
care. The interview material was analysed using qualitative content analysis. The content analysis
revealed seven themes and 15 sub-themes. Independence brought joy and contentment and
security emerged when the frail older adults received help when they needed it, when they were
able to do things their own way and take care of themselves, and maintain their integrity and
privacy. Community was perceived as meaningful and invigorating, providing a sense of presence
and comfort as well as emotional support, and arose through social contacts that provided
experiences of participation. Meaningful activities aroused interest and brought joy, pleasure,
well-being, contentment and were perceived as meaningful. Affirmation as a human being was
experienced when someone expressed interest in the frail older adult and when the older person
was seen, heard, and treated as a valuable human being. Nature was experienced as bringing inner
joy, pleasure, and enjoyment. Acceptance meant inner harmony and reconciliation and it was
about enjoying being on one's own and accepting the course of life. Acceptance was experienced
as contentment, gratitude and understanding of life. Security emerged both on a practical level,
by being cared for and getting help in emergencies, and on a deeper, existential level, living by
faith or by having faith in their lives. The study can provide an increased understanding of how
frail older adults receiving home care experience quality of life in their daily life. The findings
may serve as a foundation in home care for understanding how to promote the well-being, quality
of life, and health of frail older adults. This understanding may also be significant during the
periods of pandemic and other crises.

Förord

Universitetsstudierna vid Åbo Akademi har varit för mig en mycket intressant,
djupgående mognadsprocess, både som människa och professionellt, som nu riktar sig
mot slutet med denna magisteravhandling. Jag kan föreställa mig att denna process pågår
länge efter studierna är slut, när det jag har lärt och förstått skall sammanflätas i arbetet
som vårdlärare. Jag tackar universitetslektorerna vid Åbo Akademi för inspirerande,
utmanande och givande kurser. Studiekamraterna har varit ett stort stöd under studierna,
ett stort tack till er alla.
Ett hjärtligt tack till min handledare akademilektor Jessica Hemberg för ditt kunnande
och för ditt hjärtliga och inspirerande sätt att handleda. Det har varit värdefullt för mig
och hjärtevärmande att få ta del i de äldres vardag genom att läsa deras livsberättelser i
intervjuerna. Tack till alla deltagare och tack Jessica, att du erbjöd mig möjligheten att
skriva min magisteravhandling om just detta.
Slutligen vill jag tacka hjärtligt Astrid som har stöttat mig under hela studietiden, Björn
som har tålmodigt låtit fördjupa mig i studierna och gett sitt stöd, min syster Annika som
har alltid uppmuntrat mig, Kateriina vars goda råd jag har uppskattat, Sabina som jag har
fått dela mina tankar med och mina barn Marja och Matti med familj, som är en
glädjegivande kraftkälla för mig.

Helsingfors, november 2021

Kaarina Naski

Abstrakt
Abstract

Innehåll
1

Inledning .............................................................................................................................. 7

2

Bakgrund ............................................................................................................................. 9
2.1

Informationssökningsprocessen ................................................................................. 9

2.2

Tidigare forskningar ................................................................................................. 10

3

Teoretiska utgångspunkter .......................................................................................... 13
3.1

Definition av en äldre person ............................................................................... 13

3.2

Definition av en skör person ................................................................................ 13

3.3

Definition av hemvård .......................................................................................... 14

3.4

Teoretiskt perspektiv på livskvalitet och välbefinnande ................................... 15

3.4.1

Livskvalitet ........................................................................................................ 15

3.4.2

Välbefinnande ................................................................................................... 16

4

Syfte och frågeställningar ............................................................................................. 17

5

Beskrivning av forskningsprocessen ............................................................................... 18
5.1

Design och kontext ................................................................................................ 18

5.2

Urval och deltagare ............................................................................................... 18

5.3

Datainsamling och material ................................................................................. 19

5.4

Analys av data ....................................................................................................... 19

6

Etiska frågeställningar ................................................................................................. 20

7

Resultat ............................................................................................................................. 21
7.1

Självständighet .......................................................................................................... 22

7.1.1

Hjälp i vardagen vid behov .............................................................................. 22

7.1.2

Att vara fri, att få bestämma själv, att klara sig själv ................................... 23

7.1.3

Behålla sin integritet och sitt privatliv ............................................................ 23

7.2

Gemenskap ................................................................................................................ 24

7.2.1

Sociala kontakter, sällskap ............................................................................... 24

7.2.2

Delaktighet ......................................................................................................... 25

7.3

Betydelsefulla aktiviteter .......................................................................................... 26

7.3.1

Intresseväckande aktiviteter ............................................................................ 26

7.3.2

Aktiviteter att engagera sig i ............................................................................ 27

7.4

Bekräftelse som människa ........................................................................................ 27

7.4.1

Att bli bemött som en människa ...................................................................... 27

7.4.2

Att någon är intresserad av en ......................................................................... 27

7.4.3

Att bli sedd och hörd......................................................................................... 28

7.5

Naturen ...................................................................................................................... 28

7.5.1
7.6

Kontakt med naturen och dess fenomen ......................................................... 28

Acceptans ................................................................................................................... 29

7.6.1

Inre harmoni...................................................................................................... 29

7.6.2

Försoning ........................................................................................................... 29

7.7

Trygghet ..................................................................................................................... 30

7.7.1

En praktisk nivå av trygghet............................................................................ 30

7.7.2

Trygghet på en djupare nivå ............................................................................ 30

8

Studiens betydelse ......................................................................................................... 32

9

Diskussion ...................................................................................................................... 33

10

Metodologiska överväganden....................................................................................... 42

11

Slutsats ........................................................................................................................... 45

Referenser
Bilaga

1

Inledning

Trenden inom äldrevården har redan en längre tid varit att skapa sådana
omständigheter i hemmet som gör att en äldre person kan bo hemma så länge som
möjligt. Detta är också det nationella målet, enligt Institutet för välfärd och hälsa
(THL, 2020), att den äldre personen kan bo hemma till och med till slutet av sitt liv.
Institutet för hälsa och välfärd (THL, 2020) menar även att personer som vårdas
hemma blir allt äldre, funktionsförmågan allt sämre och behov av flera typer av hjälp
och stöd växer. Mellan år 2016 och 2018 ökade antalet klienter inom hemvården med
4000, enligt Institutet för hälsa och välfärd (THL, 2020). Lag om stödjande av den
äldre befolkningens funktionsförmåga och om social- och hälsovårdstjänster för äldre
(28.12.2012/980) syftar till att bland annat stödja de äldres välbefinnande och att
stödja de äldres möjlighet att klara sig självständigt i vardagen. Lagen
(28.12.2012/980) syftar också till att stödja delaktighet i beslut som gäller den äldre
befolkningen och för att få social- och hälsovårdstjänster med hög kvalitet samt att de
äldre ska kunna påverka innehållet i de tjänster som ordnas för dem.
Livskvalitet kan utgöra en bärande kraftkälla i livet för den äldre och det som är
intressant är att betydelsen kan vara olika för olika personer. Intresset i denna
avhandling är att få svar på frågan hur sköra äldre upplever sin livskvalitet i vardagen.
Enligt Världshälsoorganisationen (WHO, 2018) är, globalt sett, åldersgruppen 60 år
och äldre den snabbast växande åldersgruppen. I Finland förutspås andelen personer
över 65 år öka med 9 procent från år 2020 till 2060 (Sotkanet, Institutet för välfärd
och hälsa, statistikuppgifter, u.å.). Enligt Statistikcentralen (Stat. u.å) förutspås den
förväntade livstiden för finländska män för år 2060 vara ca 87 år och för kvinnor ca
90 år. Begreppet ”att åldras hemma” (eng. ”aging in place”) har fått ökad
uppmärksamhet på sistone och utvidgats att omfatta också möjligheter för den äldre
att stanna kvar i tidigare sociala sammanhang och miljöer (Vanleerberg, De Witte,
Claes, Schalock, & Verté, 2017). Konceptet ”livskvalitet” har blivit allt viktigare
bland forskningar i medicin, inom sociala områden och psykologi (Nordmyr, Forsman
& Norrback, 2020). Den upplevda livskvaliteten kan betraktas som ett bättre sätt att
se på mångdimensionellt välbefinnande (Nordmyr et al., 2020). Det är fråga om hur
man generellt bedömer sin livskvalitet, bland annat om hur nöjd man är med sin hälsa,
sina relationer och sitt bostadsområde (Nordmyr et al., 2020).

7

Hemvården har en central betydelse för de äldre när det gäller att kunna fortsätta bo i
sitt eget hem (Dale, Dale & Lorensen, 2001). En stor betydelse för livskvaliteten var
att fortsätta med sina hobbyer och fritidssysslor hemma och använda tiden till
någonting som äldre tyckte var meningsfullt (Dale et al. 2001). Hsieh (2017)
konstaterar att det finns en tydlig koppling mellan de äldres livskvalitet och kvaliteten
av den hemvård de äldre får.
Hur de sköra äldre som får hemvård upplever sin livskvalitet är en aktuell fråga, inte
minst med tanke på den aktuella covid-19-pandemin som pågår för närvarande.
Pandemin har berört alla, inte minst de sköra äldre som får hemvård. Enligt Institutet
för välfärd och hälsa (THL, 2020), har äldre hamnat i en särskilt svår situation på
grund av begränsningarna under covid-19-pandemin. Man har varit tvungen att
begränsa även hemvårdsbesöken för de äldre, skriver Institutet för välfärd och hälsa
(THL, 2020). Besöksförbuden har i sin tur orsakat psykisk belastning hos de äldre och
rehabiliteringen har blivit långsammare (THL, 2020), och man kan därför ställa sig
frågan hur de upplever att deras livskvalitet har påverkats under denna period. Denna
studie syftar till att utforska upplevd livskvalitet i vardagen bland sköra äldre som får
hemvård.

8

2

Bakgrund

I det här kapitlet beskrivs bakgrunden till denna studie. I avsnitt 2.1 redogör jag för
informationssökningen

och

i

avsnitt

2.2

beskriver

jag

den

tidigare

forskningsbakgrunden.

2.1

Informationssökningsprocessen

För att få en översikt av tidigare forskningar och på djupet förstå temana i denna studie
har sökorden valts enligt forskningsfrågan. Översikten av tidigare forskningar om
livskvalitet hos de äldre som får hemvård ger mig kunskap som jag kan relatera till
min forskningsfråga och få djupare insikt om ämnet och de teman som växer fram
utgående från de intervjuer som jag har analyserat.
De valda ämnesorden är ”frail older adults” eller ”older adults” och ”quality of life”
och ”home care”. Alla engelska sökord som har använts finns i ”Library of Congress
Authorities” som ämnesord.
Databaser som har använts i litteratursökningen är Academic Search Premier/Ebsco,
Cinahl/Ebsco,

Medline/Ebsco,

PsycInfo/Ebsco

och

PsycArticles/Ebsco.

Litteratursökningen har skett i ovannämnda databaser med följande söktekniker: med
fraser och med Boolesk logik. Frassökning betyder att begreppen eller fraserna söks
genom att sätta dem inom citationstecken (Hjerpe, 2018). Boolesk logik betyder att
söka dokument med att använda AND och då förekommer alla sökorden i
dokumentet. Genom att använda OR får man sökresultat som innehåller endera eller
båda sökorden.
Litteratursökningen gjordes för att få en grundlig uppfattning av tidigare forskningar
om ämnet med frassökning och med Boolesk sökning. Fraserna som användes var
”frail older adults” OR ”older adults” AND ”quality of life” AND ”home care”.
Denna sökning resulterade i tusentals träffar, som ännu avgränsades genom följande
krav, sökorden skulle finnas i abstraktet, de äldre skulle vara över 65 år, och
forskningen skulle vara skriven på engelsks, full text skulle vara tillgänglig, texten
skulle vara förhandsgranskad och forskningen publicerats mellan 2010 och 2020.
Denna sökning resulterade i 184 träffar, som minskades till 140 efter att dubbletter
9

plockades bort, varav 15 valdes för närmare genomläsning och sex artiklar togs med
i avhandlingen. Materialet kompletterades med 14 handplockade artiklar, fyra böcker,
en doktorsavhandling och en rapport, samt statistisk information och information ur
myndigheternas, kommunernas och ett vetenskapligt biblioteks webbsidor.
En sökning gjordes ytterligare i Scholar Google med sökorden ”older adults” AND
”quality of life” AND ” home care”, med tidsintervall 2016 – 2020. Det resulterade i
över 16 600 träffar. Avgränsning gjordes av det rikliga materialet genom att gå
igenom de första 100 abstrakten, varav 20 berörde forskningsfrågan och 13 artiklar
valdes med till denna studie.

2.2

Tidigare forskningar

Det finns rikligt med forskningar om äldres livskvalitet ur olika perspektiv och utförda
med olika mätinstrument. Leergaard, Utne, Halvorsrud, Taraldsen Valeberg,
Torbjörnsen, Björnnes, Björge, Grov och Löyland (2018) har i sin litteraturöversikt
registrerat 16 olika tillämpade allmänna instrument för självbedömning av livskvalitet
som gäller äldre klienter som får hemvård. Halvorsud och Kalfoss (2007, refererad i
Boggats, 2016) fann över 100 definitioner av livskvalitet hos äldre och över 1000
instrument för mätning eller utvärdering av allmän livskvalitet, eller dimensioner av
det. Enligt Vanleerberg et al. (2017) är det viktigt att ha kännedom av äldre personers
behov då det gäller utvärdering av deras livskvalitet. Det finns inga instrument som
innehåller alla relevanta områden av livskvalitet, vilket antyder, enligt Vanleerberg et
al. (2017), att man litar mera på expertutlåtanden vid utvärdering av de äldres
livskvalitet än på deras egen uppfattning om det. Enligt Dury et al. (2018) upplevde
de flesta sköra äldre personer i deras forskning livskvaliteten som bra och ansåg sig
få tillräcklig vård och tillräckligt stöd. De äldre upplevde också i deras forskning att
livet var meningsfullt och att de hade kontroll över sitt liv (Dury, et al. 2018). Det är
viktigt att få en insikt i det kunnande och de resurser som sköra äldre har kvar i stället
för att uppfatta deras skörhet som enbart belastande för andra (Dury et al. 2018).
Harithasan, Mukari, Ishak, Sahahar och Yeong (2020) visar att faktorer som inkomst,
hälsotillstånd och utbildningsnivå kunde sammankopplas med livskvalitet. Även
sensorisk nedsättning av både hörsel och syn är en betydande orsak som försämrar de
10

äldres livskvalitet och kognitiva funktion (Harithasan et al., 2020). Enligt Hyams,
Hay-McCutcheon och Scogin (2018) var livskvaliteten för de äldre med nedsatt hörsel
utan hörapparat betydligt lägre än för dem som använde hörapparat. Renne och
Gobbens (2018) sammankopplar mångsjuklighet och fysisk, psykologisk och social
skörhet med lägre livskvalitet. Siriwardhana, Weerarsinghe, Rait, Scholes och
Walters (2019) konstaterar att skörhet och förstadiet till skörhet kan orsaka sämre
livskvalitet genom ett försämrat hälsotillstånd, minskad självständighet, minskad
kontroll över sitt liv och sin frihet. Chang et Wen (2016) konstaterar att äldre personer
med flera diagnoser på kroniska sjukdomar hade en lägre nivå av allmän livskvalitet.
Yamada, Maertz och Kisvetrova (2015) betonar även att äldre personer med en
livsbejakande hållning till åldrandet inte känner att mångsjukligheten försämrar deras
livskvalitet.
Det har visats att nutritionstillståndet är betydande gällande de äldres livskvalitet. De
äldre personer som har låg livskvalitet löper risk för näringsbrist och utsätts för ett
tillstånd av skörhet (Adigüzel & Acar-Tek, 2019).
De sköra äldres livskvalitet går hand i hand med den fysiska aktiviteten som de utför
(Atad & Caspi, 2020). Aktiv fysisk träning förbättrar de sköra äldres upplevelse av
livskvalitet gällande fysisk hälsa (Atad & Caspi, 2020). Fysisk träning kan även leda
till ökad kognitiv funktion och psykologiskt välmående bland de sköra äldre, skriver
Langlois, Vu, Chassé, Dupuis, Kergoat och Bhere (2012). Det krävs inte alltid
professionella instruktörer för att ge strukturerade fysiska övningar och
nutritionsinformation hemma hos de äldre, även en frivillig person kan göra det och
därmed öka deras livskvalitet, antyder, Kapan, Winzer, Haider, Titzer, Schindler,
Lackinger och Dorner (2017). Hembesök hos de äldre gjorda i ett förebyggande syfte
av ett tvärvetenskapligt team har visat att minskningen av livskvaliteten avtar, men
effekten reduceras när besöken tar slut (Liimatta, Lampela, Laitinen-Parkkonen &
Pitkala, 2019).
Omständigheterna i miljön är av stor betydelse för äldre personer som har svårigheter
att upprätthålla sin fysiska, psykologiska och sociala funktionsförmågan (Gobbens &
van Assen, 2017). Det finns ett samband mellan livskvalitet hos de äldre och många
olika miljöfaktorer, skriver Gobbens och van Assen (2017). Arias-Merino, EspinelBermudez, Vázquez-Arias, Medrano-Ramos, Gu och Dupre (2019) menar att en bra
11

interaktion mellan de äldre och deras omgivning, hem och samhälle, kan resultera i
högre psykologiskt välmående och bättre livskvalitet. Bölenius, Lämås, Sandman,
Lindkvist, och Edvardsson (2019) påpekar att de flesta äldre som får hemvård
upplever självbestämmande i fråga om aspekter såsom tidsanvändning och egenvård.
Självbestämmande kan kopplas till högre livskvalitet bland de äldre. Graden av
upplevd autonomi påverkade i hög grad den upplevda livskvaliteten i deras
undersökning (Bölenius et al., 2019). Att klara livet i en socialt isolerad situation
medför allvarliga svårigheter i fråga om livskvalitet (Moreno-Tamayo, ManriqueEspinoza, Ramírez-García & Sánchez-García, 2019). Social isolering motsvarar en
lägre nivå av allmän livskvalitet, i fråga om självständighet, i nära förhållanden och i
aktiviteter (Moreno-Tamayo et al., 2019).
Leegaard et al. (2018) konstaterade att det finns anledning att tänka att allmänna
instrument för bedömning av de äldres livskvalitet oftast inte fångar de dimensioner
som är viktigast för de äldre med hälsoproblem. Enligt Molzahn, Kallfoss, Makaroff
och Skevington (2011) värdesätter äldre personer som bor i utvecklingsländer allmänt
hälsa och andra aspekter av fysisk livskvalitet på en högre nivå, än de äldre som bor
i industriländer. Äldre personer som bor i utvecklingsländer värdesätter mera
exempelvis följande aspekter: att få stöd av andra, att ha stabil ekonomi, att få sina
primära behov tillfredsställda och att få socialvård (Molzahn, Kallfoss, Makaroff, &
Skevington, 2011).

12

3

Teoretiska utgångspunkter

I detta kapitel beskrivs teoretiska utgångspunkter samt begreppen: en äldre person,
skör, hemvård, livskvalitet och välbefinnande.

3.1

Definition av en äldre person

Det vanligaste sättet att definiera begreppet livslängd i västvärlden är den
kronologiska åldern (Nordmyr et al. 2020). Man kan också indela åldern i social ålder,
biologisk ålder och psykologisk ålder. Den biologiska åldern kan definieras
exempelvis utgående från kroppens funktionsförmåga, den sociala åldern kan
definieras exempelvis utgående från åldersrelaterat beteende och man betonar ofta
personens inlärningsförmåga då den psykiska åldern mäts (Nordmyr, et al. 2020). Det
finns ytterligare ännu det personliga och subjektiva perspektivet som man kan utgå
från för att definiera ålder. Det innebär personens individuella uppfattning om
åldrande och personens subjektiva upplevelse av sitt eget åldrande (Nordmyr et al.
2020). Det finns inte en överenskommelse i vilken ålder en person når senioråren men
oftast används en ålder mellan 60 och 65 år, eftersom många i den åldern går i pension
(Nordmyr et al. 2020).

3.2

Definition av en skör person

Svensk ordbok utgiven av Svenska Akademin (SO, 2009) beskriver ordet skör: som
”lätt bryts, eller bräcks”. Svenska Akademins ordlista (SAOL, 2009) beskriver ordet
skör: ”spröd, bräcklig”.
Skörhet är mycket vanligt och oftast i fokus bland geriatriska patienter (Rockwood,
2005). Det finns ingen överenskommelse om hur skörhet skall definieras men man
vet att flera olika faktorer kan leda till skörhet och att det är ett tillstånd av sårbarhet
(Rockwood, 2005). Flera samspelande faktorer kan påverka nivån av skörhet och den
kan också förändras med tiden samt med de olika ingrepp som görs (de Vries, Staal,
van Ravensberg, Hobbelen, Olde Rikkert och Nijihuis-van der Sanden, 2011).
Enligt Pilotto, Custodero, Maggi, Veronese och Ferrucci (2020) ses tillståndet av
skörhet inom vetenskapen oftast som en nedsättning av personens fysiska funktioner.
13

Hoogendijk, Suanet, Dent, Deeg och Aartsen, (2016) skriver att skörhet kan också
sammankopplas till nedsatta sociala funktioner och ensamhet. Langlois et al. (2012)
visar att skörhet kan ses som ett tillstånd av sårbarhet vilket sammankopplades bland
annat till ökad fallrisk, ökad risk för sjukhusvistelse och ökad risk för att lida av
psykiska problem. Fast också en internationellt godkänd definition av skörhet saknas,
betyder skörhet inte enbart nedsättning av personens fysiska tillstånd utan innehåller
också psykologiska och sociala aspekter. (Verver, Merten, Robben & Wagner, 2017).
Social skörhet kan definieras som att vara utsatt för att förlora sina sociala och sina
allmänna resurser och sitt kunnande vilket är betydande för att tillfredsställa ens
sociala behov (Bunt, Steverink, Olthof, van der Schans & Hobbelen, 2017). Enligt
Pilotto et al. (2020) har det nyligen framkommit en begreppsmodell av skörhet, vilken
utgår ifrån att nedsättning av harmonisk interaktion mellan olika dimensioner,
exempelvis genetiska, biologiska, funktionella, kognitiva, psykologiska och socioekonomiska dimensioner leder till homeostatisk instabilitet.

3.3

Definition av hemvård

Enligt SO (2009) beskrivs hemvård som ”omvårdnad som lämnas i hemmet, särskilt
om enklare sjukvård”.
Social- och hälsovårdsministeriet (STM, 2018) beskriver hemvård som en helhet som
innebär både sjukvård i hemmet och hemtjänst. Då klienten behöver båda tjänsterna
får hen hemvård (STM, 2018). Hemvård räknas som hälsovårdstjänster och hemtjänst
som socialvårdstjänster (STM, 2018). När människan är i behov av vård och omsorg,
får hon den hemma eller i en hemlikboendemiljö (THL, 2020).
”Hemvård ges till personer som behöver hjälp i dagliga funktioner. Klienter får hem
även hälso- och sjukvård som de behöver, om den inte är rimligt att arrangera på något
annat sätt.” (Helsingfors stad, 2020)
”Med

hemvård

avses

förebyggande

åtgärder

och

tjänster

som

främjar

funktionsförmågan och den hemservice och hemsjukvård som sker i klienternas hem”
(Vasa stad, 2018). ”Målet är att klienten tryggt ska kunna bo i det egna hemmet så
länge som möjligt. Hemvården förverkligas genom att stöda personens välbefinnande,
hälsa, funktionsförmåga, självständiga aktivitet och delaktighet” (Vasa stad, 2018).
14

3.4

Teoretiskt perspektiv på livskvalitet och välbefinnande

I detta kapitel beskrivs begreppen livskvalitet och välbefinnande ur ett teoretiskt
perspektiv.

3.4.1

Livskvalitet

Livskvalitet eller livskvalité är enligt SAOL (2009) ”gott liv med berikande
upplevelser o.d., i viss motsättning till levnadsstandard ”, och enligt SO (2009) är det
” (mått på) livsvärde(n) som inte mäts med pengar t.ex. god miljö, gemenskap och
tillgång till kultur”.
Världshälsoorganisationen (WHO, 2012) definierar livskvalitet som individens
uppfattning av sin position i livet i kontext till kulturen och värdesystemet hen lever i
och i relation till hens mål, förväntningar, standard och bekymmer. I takt med att
världens befolkning blir allt äldre blir det allt viktigare att främja äldre personers
hälsa.
Det finns inte ett heltäckande begrepp för livskvalitet, men de flesta forskare är eniga
om faktorer som begreppet innebär, så som materiellt välmående, nära relationer,
hälsa och funktionsförmåga, psykiskt, emotionellt och kognitivt välmående, samt
uppfattningen av en själv (Cummins, 1997, Pieper & Vaaramaa, 2008, refererad i
Vaaramaa, Siljander, Luoma & Meriläinen, 2010). Livskvalitet ses även som ett
mångdimensionellt och dynamiskt fenomen, som kan variera individuellt och i olika
livssituationer (Walker & Mollenkopf, 2007, i Vaaramaa et al. 2010).
Enligt Boggatz (2020) uppfattar äldre personer hälsa i ett bredare sammanhang av
livskvalitet som omfattar sociala, identitetsrelaterade och utvecklande dimensioner,
medan akademiska experter fokuserar på att underhålla den fysiska funktionen. Han
delar upp äldre personers hälsofrämjande och livskvalitet i fyra inriktningar av
handling: kroppsligt relaterade, socialt relaterade, identitetsrelaterade och
utvecklingsrelaterade handlingar. Kroppsligt relaterade handlingar innebär: fysisk
aktivitet versus vila, värnande av kroppen och återskapande versus negligerande av
15

hälsa, matkonsumtion versus avhållsamhet från mat, andra inverkande faktorer och
beteendemässiga samt hållningsrelaterade reaktioner. Socialt relaterade handlingar
innebär: självständighet versus att vara omhändertagen om, att utöva inflytande på
andra versus uppmärksamhet för andras behov, social anpassning versus
okonventionalitet,

närhet

versus

distans

samt

beteendemässiga

och

hållningsrelaterade reaktioner. Identitetsrelaterade handlingar innebär: arbete versus
avkoppling, diversion versus reflektion, bekymmer för andra versus självupptagenhet,
framställning av sig själv versus döljande av sig själv, en positiv självuppfattning
versus en kritisk självuppfattning, andra inverkande faktorer samt beteendemässiga
och hållningsrelaterade reaktioner. Utvecklingsrelaterade handlingar innebär: fäste
vid det förflutna versus sökandet av nya perspektiv, förnekelse av motgångar versus
mötandet av motgångar, skepticism versus hopp, andra inverkande faktorer samt
beteendemässiga och hållningsrelaterade reaktioner.

3.4.2

Välbefinnande

Eriksson (2018) påtalar även människans andliga dimension som väsentlig att bejaka
då det gäller att främja hälsa och när man vill hjälpa en människa att varda i hälsa och
uppleva välbefinnande. Eriksson (2018) betonar även människan som en enhet
bestående av kropp, själ och ande samt hur människan befinner sig på olika nivåer av
hälsa. Med att vårda (i) dessa olika former bildas den relation som sammanknyter,
reglerar och möjliggör människans varande som helhet, alltså hälsa (Eriksson, 2018).
Eriksson (2018) skriver att varje människas önskan är att bli bekräftad, att bli bejakad
som den hon är. Bergholm, Nåden och Nyström skriver (2021) om livskraft i ett
multidimensionellt perspektiv som hälsans innersta väsen och därmed källan till
livsenergi, glädje och önskan. Välbefinnande kan främjas med känslan av att vara
värdefull som människa och bestämma själv över sitt liv.

16

4

Syfte och frågeställningar

Syftet med denna studie är att utforska upplevd livskvalitet i vardagen bland de sköra
äldre som får hemvård och vilken betydelse deras upplevelse av livskvalitet har i
vardagen. Forskningsfrågan är ”Hur upplever sköra äldre som får hemvård
livskvalitet i sin vardag?”.

17

5

Beskrivning av forskningsprocessen

I det här kapitlet presenterar jag forskningsprocessen steg för steg. I avsnitt 5.1
redogör jag för studiens design och kontext, i avsnitt 5.2 skriver jag om urval och
deltagare, i avsnitt 5.3 redogör jag för datainsamling och material och i avsnitt 5.4
beskriver jag analys av data.

5.1

Design och kontext

Denna studie ingår i projektet ”Social- och hälsovård i förändring”. Fokus har varit
att fördjupa förståelse för sköra äldres livskvalitet och välbefinnande. Projektet
förverkligades i samarbete med en kommun i Österbotten och Åbo Akademi.
Eftersom sköra äldre upplever livskvalitet på ett varierande sätt, har kvalitativ
innehållsanalys med en induktiv ansats valts som metod för denna studie för att få
fram de varierande upplevelserna av livskvalitet. Datainsamlingen gjord av tre
projektforskare vid Åbo Akademi, består av sexton intervjuer som en del av
forskningsprojektet. Projektforskarna har använt en semistrukturerad intervju med
öppna frågor. Jag analyserade det färdigt insamlade och transkriberade materialet
med kvalitativ innehållsanalys, inspirerad av Lundman och Hällgren Graneheim
(2017). Analysenheterna utgående från intervjuerna har valts ut enligt studiens
forskningssyfte för att beskriva upplevd livskvalitet i vardagen bland sköra äldre som
får hemvård.
5.2

Urval och deltagare

Kriterier för att delta i forskningsprojektet var att de äldre var minst 65 år, och att de
hade kommunens hemvård. Dessutom skulle deltagarna vara kapabla och villiga att
ge samtycket för deltagandet i forskningsprojektet, samt vara intresserade att dela
med sin erfarenhet och upplevelse. Deltagarna för forskningsprojektet valdes ut av
hemvårdspersonalen genom mätningen med hjälp av RAI-instrumenten, där klienten
själv hade kryssat för att han eller hon upplevde ensamhet, eller att personalen hade
tolkat att klienten eventuellt upplevde ensamhet. Hemvårdspersonalet gav först
klienterna, som de bedömde uppfylla kriterierna, muntlig och skriftlig information
om studiens syfte. Om klienten beslöt att delta i studien fick hen skriva sitt
telefonnummer

med

ett

skriftligt

samtycke

om

deltagandet

i

studien.
18

Hemvårdspersonalen samlade in klientens signerade samtycken med telefonnummer
åt forskarna.
Forskarna kontaktade senare klienterna per telefon och gav muntlig information om
studien, samt informerade kort om frågorna som ställdes vid intervjun. Information
om insamlingen av data samt urval av deltagarna har jag fått av en av
projektforskarna i projektet samt ur material i projektet.
Informanterna var mellan 72 och 95 år gamla och tio av sexton deltagare i
intervjuerna var kvinnor och sex var män. Medelåldern bland informanterna var 86
år.

5.3

Datainsamling och material

Datainsamling som använts i denna studie har insamlats av tre projektforskare vid
Åbo Akademi år 2018. Datainsamlingen består av sexton interjuver av de sköra äldre
som får hemvård i Svenskfinland, Österbotten, och har transkriberats av tre forskare.
Deltagarna i forskningsprojektet har informerat sitt samtycke för intervjun och för
datainsamlingen till forskningsprojektet. Intervjuerna skedde hemma hos den äldre
personen. I sex intervjuer av sexton var intervjutiden uppgett och den var 26–90
minuter. Två intervjuer transkriberades först på dialekt och sedan på
standardsvenska. En av intervjuerna var på finska, som hade översatts till svenska av
projektforskaren som gjorde intervjun. Alla deltagarna bodde i samma kommun och
var klienter i kommunal hemvård. Alla tre forskare gav lov att använda intervjuerna
för denna studie.

5.4

Analys av data

Först lästes intervjuerna igenom flera gånger för att finna meningsenheterna och
kondensera, samt finna koder. Därefter bearbetades intervjuerna vidare med
underteman och till slut nåddes teman som svar på forskningsfrågan. Detta arbetssätt
har fungerat väl, eftersom materialet var rikligt.

19

6

Etiska frågeställningar

Denna studie har genomförts med beaktande av Forskningsetiska delegationens
(2012) rekommendationer om hederlighet, allmän omsorgsfullhet och noggrannhet i
dokumenteringen och presentationen av resultaten, samt i bedömningen av
undersökningar och undersökningsresultat. Datainsamling som använts i denna studie
har insamlats av tre projektforskare vid Åbo Akademi år 2018. Forskningsetiskt lov
att utföra studien erhölls från den kommun i Österbotten där data insamlades.
Deltagarna i forskningsprojektet gav sitt informerade samtycke för deltagandet i
forskningsprojektet. Deltagandet var frivilligt och deltagarna kunde avbryta sitt
deltagande i forskningen när som helst. Deltagarna var informerade om konfidentiell
behandling av insamlade data.

20

7

Resultat

I detta kapitel presenterar jag resultatet av studiens analyserade intervjuer. Resultatet
redovisas genom att beskriva teman och underteman som framkommit i de
analyserade intervjuerna som svar på forskningsfrågan. Syfte med denna studie var
att utforska upplevd livskvalitet i vardagen bland de sköra äldre som får hemvård och
vilken betydelse deras upplevelse av livskvalitet har i vardagen.
De sköra äldre som får hemvård upplever att livskvalitet i vardagen blir förstärkt med
självständighet, gemenskap, betydelsefulla aktiviteter, bekräftelse som människa,
naturen, acceptans och trygghet. Livskvaliteten kan försvagas om någon av dessa
uteblir. Samtliga teman och underteman diskuteras i följande kapitel. För en översikt
av resultatet se Tabell 1.
Tabell 1. Översikt av studiens resultat
Teman
- underteman
Självständighet
- att få hjälp vid behov
- att vara fri, bestämma själv, klara
sig själv
- att behålla sin integritet och sitt
privatliv
Gemenskap
- sociala kontakter, sällskap
- delaktighet
Betydelsefulla aktiviteter
- väcker intresse
- att kunna engagera sig i
Bekräftelse som människa
- att bli bemött som en värdefull
människa
- Att någon är intresserad av en
- Att bli sedd och hör
Naturen
- Kontakt med naturen och dess
fenomen
Acceptans
- inre harmoni
- försoning
Trygghet
- en praktisk nivå
- en djupare, existentiell nivå

Upplevdes på följande sätt
Glädje, förnöjsamhet, trygghet,
känslomässigt stöd, uppskattat

Meningsfullhet, uppiggande, närvarogivande,
glädje, förnöjsamhet, trevnad, känslomässigt
stöd, känsla av gemenskap
Intresseväckande, givande, glädjegivande,
njutningsgivande, meningsfullhet,
välmående, förnöjsamhet
Värdefullhet, likvärdighet, att någon är
intresserad av en, att bli sedd och hörd

Inre glädje, njutning, välbehag
Förnöjsamhet, tacksamhet, förståelse för livet
Känna sig trygg på en praktisk nivå, känna
sig trygg på en andlig, existentiell nivå

21

7.1

Självständighet

Temat självständighet handlar om att få hjälp i vardagen vid behov och av att vara
fri, bestämma själv, klara själv samt att behålla sin integritet och sitt privatliv. Hjälpen
som de äldre får i vardagen av barn, släktingar, grannar, vänner och hemvården
upplevs som glädje, förnöjsamhet och trygghet.

7.1.1

Hjälp i vardagen vid behov

Hjälpen som de äldre får består av sysslor som de äldre inte själv klarar av antingen
dagligen eller av och till. Sysslorna består i tillägg till hemvårdens dagliga
arbetsuppgifter av att bära in ved, klippa gräset, sköta katten, tillreda mat, städa, skotta
snö, värma huset, handla, få skjuts av någon eller sällskap av en stödperson för att
uträtta ärenden.
Den hjälpen som de sköra äldre får i vardagen upplevdes som glädje och framkom
som en aspekt som starkt kunde stärka livskvaliteten. Så här sade en deltagare:
”Jag måste ju ha någon som klipper mitt gräs... några pojkar (från
grannskapet) som gör det... och han (en av pojkarna) är nog sådan...
[skrattar till] då jag inte har barn själv, jag brukar säga att jag har en
pojke… Jag är glad åt varje hjälp jag får.” (F1)

Deltagarna upplevde att de var mycket nöjda med den hjälpen de fick av hemvården
och detta tolkades som en förnöjsamhet som stärkte deras livskvalitet. En deltagare
sade: ”De (hemvårdspersonalen) sköter nog bra… inte kan jag klaga… de kommer ju
varje morgon och ofta om det behövs… och fixar det som behövs.” (F8)
Trygghet upplevdes när de äldre fick hjälp av någon person som de kände personligen
och detta tolkades därmed stärka deras livskvalitet. Såhär uttryckte sig en deltagare:
”Jag känner mig så otrygg att fara ensam med någon FPA-taxi eller inva-taxi…
brorspojkens fru brukar komma med.” (F9)
22

Hjälpen som de äldre får i vardagen vid behov upplevs som högt uppskattad, skapar
trygghet och ger känslomässigt stöd vilket tolkades kunna stärka livskvaliteten. En
deltagare berättade:
”En som jag är moster åt som kommer och städar åt mig… så kommer ofta
… jag tycker nog att jag kan … anförtro mest åt henne på något vis… så
där får jag mest stöd känslomässigt alltså ... det är nog väldigt viktigt för
mig.” (F7)

7.1.2

Att vara fri, att få bestämma själv, att klara sig själv

Att vara fri beskrivs som att inte ha behov av aktiviteter, utan att vara fri med sitt och
göra saker efter eget behag. Självbestämmande rätten framkom som en aspekt som
kunde stärka livskvaliteten bland de sköra äldre. En av deltagarna uttryckte:
”Jag tycker att min bästa tid är nu, då jag får vara ensam, jag skulle inte
vilja ha en manlig kamrat till… för jag får göra precis vad jag vill… jag vill
inte ha någon utan jag har vant mig vid att vara ensam och bestämma
själv.” (F3)

Att klara sig själv innebär att vara så frisk att det går att bo hemma, sköta sig själv och
klara vardagen. Det tolkades som förnöjsamhetsgivande.

7.1.3

Behålla sin integritet och sitt privatliv

Att få behålla sin integritet och sitt privatliv tolkades som uppskattat av deltagarna
och förnöjsamhetsgivande. En deltagare sade: ”Jag vill ha min integritet lite sådär ...
jag är beroende av det att jag får ha ett privatliv att ... (ingen) kan inte komma in och
styra och ställa någonting.” (F14)

23

7.2

Gemenskap

Temat gemenskap är uppbyggt av undertemana sociala kontakter, sällskap och
delaktighet.

7.2.1

Sociala kontakter, sällskap

De äldre upplever sociala kontakter och sällskap som meningsfullt, uppiggande,
närvarogivande och som glädje och förnöjsamhet vilket tolkas som stärkande av
livskvalitet. Sociala kontakter sker med barn, barnbarn, släktingar, hemvården och
vänner. Att umgås också via sociala medier med barn och barnbarn upplevs som
glädje, då närvaro inte är möjligt på grund av långa avstånd.
En deltagare beskriver viktigheten av social närvaro och glädje av social kontakt
vilket tolkades som stärkande av livskvalitet:
”Det känns bra. De (hemvårdspersonalen) hinner prata en stund och... jag
tycker att det verkar som de skulle trivas här [skrattar till]...men jag är nog
glad, så som det är att jag tycker att jag har bra, personlig kontakt med dem
(hemvårdspersonalen) som kommer... och vi kan prata... med varandra...
jag behöver egentligen hemskt lite hjälp, så det är nog mera den här sociala
närvaron som är viktig... ” (F5)

En annan deltagare uttrycker social kontakt som uppiggande, vilket tolkades som
förstärkande av livskvalitet: ”Personalen från hemvården piggar nog upp mig…och
de hinner prata lite också.” (F9)

Glädje och förnöjsamhet som uppkom vid kontakt och med besök av barn och
barnbarn tolkades som förstärkande av livskvalitet. En deltagare beskriver: ”När
tvillingarna kommer… barnbarnen alltså…det är nog dagens höjdpunkt när de
kommer… ja ganska ofta… ja det är nog roligt när de kommer”. (F4)

24

Kontakter med nära släktingar och vänner tolkades som uppiggande samt
meningsfullt för de äldre och förstärker därmed livskvalitet.

En deltagare

sade: ”…men nog har vi bekanta som vi umgås med hela tiden…att träffa vänner som
är kvar är viktigt…” (F8)

Husdjur upplevs som sällskap och tolkas som glädjegivande och förstärker därmed
livskvalitet. En deltagare sa: ”…Jag har en liten katt… han är nog mycket bra
sällskap…” (F15) En annan deltagare sa: ”Ja den (katten) är älskad… Jo, hon sover
med mig i fotändan hon…” (F1)

7.2.2

Delaktighet

Delaktighet upplevs som glädje och trevnad samt som känslomässigt stöd och som en
känsla av gemenskap. Delaktighet upplevs i möten på byaförening och på dagcenter,
i kyrkliga möten eller i andlig verksamhet. En deltagare upplevde mest känslomässigt
stöd med den andliga gemenskapen och sade:
”Den andliga gemenskapen på söndagarna som ger mig mest
känslomässigt stöd…när jag får träffa dem (församlingsmedlemmarna) i
kyrkan… varje söndag… det finns en bra gemenskap i kyrkan (nämner
namn på en kyrka) och (nämner namn på en annan kyrka) … så jag har ett
stort nätverk… det är trevligt med gemenskap i grupp.” (F6)

Att uppleva delaktighet och gemenskap kräver inte alltid socialt utbyte av sociala
sammanhang, utan kan ske också på egen hand. En deltagare beskriver följande:
”…lyssna på de underbara andliga sångerna… ja man blir lugn… och
riktigt avslappnad… man känner att man inte är ensam längre utan in i en
gemenskap… men det är den där andliga tron jag lever på… på söndagarna
brukar jag lyssna på gudstjänsten via radion.” (F13)

25

7.3

Betydelsefulla aktiviteter

Temat betydelsefulla aktiviteter handlar om aktiviteter som väcker intresse i de sköra
äldre och aktiviteter som de äldre kan engagera sig i. Betydelsefulla aktiviteter
upplevs av deltagarna som intresseväckande, givande, glädjegivande och njutning
givande eller som en upplevelse av meningsfullhet, välmående eller förnöjsamhet och
därmed tolkas som förstärkande av livskvalitet.

7.3.1

Intresseväckande aktiviteter

Intresseväckande aktiviteter, som beskrevs av deltagarna som givande och
glädjegivande är att lyssna på radio, titta på tv, följa med nyheter, göra korsord, läsa
dikter och böcker. En deltagare beskrev läsande på följande sätt, vilket tolkades som
givande och därmed stärkande av livskvalitet: ”Jag tycker om att läsa…det ger mig
nästan mer det om jag har en bra bok eller något intressant att läsa…” (F14)

En annan deltagare sade om upplevelsen att titta på tv så: ”Oftast sitter jag och tittar
på tv, inte blir det något mycket…men då man har sett på tv, är det ju nästan som om
man har varit på resa.” (F4)
Att sköta om blommor och växter upplevs som glädjegivande, samt handarbete och
promenader. Muskelträning med maskiner upplevdes som intresseväckande,
glädjegivande, vilket tolkades som förstärkande av livskvalitet. En deltagare sa:
” …Jag går ju på (nämner namnet på lokalen) nu och…har det här motion,
med apparaterna…muskelträning. De hade fått en ny apparat nu…som
liknade en snöskoter…Man sitter, så det var bara gashandtaget som var
borta [skrattar]… Så man skulle trampa på den och så [visar med foten]…
det påverkar hela kroppen! ...det är nog säkert bra…jag har mycket intresse
nog där med maskiner och såna där grejer…” (F15)
Musik upplevdes även som ett intresse och som njutningsgivande, vilket tolkades som
förstärkande av livskvalitet. En deltagare uttryckte: ”Jag har alltid tyckt om
musik…det känns…skönt inombords…jag njuter… slappnar av…” (F11)

26

7.3.2

Aktiviteter att engagera sig i

Att engagera sig i någonting som upplevs meningsfullt eller som upplevs
välmåendeskapande och förnöjsamhetsgivande, tolkades stärka livskvalitet. En
deltagare uttryckte viktighet av ett dagligt projekt, vilket tolkades som
välmåendeskapande: ” Ibland bakar jag något…på något sätt så mår jag bra av att
ha ett litet projekt varje dag.” (F3)
En annan deltagare beskrev en sysselsättning där man ser resultat, vilket tolkades som
meningsfullhet och förnöjsamhet: ”…om man får någonting gjort när man är gammal
så ser man ju vad man ha gjort också…” (F7)
Intresse för design och vackra saker samt ett trivsamt hem, tolkades som
välmåendeskapande. En deltagare sade: ” …så är det nog jätteviktigt att jag får ha ett
hem som jag trivs i…jag ska nog få pyssla och inreda det …det ska vara estetiskt…det
är viktigt för mig.” (F11)

7.4

Bekräftelse som människa

Temat bekräftelse som människa handlar om att de sköra äldre får betyda någonting
för en annan. Undertemana är att bli bemött som en värdefull människa, att någon är
intresserad av en och att bli sedd och hörd.

7.4.1

Att bli bemött som en människa

Med att bli bemött som en likvärdig, värdefull människa, kunde de skör äldre få
bekräftelse som en människa. Detta framkom som en aspekt som starkt kunde stärka
livskvaliteten. Så sade en deltagare: ”…att tänka på att vi (äldre) är människor. Vi
har inte ett huvud bara för att sätta en mössa på det, vi har någonting där under, som
behöver engageras...” (F5)

7.4.2

Att någon är intresserad av en

En annan aspekt vilket tolkades stärka livskvalitet, är att få bekräftelse som en
människa genom att någon är intresserad av en och till och med delar samma
27

intressen. Såhär beskrev en deltagare: ”…att det finns någon som tycker om gamla
människor...fast hon är ung, så har vi samma intressen…tycker om blommor och
fåglar…” (F1)

7.4.3

Att bli sedd och hörd

En tredje aspekt, att bli sedd och hörd, vilket starkt kunde stärka livskvaliteten bland
de sköra äldre, beskrevs av en deltagare:
” Men det viktigaste är hur de (hemvårdspersonalen) är…om de tycker om
mig också…Nog tycker jag bäst om de vill prata med mig och bryr sig i
mig… och har lite tid för mig också…” (F7)

En annan deltagare sade: ”…jag fick prata med någon (hemvårdspersonalen)… det
var en avlastning på något vis, att få dela med sig … jo… man blev ju sedd…” (F11)

7.5

Naturen

Temat naturen handlar om kontakt med naturen och dess fenomen som upplevs av
deltagarna som inre glädje, njutning och välbehag vilket tolkades förstärka
livskvalitet.

7.5.1

Kontakt med naturen och dess fenomen

Solen och luften vi andas tilltalar också de sköra äldre samt djur och växter. En
deltagare beskriver sin upplevelse av naturen, vilket tolkades som inre glädje och
njutning och därmed stärkande av livskvalitet:
” Jag skiner upp då solen skiner...så kan jag gå ut ...mina fåglar, som flyger
här... de tycker jag så om...Det första jag gör på morgonen, så tar jag upp
ytterdörren och så brukar jag dra in skogsluft…” (F1)

28

En annan deltagare berättar om upplevelsen av att gå ut och få frisk luft, vilket
tolkades som en känsla av välbehag:
”…om de (hemvårdpersonalen) har något extra tid, så kommer de ju och
går ut med mig…jag är glad…så får jag frisk luft och röra på benen och får
lite nya intryck när man kommer sig ut…” (F7)

7.6

Acceptans

Temat acceptans är uppbyggt av undertemana inre harmoni, och försoning. Inre
harmoni handlar om att trivas vara för sig själv och försoning handlar om att acceptera
livets gång.

7.6.1

Inre harmoni

Inre harmoni handlar om att trivas vara för sig själv och med sig själv och upplevs av
deltagarna som förnöjsamhet, vilket tolkades förstärka livskvalitet. En av deltagarna
berättade: ”…men inte bryr jag mig något mycket om aktiviteter heller…inte känner
jag mig ensam, jag får ju se på skogen och folk som rör sig här utanför…jag älskar
det.” (F1)

7.6.2

Försoning

Försoning handlar om att acceptera livets gång, sin ålder och sin livssituation och
upplevs som förnöjsamhet, tacksamhet och förståelse för livet, vilket tolkades stärka
livskvalitet. En av deltagarna beskrev: ”…jag tycker det går bra som det är...nog
tycker jag att det går för mig att vara ensam…jo, jag har ju varit ensam då länge
nu…” (F2) En annan deltagare sade: ”… jag anpassar mig efter min ålder och
kroppen, vad den orkar …” (F14)

Tacksamhet kom fram som en aspekt vilket starkt kunde stärka livskvaliteten bland
de äldre, också tacksamhet i sorgen. Så sade en deltagare:
29

”Jag tycker nog känslorna sitter i mycket…trots det är 2,5 år sen (mannen
gick bort) …jag har ett foto som jag tittar på…då vill jag gråta av
tacksamhet för att vi fick vara tillsamman och ha det bra…” (F6)

7.7

Trygghet

Temat trygghet framkom i olika dimensioner och kan upplevas både på en praktisk
nivå och på en djupare nivå.

7.7.1

En praktisk nivå av trygghet

På en praktisk nivå framkom temat trygghet genom att känna sig trygg i att bli
omhändertagen av hemvårdpersonalen, eller av barnen, eller att bära på ett
trygghetslarm för nödsituationer, vilket tolkades som stärkande av livskvalitet. En
deltagare uttryckte:
”…det känns skönt när de kommer (hemvårdspersonalen), och jag blir kvar
med en tryggare känsla också efter att de har farit…och det viktigaste är
nog att de kommer in…” (F9)

7.7.2

Trygghet på en djupare nivå

På en djupare nivå handlade temat trygghet om en andlig eller existentiell känsla av
trygghet, att leva tryggt i tron eller att ha en känsla av inre trygghet framför livet,
vilket tolkades som stärkande av livskvalitet. En deltagare beskrev: ”…man har funnit
en tro på den heliga frälsaren …och så är det precis som om man skulle få ett stöd
och en trygghet från det…så man lever tryggt…” (F13)

En annan sade så här:
” …då det går så långt på kvällarna, så jag får börja söka mig i säng, då
tycker jag mår allra bäst…(skratt)…då jag inte ha något bekymmer…utan

30

lämnar allt då till en ny dag…drar täcket över huvudet och släcker lampan,
då känner jag mig trygg…” (F7)

31

8

Studiens betydelse

Studien kan ge en ökad förståelse om hur sköra äldre som får hemvård upplever
livskvalitet i sin vardag. Studiens resultat kan användas inom hemvård som grund för
förståelse hur man kunde främja äldres välbefinnande och livskvalitet och främja
därmed hälsa. Studien är en spegling av sköra äldres vardag och den kan ge förståelse
av vad som ger sköra äldre med hemvård livskvalitet. Denna förståelse kan vara
betydelsefull, inte minst under pandemiperioder och under andra perioder av kris.

32

9

Diskussion

Syftet med denna studie var att utforska upplevd livskvalitet i vardagen bland de sköra
äldre som får hemvård och vilken betydelse deras upplevelse av livskvalitet i
vardagen har. Resultatet diskuteras utgående ifrån teoretiska utgångspunkter och
reflekteras mot tidigare forskning. Resultatet visar att de sköra äldre som får hemvård
upplever att livskvalitet i vardagen blir förstärkt genom självständighet, gemenskap,
betydelsefulla aktiviteter, bekräftelse som människa, naturen, acceptans och trygghet.
Livskvaliteten kan försvagas om någon av dessa uteblir.
Självständighet framkom i denna studie som betydelsefull för de äldres livskvalitet
och det handlade om att de sköra äldre hade möjlighet att få hjälp vid behov. Den
hjälp som de äldre fick i vardagen upplevdes som något som bringade dem glädje,
förnöjsamhet, uppskattning, trygghet och som känslomässigt gav stöd och därmed
stärkte deras livskvalitet. Självständighet handlade också om att få vara fri, bestämma
själv, klara sig själv och behålla sin integritet och sitt privatliv. Självständigheten
upplevdes som att det gav dem förnöjsamhet och därmed stärkte den deras
livskvalitet. Att vara fri handlade om att få vara fri med sitt och göra saker efter eget
behag. Att klara sig själv innebar att vara så pass frisk att det var möjligt att bo hemma,
sköta sig själv och klara av vardagen. Att få behålla sin integritet och sitt privatliv var
viktigt och skänkte förnöjsamhet.
För att kunna bo hemma så länge som möjligt, krävdes en grad av självständighet av
de sköra äldre. De som fick hjälp i vardagen med sysslor som de inte själva klarade
av hade en större möjlighet att självständigt fortsätta bo hemma. Om barnen och
släktingarna bodde på en annan ort trädde viktigheten av hemvårdens hjälp fram.
Hjälp av grannar och vänner var högt uppskattad. Enligt Dale et al. (2001) har
hemvården en central betydelse för de äldre när det gäller att kunna fortsätta bo i sitt
eget hem. Hsieh (2017) konstaterar att det finns en tydlig koppling mellan de äldres
livskvalitet och kvaliteten på den hemvård de äldre får. Dury et al. (2018) skriver att
de flesta sköra äldre personer i deras forskning upplevde livskvaliteten som bra och
ansåg sig få tillräcklig med vård och stöd.

33

Självbestämmande är en viktig aspekt för de äldre trots att de är i behov av stöd och
hjälpinsatser

från

anhöriga,

vänner

eller

hemvården.

De

aspekter

av

självbestämmande som Bölenius et al. (2019) tar fram bland de äldre som får hemvård
gäller tidsanvändning och egenvård.

De äldre som upplevde högre grad av

självbestämmande även gav uttryck för betydligt högre grad av livskvalitet.
Om man ser på självständighet utgående ifrån Boggatz (2020) teoretiska perspektiv,
som omfattar äldre personers hälsofrämjande och livskvalitet uppdelad i fyra
inriktningar

av

handlingar

(kroppsligt

relaterade,

socialt

relaterade,

identitetsrelaterade och utvecklingsrelaterade handlingar) framkommer det att
självständighet handlar om socialt relaterade handlingar. Att främja hälsa, innebär
enligt Boggatz (2020) för de äldre att njuta av sociala kontakter och att vara privat,
att vara självständig och vid behov få vård, att själv ha kontroll över hälsofrämjande
aktiviteter utan att bli en börda för andra och att anpassa sig till sociala normer och
samtidigt njuta av att avvika från dessa. Önskan att behålla sin självständighet är
centralt för de äldre (Boggatz, 2020).
Gemenskap framträdde i den här studien som viktig för de äldres upplevelse av
livskvalitet. Gemenskap handlade om sociala kontakter, sällskap och delaktighet. De
äldre upplevde sociala kontakter och sällskap som meningsfullt, uppiggande,
närvarogivande och som glädje och förnöjsamhet vilket tolkas som stärkande av
livskvalitet. De sociala kontakterna skedde med barn, barnbarn, släktingar,
hemvården och vänner. Sociala kontakter skedde också via sociala medier då närvaro
inte var möjlig på grund av långa avstånd. Delaktighet upplevdes som glädje och
trevnad, samt som känslomässigt stöd och som en känsla av gemenskap. Delaktighet
upplevdes även under olika sammankomster eller möten, såsom t.ex. i andlig
verksamhet.
Resultatet i denna studie tyder på att en upplevelse av gemenskap kan stärka
livskvaliteten bland de sköra äldre som får hemvård. Livskvalitet hos de sköra äldre
kan försvagas, om upplevelse av gemenskap uteblir. Det finns flertal olika orsaker till
att en skör äldre kan uppleva sig utelämnad från gemenskap och i stället uppleva
social isolering, exempelvis pga. en allvarlig sjukdom, nedsatt funktionsförmåga,
även nedsatt hörsel och/eller syn, långt avstånd till närmaste anhöriga eller avsaknad
av anhöriga och/eller vänner.
34

Moreno-Tamayo et al. (2019) fäster uppmärksamhet på att att klara livet i en socialt
isolerad situation medför allvarliga svårigheter i fråga om livskvalitet. Enligt Renne
och Gobbens (2018) räknas också mångsjuklighet, fysisk, psykologisk och social
skörhet som livskvalitetförsämrande. Harithasan et al. (2020) skriver om sensorisk
nedsättning av både hörsel och syn, som en betydande orsak som kan försämra de
äldres livskvalitet och kognitiva funktion. För de äldre med nedsatt hörsel kan
användning av en hörapparat förbättra livskvaliteten. (Hyams et al. 2018).
Fokus i denna studie har vilat på de livsaspekter som stärker livskvaliteten. En annan
förståelse av livskvalitet kan eventuellt nås också genom en spegling av de aspekter
som försvagar livskvalitet. Den rådande pandemin (covid-19) har berört alla, inte
minst de sköra äldre som får hemvård och det är tänkbart att även pandemin kan
försämra de äldres möjligheter att bevara sina sociala kontakter och uppleva
gemenskap. Institutet för hälsa och välfärd (THL, 2020) menar att de äldre har hamnat
i en särskilt svår situation på grund av begränsningarna under pandemin då man har
varit tvungen att begränsa även hemvårdsbesöken för de äldre.
Utgående från Boggatz (2020) teoretiska perspektiv kan temat gemenskap
sammankopplas till socialt relaterade handlingar. Boggatz skriver (2020) också att det
inte är möjligt att främja fysisk kondition utan att ta hänsyn till sociala behov. Därmed
är fysisk aktivitet (kroppsligt relaterade handlingar) kopplad med sociala kontakter.
Boggatz skriver (2020) att sociala kontakter var ett centralt motiv för att delta i
gruppaktiviteter, men också uppmuntrande och gav gruppmedlemmar en känsla av att
bli omhändertagna.

Boggatz (2020) betonar också, att alla inte har ett behov av

sociala kontakter eller skiljer åt sin önskan om fysisk aktivitet från önskan om sociala
kontakter. Boggatz (2020) tar i sitt teoretiska perspektiv upp den hälsofrämjande
aspekten av livskvalitet och därmed kopplas den i flera sammanhang till fysisk
aktivitet. Funktionella begränsningar och nedsatt syn och hörsel, kan upplevas som
ett hinder och därmed påverka deltagande i träning i grupp (Boggatz, 2020).
Undertemat delaktighet kan kopplas till Boggatz (2020) teoretiska perspektiv genom
den gemensamma upplevelsen i grupp när man deltar i fysisk gruppaktivitet. Den
andliga aspekten i undertemat delaktighet kan kopplas till Boggatz (2020) teoretiska
perspektiv i utvecklingsrelaterade handlingar ur ett hälsofrämjande perspektiv. Där
35

tar Boggatz (2020) upp en del av äldre personers uppfattning om att i hälsa se en
religiös dimension och att främja hälsa kan också utföras med böner. Andlighet kan
också sökas bland de äldre utan att förankras i religioner och som hälsofrämjande ses
exempelvis meditation, Yoga och Qi Gong (Boggatz, 2020). Detta kan även jämföras
med Eriksson (2018) som påtalar att människans andliga dimension är väsentlig att
bejaka då det gäller att främja hälsa och välbefinnande.
Betydelsefulla aktiviteter framkom i studien som central för de äldres livskvalitet.
Dessa betydelsefulla aktiviteter handlade om intresseväckande aktiviteter samt
aktiviteter att engagera sig i. Många olika aktiviteter väckte intresse hos de sköra äldre
och tolkades som givande och glädjegivande, såsom exempelvis att titta på tv, att följa
med nyheter, att läsa, att sköta om blommor och göra promenader. Lika väl fanns det
också andra aktiviteter som de äldre engagerade sig i, exempelvis dagliga projekt och
sysselsättningar, vilket upplevdes som meningsfulla och som förnöjsamhet och
välmående. Dale at al. (2001) ser också en stor betydelse av livskvaliteten när de äldre
kan fortsätta med sina hobbyer och fritidssysslor hemma och använda tiden till
någonting som de tyckte var meningsfullt.
Det finns flertal forskningar som fokuserar på fysisk aktivitet och dess effekt och
påverkan på de äldres livskvalitet - där bland tas också frågan om nutritionens
viktighet upp. Atad och Caspi (2020) betonar att de äldres livskvalitet går hand i hand
med den fysiska aktiviteten som de gör. Langlois et al. (2012) betonar också fysiska
träningens välgörande effekt genom ökad kognitiv funktion och psykologisk
välmående hos de sköra äldre. Kapan et al. (2017) tar upp utöver den fysiska
aktiviteten också den givna nutritionsinformation, vilket förstärker livskvalitet. I
denna studie kom nutrition närmast upp ur aspekten av att njuta av god mat, utan att
dess mera fokusera på nutrition.
Enligt Boggatz (2020) teoretiska perspektiv kan temat betydelsefulla aktiviteter
sammankopplas till kroppsligt relaterade handlingar med de äldres intresse för fysiska
aktiviteter. I identitetsrelaterade handlingar tar Boggatz (2020) också upp de äldres
önskan av meningsfulla aktiviteter. Aktiviteterna räknades meningsfulla då de
intresserade de äldre, höll dem i gång och fyllde dagliga rutiner, exempelvis hushålls
och trädgårdsarbete, en hobby eller ett regelbundet arbete (Boggatz 2020). De flesta
aktiviteter involverade fysisk ansträngning och främjade därmed fysisk kondition och
36

hälsa, fast också de äldre inte gjorde det för konditionens skull utan för att vara i gång
och uppnå en känsla av resultat (Boggatz 2020).
Bekräftelse som människa framsteg i denna studie som centralt för de äldres
livskvalitet. Bekräftelse som människa handlar om att de sköra äldre får betyda
någonting för en annan. Temat är uppbyggt av undertemana: att bli bemött som en
värdefull människa, att någon är intresserad av en och att bli sedd och hörd.
Temat är viktig för människor i alla åldrar, inte minst för de sköra äldre, som oftast
har en lång livs historia bakom sig och lever i slutskedet av sitt liv. De gav uttryck för
att de är i behov av bekräftelse som den värdefulla människan de är, här och nu, med
sina eventuella begränsningar, sina sjukdomar eller sina behov. Detta är i linje med
Vanleerberg et al. (2017), som skriver om viktigheten av att ha kännedom av de äldres
behov då det gäller utvärdering av deras livskvalitet. Det finns inget instrument som
innehåller alla relevanta områden av livskvalitet, vilket antyder, att man litar mera på
expertutlåtanden i utvärdering av de äldres livskvalitet än på deras egen uppfattning
om det (Vanleerberg et al. 2017).
Boggatz (2020) tar fram i identitetsrelaterade handlingar de äldres önskan om att
någon behöver en, vilket kan sammankopplas till temat bekräftelse som människa.
Boggatz (2020) skriver om en känsla av välmående de äldre upplever när de hjälper
andra och ses därmed som hälsofrämjande. Boggatz (2020) skriver också i
identitetsrelaterade handlingar om de äldres önskan av att bli bemött respektfullt och
känna sig vara uppskattad, samt hur viktigt det är att känna sig bli bemött jämlikt
oberoende om man är rik eller fattig, vilket kan också kopplas till temat att bli
bekräftad som människa.
Bergholm et al. (2021) lyfter fram välbefinnande vilket kan stärkas med upplevelsen
att känna sig vara värdefull som människa och kunna bestämma själv över sitt eget
liv. Erikson (2018) skriver om varje människas önskan om att bli bekräftad, och att
bli bejakad som den hon är.
Naturen framsteg i denna studie som viktig för de äldres upplevelse av livskvalitet.
Detta handlar om att vara i kontakt med naturen och dess fenomen och upplevdes av
de äldre som inre glädje, njutning och välbehag som tolkas stärka livskvalitet. Detta
kan jämföras mot Hemberg, Nyqvist och Näsman (2021) som skriver om betydelsen
37

för de äldre att vara ute i naturen ur en hälsofrämjande aspekt och därmed kan det ge
meningsfullhet i vardagen. Meningsfullhet i vardagen upplevdes likaväl av
trädgårdsarbete, eller att vistas ute i det gröna, speciellt under sommartid (Hemberg
et al. 2021).
Studier visar även att de personer som tidigare i livet har varit aktiva genom att
spendera tid i naturen behåller ofta denna livsstil livet ut (Colley, Currie & Irvine
2019). De personer som redan som barn har erfarit uteliv i naturen och skapat kontakt
med naturen genom ett regelbundet friluftsliv, fortsätter oftast med detta under
ålderdomen. I linje med detta skriver också Hirvensalo och Lintunen (2011) att aktivt
deltagande i fysiska aktiviteter och sport i skolåldern oftast följer med personen till
vuxen ålder. Vid pensionsåldern finns även goda möjligheter att satsa på nya
fritidsaktiviteter (Hirvensalo & Lintunen, 2011). Att vara i kontakt med naturen kan
också vara något som uppskattas på äldre dagar, då arbetslivet saktar ner och livsstilen
blir möjligen lugnare. Naturen i sin mångfaldighet kan vara en kraftkälla för både
yngre och äldre, speciellt om man har nära tillgång eller har utsikt till naturen, med
sin rika flora och fauna. Hemberg, Nyqvist, Ueland och Näsman (2020) skriver att det
är oerhört viktigt för de sköra äldre att komma ut i naturen, för att få där nya intryck,
njuta av fågelliv, blommor och havet. Detta med vikten av att få vara i naturen som
kan ge livskraft bland de äldre kan även jämföras mot Gobben och van Assen (2017)
som skriver om omständigheterna i miljön och att de har stora betydelse för äldre
personer, samt att varierande miljöer kan sammankopplas med livskvalitet. Resultatet
kan även speglas mot Arias-Merino et al. (2019) som skriver om att en bra interaktion
mellan de äldre och deras omgivning, hem och samhälle kan resultera i högre
psykologiskt välmående och bättre livskvalitet.
Acceptans framkom i studien som betydelsefull för de äldres livskvalitet.
Acceptansen innefattade även inre harmoni och försoning. Inre harmoni handlade om
att trivas vara för sig själv och vara med sig själv och upplevdes av deltagarna som
förnöjsamhet och tolkades förstärka livskvalitet. Försoning handlade om att acceptera
livets gång, sin ålder och sin livssituation och upplevdes som förnöjsamhet,
tacksamhet och förståelse för livet, som tolkades stärka livskvalitet. Detta är i linje
med Santamäki-Fischer (2007) som betonar hur viktigt det är att hålla fast vid sin
egen identitet trots de förändringar och förluster man möter när man föråldras. Det
38

här innebär bland annat kunskap att balansera olika saker i livet, exempelvis svaghet
och styrka, samt försoning och det man ångrar i livet (Santamäki-Fischer, 2007).
Under livets långa lopp gör vi konstant olika val, större och mindre och måste leva
med konsekvenserna av våra val i det goda och onda. Livet kan också någon gång
överraska oss med någonting oväntat som vi ogärna skulle medvetet välja men måste
ta emot som det kommer. Hur vi klarar oss med det har att göra med inre harmoni och
att acceptera livets gång - Att se det goda och vara livsbejakande ger minsann styrka
och därmed förstärker livskvalitet.
Risken att insjukna i en kronisk sjukdom ökar oftast med åldern och en sjukdom kan
upptäckas oväntat. Chang och Wen (2016) konstaterar att de äldre personer med flera
kroniska sjukdomar hade en lägre nivå av allmän livskvalitet. Däremot kände inte de
äldre med en positiv attityd mot åldrande, att mångsjukligheten försämrar
livskvaliteten (Yamada et al., 2015). Detta kan även relateras till Hemberg, Forsman
och Nordmyr (2017), som skriver att de äldre kan uppleva hälsa och välbefinnande
trots eventuella diagnoser. Genom att de äldre lever en dag i sänder, kan de ha större
kraft att möta existentiella frågor om liv och död samt uppehålla sina kvarstående
resurser.
Utgående från Boggatz (2020) teoretiska perspektiv i identitetsrelaterade handlingar
tar han upp hur viktigt det är att acceptera sig själv, trots åldersrelaterade
begränsningar och att inte vara för självkritisk, utan sänka sina förväntningar av sig
själv till en realistisk nivå. Boggatz (2020) betonar också i utvecklingsrelaterade
handlingar att tänka positivt och att främja hälsa trots de begränsningar som den äldre
har.
De äldre upplever livskvalitet på olika sätt och när krafterna minskar och
funktionsförmågan blir begränsad, är det viktigt att kunna fortsätta leva med de
resurser den äldre har. Vårdpersonalen och de som står nära kan hjälpa stärka
livskvalitet hos de äldre med att upptäcka och stöda de resurser och kunskap som
finns. Dury et al. (2018) visar att de flesta sköra äldre upplevde i deras forskning att
livet var meningsfullt och att de hade kontroll över sitt liv. Det är också viktigt att få
insikt i det kunnande och de resurser de äldre har i stället för att uppfatta deras skörhet
som enbart belastande för andra (Dury et al., 2018).

39

Trygghet framträdde i studien som centralt för de äldres upplevelse av livskvalitet.
Tryggheten beskrevs på olika dimensioner och kunde upplevas på en praktisk nivå
och på en djupare nivå. På en praktisk nivå handlade trygghet om att känna sig trygg
med att bli omhändertagen av hemvårdspersonal, eller av barnen, eller att bära på ett
trygghetslarm för nödsituationer och det tolkades som stärkande av livskvalitet. På en
djupare nivå handlade trygghet om en andlig, eller existentiell känsla av trygghet, att
leva tryggt i tron, eller att ha en känsla av inre trygghet framför livet, som tolkades
som stärkande av livskvalitet.
Boggatz (2020) teoretiska perspektiv kan kopplas till en praktisk nivå av trygghet i
kroppsligt relaterade handlingar där en trygghetskänsla kan nås genom fysiska
övningar som förstärker kroppen. Boggatz (2020) skriver även under socialt
relaterade handlingar om trygghetskänslan de äldre upplever på en praktisk nivå
genom att bli omhändertagen av hälsovårdspersonal, genom socialt nät, eller genom
att känna sig trygg i sin miljö.
Trygghetslarmen nämndes i denna studie som teknologin vilken skapade en känsla av
trygghet på en praktisk nivå. Det som inte framkom i tidigare forskningar var flera
andra tekniska lösningar vilka alltmer används inom hemvården för att de sköra äldre
kan känna sig tryggare i sitt eget hem. Karlsen, Moe, Haraldstad och Thygesen (2019)
skriver att känslan av säkerhet och trygghet ökade bland de äldre med televård (eng.
”telecare”). Televård innebär enligt Karlsen et al. (2019) olika tekniska lösningar för
att undvika och upptäcka olyckshändelser, exempelvis varningssignaler eller
röstpåminnelser. Televård kan också innebära möjligheten att personen blir
lokaliserad och hittad om hen har gått vilse, samt kan handla om att installera en
kamera i hemmet för kontakt mellan den äldre och hemvårdspersonal.
Temat trygghet, i denna studie, upplevdes bland de sköra äldre på en praktisk nivå
och på en på en djupare nivå som andlig, eller existentiell trygghet. Det nationella
målet är att den äldre personen kan bo hemma till och med till slutet av sitt liv (THL,
2020). Att bo hemma så länge som möjligt kan ibland kännas till och med som ett
mantra. Kanske en diskussion kunde återupptas med fokus på om de sköra äldre
känner sig trygga i sitt hem, på en praktisk nivå och på en djupare nivå, då man inte
klarar vardagen självständigt, har eventuellt sjukdomar och är beroende av hjälp? Vill
de sköra äldre bo hemma till slutet av sitt liv trots all hjälp de får?

40

Resultatet i denna studie kan ses som en berättelse om de äldres vardag, om det som
är viktigt för dem och ger livskvalitet. Det är också en spegling av det levda livet,
historien bakom människan, som kan hjälpa till i vårdsituationer att den sköra äldre
blir bemött och bekräftad som människa och bejakad som den hon är.

41

10

Metodologiska överväganden

I detta kapitel skall en kritisk granskning av studiens forskningsprocess, skribentens
arbetssätt samt val av metoder redogöras.
Mårtenson och Fridlund (2017) lyfter fram trovärdighet som en viktig indikator för
vetenskapliga studier, som kan uppnås med att påvisa att analysen är grundad i data
och därmed äkta. Trovärdighet kan också bedömas med att pålitligt beskriva
skribentens förförståelse i ämnet eller tidigare erfarenheter i datainsamling och med
att noggrant skriva ut analysprocessen och därmed nå bekräftelsebarhet. (Mårtenson
& Fridlund, 2017). Trovärdighet kan också bedömas med resultatens överförbarhet
som kräver att resultatet är tydligt beskrivet (Mårtenson & Fridlund, 2017).
Syftet med denna studie var att utforska upplevd livskvalitet i vardagen bland de sköra
äldre som får hemvård och vilken betydelse deras upplevelse av livskvalitet har i
vardagen. Eftersom de sköra äldre upplever livskvalitet på ett varierande sätt, har
kvalitativ innehållsanalys med en induktiv ansats valts som metod för denna studie,
för att få fram nyanserna av de varierande upplevelser av livskvalitet. En kvantitativ
metod kunde ha styrt resultatet i denna studie mot en riktning där varierande
upplevelser av livskvalitet hade blivit otydliga. Ett deduktivt angreppssätt kunde ha
lett till ett missledande resultat.
Att främja livskvalitet och välbefinnande för att må bra är också något som skribenten
själv är intresserad av och strävar för och därmed har det kunnat leda till att
skribentens förförståelse har påverkat analysprocessen av data. Skribenten har en
tidigare arbetserfarenhet inom hemvården, som har kunnat likaväl påverka som
förförståelse i analysprocessen. Den tidigare erfarenheten inom hemvården kan också
ses som en fördel, med att skribenten har nått djupare förståelse i den miljön som data
har insamlats i, eftersom skribenten inte har deltagit i datainsamlingen. Datainsamling
som använts i denna studie har insamlats och transkriberats av tre projektforskare vid
Åbo Akademi. Information om insamlingen av data samt urval av deltagarna har
skribenten fått av handledaren, som en av projektforskarna i projektet, samt ur
material i projektet. Urval av deltagarna har skett av hemvårdspersonalen genom
mätningen med hjälp av RAI-instrumenten, där klienten hade själv kryssat för att han
eller hon upplevde ensamhet, eller att personalen hade tolkat att klienten eventuellt
upplevde ensamhet. Projektforskarna har använt en semistrukturerad intervju som har
42

fungerat väl i denna studie. Deltagarna har haft möjlighet att svara fritt på de öppna
frågorna och därmed har intervjumaterialet varit rikligt och svarat på syftet i denna
studie.
Eftersom skribenten inte har deltagit i datasamling, finns risken att det som sägs
mellan raderna, exempelvis kroppsspråket, gester och ansikts- och röstuttryck, har
uteblivit och analysprocessen har bearbetats mera textnära. Enligt Lundman och
Hällgren Graneheim (2017) ger en analys som håller sig nära texten en beskrivning
av det manifesta innehållet. Det finns risken att helheten går förlorad om hela
analysprocessen arbetas alltför textnära (Lundman & Hällgren Graneheim, 2017).
Att analysera färdigt insamlade data har kunnat förstärka pålitligheten, eftersom
analysprocessen har bearbetats utan i förväg fastlagda förväntningar eller fördomar i
förhållande till deltagarna i denna studie. Skribenten har läst noggrant och flera gånger
igenom intervjuerna för att få en djupare förståelse av ämnet genom deltagarnas egna
upplevelser av livskvalitet, som kan ses stärka pålitligheten och därmed
trovärdigheten i resultatet. Enligt Lundman och Hällgren Graneheim (2017), kan
trovärdighet bedömas med att tydligt framföra vems röst som hörs i resultatet – är det
forskarens tolkning, eller redovisas intervjupersonens röst.
I projektet deltog sexton personer, som kan ses som tillräckligt för att få en mångsidig
bild om upplevelser av livskvalitet bland de sköra äldre som får hemvård. Tio av
deltagaren var kvinnor, som har kunnat leda till de aspekter av livskvalitet som
uppkom i resultatet i denna studie. Medelåldern av deltagarna var hög (86 år), som
kan ha medverkat att det var mera kvinnor än män som deltog i projektet.
Det färdigt insamlade och transkriberade materialet analyserades med kvalitativ
innehållsanalys, inspirerad av Lundman och Hällgren Graneheim (2017). Mårtenson
och Fridlund (2017), påpekar att bekräftelsebarhet kan ökas med en tydligt beskriven
analysprocess.
Analysenheterna utgående från intervjuerna valdes ut enligt studiens forskningssyfte.
Analysenheterna i varje intervju kondenserades och koderades i en tabell, speglades
till baka till intervjutexten för att säkerställas att inget hade uteblivit. Därefter
diskuterades koderna med handledaren och skribenten bearbetade koderna vidare till
undertemana. De uppväxande temana och därefter resultatet, diskuterades med
handledaren. Pålitligheten av denna studie förstärks med diskussionerna med
handledaren, som en av projektforskarna i projektet, att inget hade uteblivit i resultatet
43

i denna studie. Pålitligheten kan även stärkas med skribentens tidigare erfarenhet av
transkribering av intervju och kvalitativ innehållsanalys genom övningsarbete i kurs
gällande kvalitativmetod. Trovärdigheten har stärkts med att skribenten skrev alla
undertemana i resultatet och tydliggjorde dem med citat ur intervjuerna, för att läsaren
skulle kunna förstå bättre resultatet. Tolkningen förtydligades även i bilaga 1.
Den etiska aspekten har betonats under hela studiens gång. Forskningsetiskt lov att
utföra studien erhölls från den kommun i Österbotten där data insamlades. Deltagarna
i

forskningsprojektet

gav

sitt

informerade

samtycke

för

deltagandet

i

forskningsprojektet och projektforskarna gav lov för skribenten att använda
insamlade och transkriberade data för denna studie. Skribenten har förvarat den
insamlade data med omsorgsfullhet, så att ingen utomstående har haft tillgång till det.
Informationssökningsprocessen, forskningsprocessen och resultatet av studien har
presenterats ärligt och grundligt.
Överförbarhet beskrivs av Lundman och Hällgren Graneheim (2017), att det handlar
om huruvida resultatet kan överföras till andra grupper eller situationer. Eftersom
flera olika tolkningar är möjliga i en kvalitativ metod, ses resultatet inte som
överförbar till andra grupper eller situationer. Resultatet av den här studien ger en
förståelse om de sköra äldres vardag och deras upplevda livskvalitet som kan vara
behjälplig inom hemvården och även i andra vårdkontext.

44

11

Slutsats

Denna studie hade som syfte att utforska upplevd livskvalitet i vardagen bland de
sköra äldre som får hemvård, och vilken betydelse den upplevda livskvaliteten har i
vardagen. Livskvalitet bland de sköra äldre har forskats rikligt och flertal instrument
finns för att mäta olika aspekter av livskvalitet. Den tidigare forskningen antydde att
det inte finns mätinstrument som skulle innehålla alla relevanta områden i ämnet.
Resultatet i denna studie visade att livskvalitet blir förstärkt genom självständighet,
gemenskap, betydelsefulla aktiviteter, bekräftelse som människa, naturen, acceptans
och trygghet. Livskvaliteten kan försvagas om någon av dessa uteblir. Trenden inom
äldrevården har redan en längre tid varit att skapa sådana omständigheter i hemmet
som gör att en äldre person kan bo hemma så länge som möjligt. Kanske en diskussion
kunde återupptas med fokus på om de sköra äldre känner sig trygga i sitt hem då man
inte klarar vardagen självständigt, har eventuellt sjukdomar och är beroende av hjälp?
Vill de sköra äldre bo hemma till slutet av sitt liv trots all hjälp de får?
Denna studie kan ge en ökad förståelse om hur sköra äldre som får hemvård upplever
livskvalitet i sin vardag. Resultatet i den här studien belyser speciellt den sköra äldres
önskan om att få bli bemött och bekräftad som en värdefull människa och bejakad
som den unika person hon är. Studiens resultat kan användas inom hemvård som
grund för förståelse hur man kunde främja de äldres välbefinnande och livskvalitet
och därmed främja hälsa. Denna förståelse kan vara betydelsefull, inte minst under
pandemiperioder och under andra perioder av kris. Framtida forskning kunde
fokusera exempelvis på att utreda om det finns skillnader i åldersgrupperna av de
äldre gällande deras önskemål om att få bo hemma eller alternativt boende på någon
serviceenhet när deras behov av ökade vårdinsatser uppstår.

45

Referenser

Adigüzel, E., & Acar-Tek, N. (2019). Nutrition-related parameters predict the healthrelated quality of life in home care patients. Experimental Gerontology, 120, 15–20.
https://doi.org/10.1016/j.exger.2019.02.018
Arias-Merino, E.D., Espinel-Bermudez, M.C., Vázquez-Arias, C.E., Medrano-Ramos,
M., Gu, D. (red.) & Dupre, M.E. (red.). (2019). Encyclopedia of Gerontology and
Population Aging. Springer Nature Switzerland AG. http://doi.org/10.1007/978-3-31969892-2_640-1.
Atad, O. I. & Caspi, D. (2020). Exercise and perceived quality of life among frail older
adults. Quality in Ageing: policy, practice and research. https://doi.org/10.1108/QAOA08-2019-0047.
Bergbom, I., Nåden. D. & Nyström, L. (2021). Katie Erikssons´s caring theories. Part 1.
The caritative caring theory, the multidimensional health theory and the theory of human
suffering.

Scandinavian

Journal

of

Caring

Sciences.

00,

1-9.

https://doi.org/10.1111/scs.13036.
Boggatz, T. (2016). Quality of life in old age – a concept analysis. International Journal
of Older People Nursing. 11, 55–69. https://doi.org/10.1111/opn.12089.
Boggatz, T. (Red.). (2020). Quality of life and Person-Centered Care for Older People.
(s. 97 – 173). Springer Nature Switzerland AG.
Bunt, S., Steverink, N., Olthof, J., van der Schans, C.P. & Hobbelen J.S.M. (2017). Social
frailty in older adults: a scoping

review.

Eur J Ageing. 14, 323–334.

https://doi.org/10.1007/s10433-017-0414-7.
Bölenius, K., Lämås, K., Sandman, P-O., Lindkvist, M., & Edvardsson, D. (2019).
Perceptions of self-determination and quality of life among Swedish home care recipients
– a cross-sectional study. BMC Geriatrics, 19 (142), 1–9. http://doi.org/10.1186/s12877019-1145-8.
Chang, S-F., & Wen, G-M. (2016). Association of Frail Index and Quality of Life Among
Community-dwelling Older Adults. Journal of Clinical Nursing, 25, 15–16. https://doiorg.ezproxy.vasa.abo.fi/10.1111/jocn.13248

Colley, K., Currie, M. J. B. & Irvine, K.N. (2019). Then and Now: Examining Older
Peoples´s Engagement in Outdoor Recreation Across the Life Course. Leisure Sciences,
41 (3), 186 – 202. https://doi.org/10.1080/01490400.2017.1349696.
Dale, B., Dale, J.G., & Lorensen, M. (2001). Quality of Life Among Elderly Who Live
at Home and Receive Home Health Nursing Care. Vård i Norden, 21 (2), 4–10.
https://doi.org/10.1177%2F010740830102100201
de Vries, N.M., Staal, J.B., van Ravensberg, C.D., Hobbelen, J.S.M., Olde Rikkert ,
M.G.M., & Nijhuis-van der stranden, M.W.G. (2011), Outcome instruments to measure
frailty:

A

systematic

review.

Ageing

Research

Reviews,

10,

104–114.

https://doi.org/10.1016/j.arr.2010.09.001.
Dury, S., Dierckx, A., van der Vorst, A., Van der Elst, M., Fret, B., Duppen, D.,
Hoeyberghs, L., De Roeck, E., Lambotte, D., Smetcoren, A-S., Scols, J., Kempen, G.,
Rix Zijlstra, G.A., De Lepeleire, J., Schoenmakers, B., Verté, D., De Witte, N., Kardol,
T., De Deyn, P.P., Engelborghs, S., & De Donder, L. (2018). Detecting frail, older adults
and identifying their strengths: result of a mixed-methods study. BMC Public Health, 18,
191, https://doi.org/10.1186/s12889-018-5088-3.
Eriksson, K. (2018). Vårdvetenskap. Vetenskap om vårdandet om det tidlösa i tiden
(samlingsverk). Stockholm: Liber
Forskningsetiska delegationen. (2012). God vetenskaplig praxis (GVP) | Forskningsetiska
delegationen (tenk.fi) (Hämtat 14.1.21)
Gobbens, R.J.J. & van Assen, M.A.L.M., (2017). Assosiation of enviromental factors
with quality of life in older adults. The Gerontologist, 58 (1), 101–110.
https://doi.org/10.1093/geront/gnx051.
Harithasan, D., Mukari, S.Z-M.S., Ishak, W.S., Sahahar, S. & Yeong, W.L. (2020). The
impact of sensory impairment on cognitive performance, quality of life, depression and
loneliness

in

older

adults.

Int

J

Geriatr

Psyhiatry,

35,

358–364.

https://doi.org/10.1002/gps.5237.
Helsingfors stad (2020). Hemvårdens tjänster och avgifter | Helsingfors stad (Hämtat
17.1.21)
Hemberg, J., Nyqvist, F., Ueland, V. & Näsman, M. (2020). Experiences of longing in
daily life and associations to well-being among frail older adults receiving home care: a

qualitative study. International Journal of Qualitative Studies on Health and Well-being,
15(1), 1857950. https://doi.org/10.1080/17482631.2020.1857950.
Hemberg, J., Näsman, M. & Nyqvist, F. (2021). Meaningfulness among frail older adults
receiving home-based care in Finland. Health Promotion International, 2021, 1–10.
https://doi.org/10.1093/heapro/daab087.
Hemberg, J., Forsman, A.K. & Nordmyr, J. (2017). One day at a time – being in the
present experienced as optimal health by older adults – the existential health dimension
as a health-promoting potential. Nursing and Palliative Care, 2(2), 5 – 7.
https://doi.org/10.15761/NPC.1000148.
Hirvensalo, M., & Lintunen, T. (2011). Life course perspective for physical activity and
sports participation. European Review of Aging and Physical Activity, 8 (1), 13–22.
https://doi.org/10.1007/s11556-010-0076-3.
Hjerpe, E. (2018). Informationssökning, Magisteravhandling [PowerPoint-presentation].
Vetenskapsbiblioteket,Tritonia.
https://moodle.abo.fi/pluginfile.php/409282/mod_resource/content/1/Informationss%C3
%B6kning_Tritonia_2018.pdf
Hsieh, C-m., (2017). Health, Quality of Homecare Services and Quality of Life: A Case
of

Frail

Older

Immigrant

Adults.

Soc

Indic

Res,

134,

711-723,

https://doi.org/10.1007/s11205-016-1442-y.
Hyams, A.V., Hay-McCutcheon, M., Scogin, F., (2018). Hearing and quality of life in
older

adults.

Journal

of

Clinical

Psychology,

74,

1874–1883.

https://doi.org/10.1002/jclp.22648.
Institutet för hälsa och välfärd. (2020). Hemvård - Äldre - THL (Hämtat 17.1.21)
Institutet för hälsa och välfärd. (2020) Corona har försatt många äldre personer i en svår
situation – experter bedömer konsekvenserna av epidemin - Pressmeddelande - THL
(Hämtat 17.1.21)
Kapan, A., Winzer, E., Haider, S., Titzer, S, Schindler, K., Lackinger, C. & Dorner, T.E.,
(2017). Impact of a lay-led home-based intervention programme on quality of life in
community-dwelling pre-frail and frail older adults: a randomized controlled trial. BMC
Geriatrics. 17, 154. https://doi.org/10.1186/s12877-017-0548-7.

Karlsen, C., Moe, C.E., Haraldstad, K. & Thygesen, E., (2019). Caring by Telecare? A
Hermeneutic Study of Experiences among Older Adults and Their Family Caregivers.
Journal of Clinical Nursing. 28 (7-8), 1300 – 1313. https://doi.org/10.1111/jocn.14744
Lag om stödjande av den äldre befolkningens funktionsförmåga och om social- och
hälsovårdstjänster för äldre (28.12.2012/980). Lag om stödjande av den äldre
befolkningens… 980/2012 - Uppdaterad lagstiftning - FINLEX ® (hämtat 1.11.2021)
Langlois, F., Vu, T.T.M., Chassé, K., Dupuis, G., Kergoat, M-J. & Bhere, L., (2012).
Benefits of Physical Exercise Training on Cognition and Quality of Life in Frail Older
Adults. Journals of Gerontology Series B: Psychological Sciences and Social Sciences,
68(3), 400–404. https://doi.org/10.1093/geronb/gbs069.
Leergaard, M., Utne, I., Halvorsrud, L., Taraldsen Valeberg, B., Torbjörnsen, A.,
Björnnes, A.K., Björge, H., Grov, E.K. & Löyland, B., (2018). A review of self-rated
generic quality of life instruments used among older patients receiving home care nursing.
Health

and

Social

Care

in

the

Community.

26

(3),

321–328.

https://doi.org/10.1111/hsc.12447.
Liimatta, H., Lampela, P., Laitinen-Parkkonen, P., & Pitkala, K.H., (2019). Effects of
preventive home visits on health-related quality-of-life and mortality in home-dwelling
older adults. Scandinavian Journal of Primary Health Care, 37(1), 90–97.
https://doi.org/10.1080/02813432.2019.1569372.
Lundman, B. & Hällgren Graneheim, U. (2017). Kvalitativ innehållsanalys. I B. Höglund
Nielsen & M. Grankär (Red.), Tillämpad kvalitativ forskning inom hälso- och sjukvård
(3 uppl., s. 219 – 234). Lund: Studentlitteratur
Molzahn, A.E., Kallfoss, M., Makaroff, K.S., & Skevington, S.M., (2011). Comparing
the importance of different aspects of quality of life to older adults across diverse cultures.
Age and Ageing, 40, 192–199. https://doi.org/10.1093/ageing/afq156.
Moreno-Tamayo, K., Manrique-Espinoza, B., Ramírez-García, E., & Sánchez-García, S.,
(2019). Social isolation undermines quality of life in older adults. International
Psychogeriatrics. https://doi.org/10.1017/S1041610219000310.

Mårtenson, J. & Fridlund, B. (2017). Vetenskaplig kvalitet i examensarbete. I M.
Henricson (Red.), Vetenskaplig teori och metod. Från idé till examination inom
omvårdnad (2 uppl., s. 421 – 438). Lund: Studentlitteratur
Nordmyr, J., Forsman, A.K., & Norrback, O. (2020). Att åldras på 2020-talet: Social
delaktighet som grund för ett gott åldrande. Tankesmedjan Agenda av Svenska
Bildningsförbundet rf.

https://www.agenda.fi/Rapport/att-aldras-pa-2020-talet-

social-delaktighet-som-grund-for-ett-gott-aldrande/
Pilotto, A., Custodero, C., Maggi, S., Veronese, N., & Ferrucci, L. (2020).

A

multidimensional approach to frailty in older people. Ageing Research Reviews, 2020
(60) 101047. https://doi.org/10.1016/j.arr.2020.101047.
Renne, I. & Gobbens, R.JJ. (2018). Effects of frailty and chronic diseases on quality of
life in Dutch community-dwelling older adults: a cross sectional study. Clinical
Interventions in Ageing, 13, 325–334. https://dx.doi.org/10.2147%2FCIA.S156116
Rockwood, K. (2005). What would make a definition of frailty successful? Age and
Ageing, 34, 432–434. https://doi.org/10.1093/ageing/afi146.

Santamäki Fischer, R. (2007). Living in consolation while growing very old.
[Doktorsavhandling, Umeå Universitet]. ISSN 0346-6612 -ISBN- 978-91-7264-265-2.

Siriwardhana, D.D., Weerasinghe, M.C., Rait, G., Scholes, S. & Walters, K.R. (2019).
The association between frailty and quality of life among rural community-dwelling older
adults in Kegalle district of Sri Lanka: a cross-sectional study. Quality of Life Research,
28, 2057–2086. https://doi.org/10.1007/s11136-019-02137-5.
Social- och hälsovårdsministeriet (2018). Tiedotteen otsikko (stm.fi) (Hämtat 17.1.2021)

Sotkanet, Institutet för hälsa och välfärd. (u.å). THLs statistikuppgifter för
befolkningsprognos för 65 år och över, indikator 726.
https://sotkanet.fi/sotkanet/sv/taulukko/?indicator=szZytrbwBQA=&region=s07MBAA
=&year=sy6rBAA=&gender=t&abs=f&color=f&buildVersion=3.0SNAPSHOT&buildTimestamp=202103120740 (Hämtat 13.4.21)

Sotkanet, Institutet för Hälsa och Välfärd. (u.å). THLs statistikuppgifter för
befolkningen år 2020 för för 65 år och över, indikator 1068.
https://sotkanet.fi/sotkanet/sv/taulukko/?indicator=s073tNY1zQUA&region=s07MBAA
=&year=sy5zBAA=&gender=t&abs=f&color=f&buildVersion=3.0SNAPSHOT&buildTimestamp=202103120740 (Hämtat 13.4.21)
Statistikcentralen

(u.å)

Statistikdatabaser

för

befolkningsprognos

[Dataset]

Befolkningsprognos 2019: Förväntade livslängden efter År, Kön, Ålder och Uppgifter.
PxWeb (stat.fi) (Hämtat 3.9.2021)

Svenska Akademiens Ordböcker (2009). skör | svenska.se
Svenska Akademiens Ordböcker (2009). hemvård | svenska.se
Svenska Akademiens Ordböcker (2009). livskvalitet | svenska.se
Vaaramaa, M., Siljander, E., Luoma, M-L. & Meriläinen, S. (2010), i Vaaramaa, M.,
Moisio, P. & Karvonen, S. (red.). Suomalaisten hyvinvointi (s.129). Institut för hälsa och
välfärd. Teema 2010 11.pdf (thl.fi)
Vanleerberg, P., De Witte, N., Claes, C., Schalock, R.L. & Verté, D. (2017). The quality
of life of older people aging in place: a litterature review. Qual Life Res. 26, 2899–2907.
https://doi.org/10.1007/s11136-017-1651-0.

Vasa stad. Kriterier för hemvård (2018). 46665ff7-hemvardens-kriterier.pdf (vaasa.fi)
(Hämtat 18.1.2021)
Verver, D., Merten, H., Robben, P. & Wagner, C. (2017). Perspectives on the risks for
older adults living independently. British Journal of Community Nursing. 7 (22), 338 –
345. https://doi.org/10.12968/bjcn.2017.22.7.338
Världshälsoorganisationen (2012). WHOQOL - Measuring Quality of Life| The World
Health Organization (Hämtat 14.1.2021)
Världshälsoorganisationen

(2018).

https://www.who.int/news-room/fact-

sheets/detail/ageing-and-health (Hämtat 12.4.2021)

Yamada, Y., Merz, L. & Kisvetrova, H. (2015). Quality of life and comorbidity among
older home care clients: role of positive attitudes toward aging. Qual Life Res 24, 1661 –
1667. https://doi.org/10.1007/s11136-014-0899-x.

Bilaga 1
Exempel på analysarbetet tema 4.
TEMA 4. BEKRÄFTELSE SOM MÄNNISKA Handlar om att få betyda någonting för en annan
Intervju 1. ...det
Att uppleva att
Ha intresse av en,
finns någon som
någon är
ha gemensamma
tycker om gamla
intresserad av en intressen
människor ändå...
och delar samma
Upplevelsen att
Någon är
fast hon är ung, så
intressen
någon är
intresserad av
har vi samma
intresserad av en
en
intressen... tycker
och delar samma
om blommor och
intressen tolkades
Det är viktigt att
fåglar och...
stärka livskvalitet
tänka på att vi är
Intervju 5. ...tänka
människor och
på att vi är
har inte ett
människor. Vi har
huvud bara för
inte ett huvud bara
Bli bemött som
att sätta en
att se oss som
för att sätta en
en likvärdig,
Upplevelsen att
mössa på, utan
människor
mössa på det, vi har har någonting
värdefull
bli bemött som en
någonting där
människa
likvärdig och
där under som
under, som behöver behöver
värdefull
engageras... så, det
människa
engageras.
tycker jag...
tolkades stärka
Intervju 7. Jag får
livskvalitet
Jag får ägna mig
ägna mig ganska
bra åt
bra åt dem
hemvården, de
(hemvårdaren) och
Någon är
lyssnar på mig.
säga hur jag tycker
intresserad av en,
Det viktigaste är
… och de lyssnar
att bli hörd
hur de
att någon lyssnar,
nog på mig. … Men (hemvårdarna)
tycker om en, bryr
det viktigaste med
Upplevelsen att
är .... om de
sig om en
hur de (hemvården) tycker om mig
bli sedd och hörd
är… ja nå det är ju
tolkades stärka
också...om de
nog om de tycker
livskvalitet.
vill prata med
om mig också…
mig och bryr sig
Nog tycker jag bäst i mig.... .Jag
om då de vill prata
tycker om de
med mig och bryr
som bryr sig om
sig i mig. … jag
mig och har lite
tycker nog om de
tid för mig.
som bryr sig om
mig och har lite tid
för mig också…
Intervju 9. Jag
Jag vågar berätta
känner nog att jag
Att bli hörd
allt åt
Få prata, bli hörd
vågar berätta vad
hemvården för
som helst åt dem
de lyssnar på
(hemvården) …och
mig.
dom lyssnar nog…
Intervju 11. …ja,
jag fick prata med
Få prata, bli sedd
Det var en
Att bli hörd och
någon (hemvården)
avlastning att få
sedd
…det var en avlastprata med
ning på något vis,
hemvården. Man
att få dela med sig
blev ju sedd.
… jo… man blev ju
sedd…

