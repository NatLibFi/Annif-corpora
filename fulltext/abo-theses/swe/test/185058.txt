Utvecklingen av motivation hos låg-, medel- och
högpresterande elever i Svenskfinland
Felicia Lytz

Magisteravhandling i specialpedagogik
Fakulteten för pedagogik och välfärdsstudier
Åbo Akademi
Vasa, 2022

Abstrakt
Författare

Lytz, Felicia

Årtal

2022

Arbetets titel

Utvecklingen av motivation hos låg-, medel- och högpresterande elever i
Svenskfinland
Opublicerad avhandling i pedagogik för pedagogie magisterexamen.

Vasa: Åbo Akademi. Fakulteten för pedagogik och välfärdsstudier

Sidantal (tot.)

41

Ev. projekt inom vilket arbetet gjorts

Avhandlingen baserar sig på data från FRAM-projektet vid Åbo Akademi
Referat

Matematik blir en allt större del av samhället och matematikfärdigheter värderas allt
högre på arbetsmarknaden. el Korrelationen mellan motivation och prestation har
konstaterats av många forskare. Forskning visar även att den matematiska
självuppfattningen och intresset för matematik sjunker i högstadiet. I den finländska
läroplanen är det första målet i matematik för åk 7-9 att stärka elevens motivation,
positiva självbild och matematiska självförtroende. Kan man ändå se samma
nedåtgående trend av matematikrelaterad motivation i finlandssvenska
högstadieskolor och sjunker isåfall motivationen lika för högpresterande elever som
för medel- och lågpresterande elever? Syftet med avhandlingen är att undersöka
utvecklingen av matematikrelaterade motivationsfaktorer hos finlandssvenska
elever i högstadiet. För att få svar på studiens syfte formulerades följande
forskningsfrågor:
1. Hur skiljer sig utvecklingen av intresse för och självuppfattning i matematik
mellan låg-, medel- och högpresterande elever?
2. Hur påverkar elevers kön utvecklingen av intresse för och självuppfattning i
matematik bland låg-, medel- och högpresterande elever?
Avhandlingen har en kvantitativ ansats och har gjorts inom FRAM-projektet vid
Åbo Akademi. Data är insamlade under fyra tillfällen mellan 2016 och 2019 och
fem stycken finlandssvenska högstadieskolor deltog i undersökningen. Samplet i
avhandlingen består av 583 respondenter.
Resultatet bekräftar tidigare forskning som säger att den matematiska
självuppfattningen sjunker i de högre årskurserna. Trots att självuppfattningen
sjunker för hela samplet, kan det konstateras att de högpresterande elevernas
självuppfattning hålls mer stabil än för de övriga prestationsgrupperna.
Tidigare forskning menar att även det matematiska intresset sjunker i de högre
årskurserna. Detta kan inte bekräftas i analyserna utan intresset för matematik hålls
relativt stabil under hela högstadiet. Det kan inte heller konstateras några skillnader
i utvecklingen av intresse mellan prestationsgrupperna.
Resultaten i avhandlingen stämmer även överens med tidigare forskning gällande
könsskillnader i matematik. Det finns inga skillnader i matematikprestationer
mellan flickor och pojkar men pojkar har ändå högre matematisk självuppfattning

och större intresse för matematik. Trots det påverkar inte kön utvecklingen av
intresse och självuppfattning.
Sökord/Indexord

Självuppfattning i matematik, intresse för matematik, matematikprestationer,
utveckling av motivation, self-concept, interest, mathematical performance

Innehåll
Abstrakt
1 Inledning .................................................................................................................. 6

2

3

4

1.1

Bakgrund och problemdiskussion ................................................................ 6

1.2

Disposition ................................................................................................... 7

1.3

Centrala begrepp .......................................................................................... 7

Teoretisk bakgrund............................................................................................ 8
2.1

Matematikrelaterad motivation .................................................................... 8

2.2

Intresse ......................................................................................................... 9

2.3

Självuppfattning ......................................................................................... 11

2.4

Utvecklingen av matematikrelaterad motivation ....................................... 14

2.5

Könsskillnader i matematik ....................................................................... 16

2.6

Syfte och forskningsfrågor ......................................................................... 18

Metod ................................................................................................................. 19
3.1

FRAM – projektet ...................................................................................... 19

3.2

Mätinstrument ............................................................................................ 19

3.3

Kvalitetskriterier ........................................................................................ 20

3.4

Forskningsetiska aspekter .......................................................................... 23

3.5

Bearbetning och analys av data .................................................................. 24

Resultat ............................................................................................................. 26
4.1 Utvecklingen av intresse för och självuppfattning i matematik ....................... 26
4.2 Könsskillnader i självuppfattning och intresse ................................................ 28

5

Diskussion ......................................................................................................... 30
5.1

Resultatdiskussion ...................................................................................... 31

5.2

Metoddiskussion ........................................................................................ 34

5.3

Avslutande diskussion och förslag till fortsatt forskning ........................... 35

Litteraturförteckning............................................................................................... 37

Tabeller
Tabell 1: Korrelationer och Cronbachs Alpha ........................................................... 21
Tabell 2: Factor Matrix för tvåfaktormodell för intresse och självuppfattning ........ 22
Tabell 3: Deskriptiva värden ..................................................................................... 24

Figurer
Figur 1: Utvecklingen av självuppfattning i matematik ............................................. 27
Figur 2: Utvecklingen av intresse för matematik ....................................................... 28
Figur 3: Utvecklingen av matematisk självuppfattning hos pojkar och flickor ......... 29
Figur 4: Utvecklingen av matematiskt intresse hos pojkar och flickor ...................... 29
Figur 5: Utvecklingen av matematikprestationer hos flickor och pojkar ................... 30

1 Inledning
1.1

Bakgrund och problemdiskussion

Matematik har länge varit ett viktigt läroämne i skolan och en stor del av skolgången
går till att utveckla det logiska tänkandet och att lösa matematiska problem. I samband
med högskolornas antagningsreform år 2020 har matematikens vikt ökat ännu mer
(Utbildningsstyrelsen, 2021). Att skriva lång matematik i studenten ger höga poäng,
vilket leder till att allt fler studerande väljer att läsa den långa lärokursen i matematiken
framför den korta (Uggla, 2021). Utvecklingen i samhället, som innebär att det mesta
i vår vardag bygger på avancerad matematik, ställer också högre krav på
matematikfärdigheterna.

Matematikfärdigheter

värderas

väldigt

högt

på

arbetsmarknaden och är en central del i många viktiga yrken i vårt samhälle (Watt
m.fl., 2009).
Samtidigt som matematikfärdigheter värderas högre, visar rapporter från både TIMSS
(the Trends in International Mathematics and Science Study) och PISA (the
Programme for International Student Assessment) att de finländska elevernas
matematikprestationer försämras. Finlands medelvärde i matematik i PISAundersökningen sjönk med 25 poäng mellan år 2003 och 2012 (Undervisnings- och
kulturministeriet, 2013). Andelen lågpresterande elever ökade, samtidigt som andelen
högpresterande elever sjönk (Undervisnings- och kulturministeriet, 2013).
En rapport gjord av TIMSS år 2015 visar också att finländska elevers intresse för och
självuppfattning i matematik ligger väl under det internationella medeltalet. Den
matematiska självuppfattningen har även sjunkit signifikant i Finland sedan år 2011
(Trends in International Mathematics and Schience Study, 2015). Motivation påverkar
både människans prestation och utbildningsval och är därför av stor vikt (Michaelides
m.fl., 2019).
Under många år har de finskspråkiga eleverna presterat bättre i matematik än de
finlandssvenska eleverna och andelen högpresterande elever har också varit större i
finska skolor (Gustafsson, 2010). Undervisningsrådet Henrik Laurén säger till
Svenska YLE (Gustafsson, 2010) att fokus i de finlandssvenska skolorna ligger på de

svagare eleverna och undervisningen är på deras villkor. I de finska skolorna finns mer
fokus på att även de högpresterande eleverna utmanas och utvecklas (Gustafsson,
2010). Ifall de högpresterande eleverna inte får stimulans i skolan, finns en risk att
motivationen sjunker och därmed även prestationerna (Liljedahl, 2018).
Det finns forskning som visar att elevers självuppfattning i matematik sjunker speciellt
mycket i högstadieåldern (Weidinger m.fl., 2017). Också intresset för matematik
svalnar (Hidi, 2000). I Finland är det första målet i matematik för åk 7–9 i Grunderna
för läroplanen för den grundläggande utbildningen (2014) att stärka elevens
motivation, positiva självbild och matematiska självförtroende. Kan man ändå se
samma nedåtgående trend av matematikrelaterad motivation i finlandssvenska
högstadieskolor och sjunker isåfall motivationen lika för högpresterande elever som
för medel- och lågpresterande elever? Syftet med denna studie är att undersöka
utvecklingen av matematikrelaterade motivationsfaktorer hos finlandssvenska elever i
högstadiet.

1.2

Disposition

Avhandlingen är uppdelad i fem olika kapitel. I det inledande kapitlet förklaras
bakgrunden till val av syfte i avhandlingen. Det andra kapitlet diskuterar den teoretiska
bakgrunden. Intresse och självuppfattning definieras och forskning kring ämnet
presenteras. I följande kapitel presenteras forskningsprojektet FRAM och
mätinstrumenten, metodens tillvägagångssätt beskrivs och forskningsetiska aspekter
diskuteras. I kapitel fyra presenteras resultaten från studien. I det avslutande kapitlet
diskuteras metod och resultat, och det ges även förslag på fortsatt forskning.

1.3

Centrala begrepp

I avhandlingen är begreppen intresse och självuppfattning centrala.
Intresse är en av de variabler som undersöks i avhandlingen. Intresse kan definieras
som personliga preferenser för ett specifikt ämnesomårde och kan ses som en
motivationsfaktor som riktar en individs uppmärksamhet mot ett specifikt objekt
(Krapp, 2000, Krapp, 2002). Intresse diskuteras mer ingående i kapitel 2.2.

Självuppfattning undersöks också som en faktor för motivation i denna avhandling.
Självuppfattning handlar om de uppfattningar och tankar en människa har om sig själv
och sin kompetens och de känslomässiga reaktionerna som är kopplade till dessa
tankar (Imsen, 2006). Självuppfattning diskuteras mer ingående i kapitel 2.3.

2 Teoretisk bakgrund
I detta kapitel behandlas studiens teoretiska bakgrund. Valet av variablerna intresse
och självuppfattning som motivationsfaktorer förklaras. Begreppen intresse och
självuppfattning definieras och tidigare forskning kring utvecklingen av dessa
motivationsfaktorer presenteras.

2.1

Matematikrelaterad motivation

Människan är utrustad med en förmåga att lära och en lust att förverkliga denna
förmåga (Illeris, 2001). Motivation kan definieras som det som förorsakar och håller
igång aktiviteten hos en individ och ger mål och mening (Imsen, 2006). Motivation
består av emotion, kognition och beteende (Skaalvik & Skaalvik, 2016). Emotionen
består bland annat av intresse, engagemang och rädsla att misslyckas, medan
kognitionen handlar om förväntningar, mål och tankar (Skaalvik & Skaalvik, 2016).
Beteende å sin sida innefattar koncentration, uthållighet, val, uppmärksamhet och
ansträngning (Skaalvik & Skaalvik, 2016).
Det finns ett tydligt samband mellan elevers motivation och skolprestationer (Hattie,
2009). Hur viktig en aktivitet anses vara och förväntan att lyckas med denna aktivitet
påverkar motivationen och därefter även de teoretiska prestationerna (Wigfield &
Eccles, 2000). Detta är grunden till förväntan-värde teorin (eng. expectancy-value
theory). Förväntan-värde teorin menar alltså att prestationer, uthållighet och val är
direkt sammankopplat med individens förväntan på framgång och värdet individen
sätter i aktiviteten (Wigfield & Eccles, 2000).

Eccles och Wigfield (2002) definierar förväntan som en människas tro på hur bra man
kommer lyckas med uppgifter antingen just nu (självuppfattning), eller längre fram i
framtiden (förväntan på framgång). Självuppfattningen påverkas i sin tur av tidigare
upplevelser och den sociala omgivningen (Eccles & Wigfield, 2002). Teoretiskt sätt
kan man göra skillnad på uppfattningen om den egna förmågan och förväntan på
framgång men empiriskt sett är de lika (Wigfield & Eccles, 2000) och många forskare
som utgår från förväntan-värde teorin väljer att enbart undersöka självuppfattning
(Rosenweig, Wigfield & Eccles, 2019).
Eccles m.fl. (1983, 2002) delar in värde i fyra olika delkomponenter. Det personliga
värdet (eng. attainment value), det inre värdet (eng. intrinsic value), nyttovärdet
(eng.utility value) och kostnaden (eng.cost). Det inre värdet, som även kan benämnas
som inre motivation eller intresse, fokuserar på den positiva känsla en individ kan
känna vid utförande av en aktivitet eller av konsekvenserna av att slutföra aktiviteten
(Eccles & Wigfield, 2002).
Förväntan-värde teorin hjälper oss förstå varför individer väljer att sysselsätta sig med
vissa aktiviteter medan de väljer bort andra aktiviteter ( Eccles & Wigfield, 2002). Vi
får också förståelse för att individers självuppfattning, det värde individen sätter i en
aktivitet och individens mål är relaterade till både val och prestationer (Eccles &
Wigfield, 2002). Förväntan-värde teorin förklarar varför intresse (värde) och
självuppfattning (förväntan) är de motivationsfaktorer som undersöks i avhandlingen.

2.2

Intresse

Intresse som ett innehållsspecifikt koncept kan spåras ända tillbaka till en av
pionjärerna inom den moderna psykologin, Johann Friedrich Herbart. Herbart ansåg
att intresse var tätt sammankopplat med lärande och utvecklingen av intresse bör
därmed vara ett av utbildningens centrala mål. Herbart menade att intresse leder till
mer meningsfullt lärande, motiverar till djupare lärande och bidrar till mer effektiv
memorering av kunskap (Schiefele, 1991). I början av 90-talet menade många
författare att intresse inte bara var en viktig motivationsfaktor för lärande utan också
en central del av personligheten och självuppfattningen (Krapp, 2002).

Intresse är motiv för att syssla med en viss verksamhet eller för att utföra en viss
handling (Egidius, u.å.). Intresse handlar om personliga preferenser för ett specifikt
ämnesområde, som är av personlig betydelse och som väcker känslor av glädje (Krapp,
2002). Krapp (2011) menar däremot att man inte kan ställa ett likhetstecken mellan
intresse och ”nö e vid inlärning”. Intresse är bara en av många orsaker till varfö
människor kan känna nöje av inlärning (Krapp, 2011).
Intresse påverkar både en människas kognitiva och affektiva funktion (Renninger &
Hidi, 2016). Man kan se på intresse både som en människas psykologiska tillstånd när
hon engagerar sig med visst innehåll (även kallat situationsbundet intresse) och som
en individs anlag att gång efter gång engagera sig med detta innehåll (även kallat
individbundet intresse) (Renninger & Hidi, 2016). Det psykologiska tillståndet
karaktäriseras av fokuserad uppmärksamhet, ökad kognitiv och affektiv funktion och
uthållighet (Ainley, Hidi, & Berndorff, 2002). Detta psykologiska tillstånd uppstår när
omständigheter och stimuli i omgivningen skapar ett tillfälligt intresse som framkallar
fokus (Schiefele, 1991). Individbundet intresse handlar å andra sidan om en mer
bestående preferens för specifika objekt, ämnen och aktiviteter och kännetecknas av
positiva känslor och en uthållighet som leder till ökad inlärning (Schiefele, 1991;
Ainley, Hidi & Bernforff, 2002).
Det som skiljer intresse från många andra motivationsfaktorer är att intresse alltid är
riktat mot ett objekt, mål eller en aktivitet (Krapp, 2011). Man kan inte enbart ha
intresse, utan det måste finnas en riktning på intresset (Krapp, 2011). Intresse är också
domänspecifikt, vilket innebär att forskare måste undersöka det teoretiska intresset,
när de önskar undersöka relationen mellan intresse och prestationer (Köller m.fl.,
2001).

2.2.1. Intresse och prestationer
Schiefele m.fl. (1992) menar att intresse påverkar val och viljan att engagera sig, vilket
i sin tur påverkar prestationer. År 1992 gjorde Schiefele m.fl. en meta-analys där
relationen mellan prestationer och intresse undersöktes. I studien hittades tydlig

korrelation mellan intresse och prestationer. Köller m.fl. (2001) poängterar däremot
att de flesta studier som gjorts kring förhållandet mellan prestationer och teoretiskt
intresse visar på korrelation, inte kausalitet. Därför kan det alltså lika bra vara de goda
prestationerna, som framkallar ett större intresse för ett visst ämne, som att det är
intresse som framkallar goda prestationer (Köller m.fl., 2001).
Köller m.fl. (2001) har undersökt relationen mellan intresse och prestationer i
matematik. Forskarna ville undersöka om intresse kan påverka prestationerna även
inom ramarna för skolan. Forskarnas hypotes var att intresse inte skulle ha en effekt
på prestationerna i de lägre årskurserna, men skulle ha en viktig roll i de högre kurserna
när det gällde lärande och val av kurser (Köller m.fl. 2001). Deras hypotes kunde
bekräftas när studien visade att intresse inte hade någon signifikant effekt på
prestationer i de lägre årskurserna. Intresse påverkade däremot val av kurser i de högre
årskurserna. De som hade större intresse, valde alltså oftare den avancerade
matematiken. Dessutom hade intresse även en direkt eller indirekt effekt på
prestationerna i de högre årskurserna. De högpresterande eleverna hade alltså större
intresse för matematik än de lågpresterande eleverna (Köller m.fl., 2001).
Köller m.fl. (2001) menar att intresse blir en extra viktig faktor för skolframgång, när
undervisningen inte är tydlig, strukturerad och kvalitén inte är så god. Köller m.fl.
(2001) vill alltså poängtera att skolkontexten kan vara en medierande variabel i
förhållandet mellan intresse och prestationer och att detta bör ta i beaktandes i
forskning.

2.3

Självuppfattning

Självuppfattning handlar om de uppfattningar och tankar en människa har om sig själv
och sin kompetens och de känslomässiga reaktionerna som är kopplade till dessa
tankar. (Imsen, 2006). Självuppfattningen skapas inte enbart av ens egna tankar och
uppfattningar utan i ett sampsel med andras reaktioner (Imsen, 2006). På grund av just
detta ses självuppfattning som en viktig variabel i forskning (Marsh m.fl., 2019). På
senare år har forskare börjat skilja på generell självuppfattning (i folkmun kallat
självförtroende) och den mer domänspecifika självuppfattningen (Trautwein m.fl.
2006).

Självuppfattning har genom tiderna setts både som en endimensionell och som en
multidimensionell struktur (Marsh m.fl., 2019). År 1976 presenterade Shavelson m.fl
en

modell

av

självuppfattning

som

förklarade

självuppfattningen

som

multidimensionell och som en hierarkisk struktur. Shavelsons modell har haft stor
påverkan på forskning i självuppfattning och modellen ligger även som grund för flera
mätinstrument som utvecklats under åren (Marsh, m.fl, 2019). Bland annat
mätinstrumentet SDQ-I, som använts för att mäta intresse och självuppfattning i denna
avhandling, har utvecklats från Shavelsons modell för självuppfattning.
Modellen av Shavelson m.fl (1976) placerar den generella självuppfattningen högst
uppe i hierarkin och den generella självuppfattningen delas i sin tur in i teoretisk
självuppfattning och icke-teoretisk självuppfattning. Under den icke-teoretiska
självuppfattningen kan man hitta sociala, emotionella och fysiska självuppfattningen.
Shavelson och Marsh utvecklade modellen år 1985 genom att ytterligare dela in den
teoretiska

självuppfattningen

i

matematisk

självuppfattning

och

verbal

självuppfattning (Marsh m.fl, 2019). Marsh och Craven (1997) menar att det är viktigt
att se på självuppfattningen som multidimensionell och domänspecifik. Med detta
menas att forskare inte enbart ska undersöka den generella självuppfattningen utan
välja den specifika domänen av självuppfattning som bäst relaterar till det som
undersöks (Marsh & O’Mara, 2008). Ifall exempelvis självuppfattningens påverkan på
prestationerna i matematik ska undersökas, är det den matematiska självuppfattningen
som ska mätas (Hattie & Anderman, 2013).

2.3.1 Självuppfattning och prestationer
Effekterna av en positiv självuppfattning har genom åren lyfts upp inom många olika
psykologiska discipliner (Marsh m.fl, 2011). Självuppfattning ses ha både en
emotionell, social och kognitiv effekt (Marsh m.fl., 2011). Att det finns en koppling
mellan självuppfattning och prestation är tydligt. Självkänslan i ett ämne är en av de
viktigaste faktorerna som avgör prestationerna (Imsen, 2003). Ju bättre
självuppfattning en människa har, desto högre mål ställs och desto mer beslutsamhet

tas med i processen (Bandura, 1994). Goda prestationer ger en god självkänsla, som i
sin tur leder till ännu bättre prestationer (Imsen, 2003).
I samband med att den goda självuppfattningens positiva effekt på prestationer började
lyftas upp, publicerade Baumeister m.fl (2003) en artikel som undersökte om god
självuppfattning verkligen har så god effekt på prestationer som påstods. I studien kom
Baumeister m.fl. (2003) fram till att goda prestationer kan leda till god
självuppfattning men att man däremot inte kan anta att god självuppfattning innebär
goda prestationer. Orsaken är att det är låg korrelation mellan de båda variablerna
(Baumeister m.fl., 2003). Baumeister m.fl. utgick däremot från en endimensionell syn
på självuppfattning där de enbart mätte den generella självuppfattningen, vilket har
kritiserats av andra forskare som menar att det är viktigt att ta självuppfattningens
multidimensionella och domänspecifika struktur i beaktande vid undersökning av
effekten (Marsh & O’Mara, 2008).
Medan Baumeister m.fl (2003) påstår att det är lönlöst att försöka öka elevers
självuppfattning i hopp om att det i sin tur skulle förbättra prestationerna, menar Marsh
och Craven (2008) att förbättring av självuppfattning är ett viktigt mål. Marsh och
Craven genomförde också en studie om självuppfattningens effekt på prestationer,
men utgick istället från en multidimensionell struktur på självuppfattning. När de
undersökte teoretiska prestationer, var det alltså även den teoretiska självuppfattningen
som de mätte. Deras resultat visar att självuppfattning är en viktig medierande variabel
som har positiv effekt på en rad olika områden, bland annat de teoretiska
prestationerna ( Marsh & Craven, 2008). Det visade sig även, precis som i Baumeisters
studie, att goda prestationer har en positiv effekt på självuppfattning (Marsh & Craven,
2008). Det finns alltså en ömsesidig effekt mellan de båda variablerna.
Marsh och Craven (2008) fortsätter genom att säga att god teoretisk självuppfattning
leder till lägre provångest, minskad risk för att hoppa av skolan och högre
utbildningsmål. Därför är det av stor vikt, att aktivt arbeta med att förbättra de ungas
teoretiska självuppfattning (Marsh & Craven, 2008).
Valentine m.fl. gjorde år 2004 en metaanalys om relationen mellan självuppfattning
och skolprestationer. Resultatet visade att bland studerande som presterar på samma

nivå, kan god självuppfattning ha positiv effekt på prestationerna. Valentine m.fl.
(2014) kunde också bekräfta de tidigare presenterade tankarna om att det finns en
större koppling mellan den teoretiska självuppfattningen och teoretiska prestationer,
än mellan den generella självuppfattningen och teoretiska prestationer.
Valentine m.fl. (2004) undersökte även tre olika modeller som förklarar förhållandet
mellan självuppfattning och prestationer. Den ena modellen utgår från att
prestationerna påverkar självuppfattningen, den andra modellen menar att
självuppfattningen påverkar prestationerna, medan den sista, den ömsesidiga
effektmodellen (eng. reciprocal effects model) utgår från att självuppfattningen i en
viss domän har en positiv effekt på prestationerna inom samma domän, och
prestationerna har på samma sätt, en positiv effekt på självuppfattningen inom den
domänen. I studien konstaterade Valentine m.fl. (2004) att det fanns mest stöd för den
ömsesidiga effektmodellen.

2.4

Utvecklingen av matematikrelaterad motivation

Forskning har visat att elevers teoretiska intresse minskar ju äldre de blir, och detta
syns speciellt i matematiken (Hidi, 2000). Det minskade teoretiska intresset har
förklarats med att kraven på eleverna ökar i skolan, eleverna måste koncentrera sig
under längre tider och uppgifterna mer komplexa och kräver att eleverna utvecklar
goda studiestrategier (Hidi, 2000). I de högre årskurserna är det även större teoretiskt
fokus och det sociala får en mindre plats i undervisningen (Hidi, 2000). Ungdomar har
fortfarande ett stort socialt intresse, och eftersom eleverna inte i samma utsträckning
får utlopp för det sociala i undervisningen utan måste få utlopp för det annanstans,
finns det mindre utrymme för det teoretiska intresset (Hidi, 2000).
Frenzel m.fl. (2012) undersökte utvecklingen av matematikintresse över tid och såg
att intresse skiftar från affektivt till mer kognitivt under ungdomsåren. De yngre
eleverna kopplade intresse till positiva känslor medan de äldre eleverna ansåg intresse
vara en vilja att lära sig mer och att ta beslut att engagera sig i ett visst ämne (Frenzel
m.fl., 2012).

Hidi och Renninger (2020) säger att intresse är formbart. Möjligheten att utveckla
intresse är inte beroende av ålder, kön, social status, etnicitet eller kontext utan är
universellt. Eftersom intresse påverkar en människas uppmärksamhet, minne,
engagemang och motivation är utvecklingen av intresse en effektiv strategi för djupare
lärande. Med rätt stöd, kan intresset utvecklas och ha en positiv effekt på
prestationerna och leda till en vilja att söka kunskap och lära sig mer (Hidi &
Renninger, 2020). Lärarna har alltså en väldigt viktig roll i att hjälpa studerande att
utveckla intresse (Hidi & Renninger, 2006).
Som tidigare nämnt, delar forskare in intresse i situationsbundet och individbundet
intresse. Hidi och Renninger (2006) har utifrån detta, utvecklat en modell med fyra
faser för intresse där intresse ses som en process som utvecklas i kronologisk ordning
(The Four-Phase Model of Interest Development) . Utvecklingen av intresse börjar
med att det situationsbundna intresset väcks till liv. Detta kan i sin tur leda till fas två,
där det situationsbundna intresset upprätthålls med hjälp av ett personligt engagemang
och meningsfulla uppgifter. När det tillfälliga fokus som framkallats av omgivningen
och yttre omständigheter utvecklas till en vilja hos individen att söka mer information
på egen hand, har vi kommit till den tredje fasen, det växande individuella intresset.
Den sista fasen i Hidi och Renningers modell, är fasen för välutvecklat individuellt
intresse.
Crouch m.fl. (2018) har undersökt intresset för fysik hos livsvetenskapsstuderande.
Under första terminen hölls en introduktionskurs i fysik för dessa studerande på
traditionellt sätt. Under den andra terminen anpassades kursen så att exemplen som
användes i kursen var kopplade till livsvetenskap. Under den första terminen
försämrades attityden till ämnet och studerandes intresse för ämnet låg fortfarande på
samma nivå. Under den andra terminen, då studerande fick ta emot exempel som
baserades på deras ämne, ökade intresset för fysik signifikant. Speciellt hos de som
startade kursen med lågt intresse. Resultaten visar också att prestationerna förbättrades
efter att intresset utvecklades. Det är alltså möjligt att hjälpa en individ att utveckla
intresse för ett ämne, vilket i sin tur kan leda till bättre inlärning ( Crouch m.fl., 2018).
Forskning visar även att den matematiska självuppfattningen sjunker i de högre
årskurserna (Weidinger m.fl., 2017). Shanley m.fl. (2019) har undersökt den
longitudinella relationen mellan matematikprestationer och självuppfattning i

matematik. Undersökningen visar att de tidiga prestationerna i matematik påverkade
de senare attityderna gentemot matematik. Utöver det konstaterades att det fanns en
positiv självuppfattning i matematik i de tidiga årskurserna medan självuppfattningen
sjönk i samband med att eleven började i de högre årskurserna. Shanley m.fl. (2019)
förklarar den nedåtgående trenden med att ungdomar generellt visar mindre
engagemang och motivation än yngre elever men också, precis som Hidi (2000)
förklarade nedgången av teoretiskt intresse, värderas teoretisk framgång lägre och de
sociala relationerna får ett större fokus hos ungdomarna.
Marsh och Craven (2002) har i sin studie visat att en elevs självuppfattning påverkas
negativt av att placeras i en grupp med högpresterande elever, medan
självuppfattningen påverkas positivt av att placeras i en grupp med lågpresterande
elever. Detta fenomen kallas för Big-fish-little-pond och är en välkänd teori utvecklad
av Herbert Marsh. Modellen för big-fish-little-pond visar att den individuella
förmågan har en positiv korrelation till teoretisk självuppfattning, medan den
genomsnittliga förmågan i klass och skola har en negativ korrelation till den teoretiska
självuppfattningen (Seaton m.fl., 2011). Elever som placeras i grupper för
högpresterande, har sämre självuppfattning än klasskamrater med samma teoretiska
förmåga som å sin sida placeras i grupper med medel- och lågpresterande elever
(Seaton m.fl., 2011). Den sociala omgivningen har alltså en effekt på
självuppfattningen och kan påverka utvecklingen av självuppfattning.

2.5

Könsskillnader i matematik

Mycket forskning har gjorts genom åren gällande könsskillnaderna i matematik och
det har visats att flickor generellt har engagerat sig mer sällan med matematik än vad
pojkar gjort (Fredricks & Eccles, 2002). Flickor har under många år varit
underrepresenterade inom utbildningar för naturvetenskap, teknik och matematik
(Lindberg m.fl.,2010). Lindberg m.fl (2010) förklarar detta med att flickors vilja att
engagera sig med matematik har påverkats negativt av stereotypen att flickor presterar
sämre i matematik än vad pojkar gör.
Hyde

m.fl.

(1990)

har

gjort

en

meta-analys

kring

könsskillnaderna

i

matematikprestationer. I analysen grupperade Hyde m.fl. (1990) materialet i två

grupper utifrån vilket årtal studien genomförts. I meta-analysen kunde man se att
könsskillnaderna i matematikprestationer har minskat i stor grad under de senaste
årtiondena (Hyde m.fl., 1990). År 2010 gjorde även Lindberg m.fl. (2010) en metaanalys över könsskillnader i matematikprestationer. Resultatet visade att det inte
längre finns skillnader i matematikprestationer mellan könen (Lindberg m.fl., 2010).
TIMSS (Trends in International Mathematics and Science Study) rapport från år 2015
visade att det i Finland i själva verket var flickor som presterade bättre i matematik än
pojkar.
Matematik har länge setts som stereotypiskt manligt (Hyde m.fl., 1990). Både lärare
och föräldrar har bedömt pojkarnas matematiska förmåga högre än flickornas förmåga
(Lindberg m.fl., 2010). Studier har gjorts kring stereotypers faktiska effekt på
prestationer och dessa studier kan bekräfta att stereotyperna kan ha negativ effekt på
prestationer. Johns m.fl (2005) gjorde en studie som undersökte skillnaden mellan
pojkar och flickors matematikprestationer i ett test. I första fallet beskrevs testet som
ett problemlösningstest, i det andra fallet beskrevs testet som ett matematiktest och i
det sista fallet beskrevs testet fortsättningsvis som ett matematiktest, men flickorna
informerades om stereotypernas möjliga inverkan på testresultatet (Johns m.fl., 2005).
Resultatet i studien visade att flickor presterade sämre än pojkar när testet beskrev som
ett matematiktest men det fanns ingen skillnad i prestationerna mellan flickor och
pojkar när testet beskrevs som problemlösningstest eller när flickorna fick information
om stereotyphotet (John m.fl., 2005).
Det är inte bara skillnader i matematikprestation som varit intressant för forskning utan
även skillnader i matematikrelaterad motivation. Enligt en studie av Köller m.fl (2001)
har pojkar större intresse för matematik och också större benägenhet att välja den mer
avancerade matematiken.
En studie av Skaalvik och Skaalvik (2004) bekräftar att pojkar har både bättre
matematik-självuppfattning och också högre matematik-intresse än vad flickor har
medan det inte finns någon stor skillnad i prestationer. Skaalvik och Skaalvik (2004)
konstaterade i sin studie att eftersom matematik länge setts som ett ”manligt” ämne,
har pojkar högre förväntningar på sina matematikförmågor än vad flickor har.

Man kan se att det har skett mycket under de senaste årtiondena när det gäller
matematik och könsskillnader. År 1984 konstaterade Eccles m.fl. att det fanns
skillnader i matematisk självuppfattning och matematiskt intresse mellan könen och
att dessa skillnader blev större i de högre årskurserna. År 2002 gjorde Fredricks och
Eccles en studie som bekräftar hypotesen om könsskillnader i matematikintresse.
Däremot visade studien att skillnaderna i matematikintresse blir mindre i de högre
årskurserna (Fredrick & Eccles, 2002).
Fredricks och Eccles (2002) förklarar denna minskning i könsskillnader inom
matematik med att mycket fokus har satts på att uppmuntra både flickor och pojkar till
att engagera sig i matematik.
De historiska skillnaderna i matematikmotivation och matematikprestation mellan
könen och den tydliga underrepresentationen av kvinnor inom yrken som kräver
matematik, förklarar varför kön har valts att inkluderas som en kovariat i
avhandlingen.

2.6

Syfte och forskningsfrågor

Med stöd av teorin som presenterats i föregående stycken undersöks i denna studie
utvecklingen av matematikrelaterade motivationsfaktorer hos låg-, medel- och
högpresterande finlandssvenska elever i högstadiet.
För att få svar på studiens syfte formulerades följande forskningsfrågor:
1. Hur skiljer sig utvecklingen av intresse för och självuppfattning i matematik mellan
låg-, medel- och högpresterande elever?
2. Hur påverkar elevers kön utvecklingen av intresse för och självuppfattning i
matematik bland låg-, medel- och högpresterande elever?

3 Metod
3.1

FRAM – projektet

Avhandlingen görs inom det fyraåriga, longitudinella forskningsprojektet FRAM som
bedrivs av forskare inom specialpedagogik vid Åbo Akademi. Projektet görs i
samarbete med Utbildningsstyrelsen, Föregångarna, Regionförvaltningsverkets
svenska enhet för utbildningsväsendet, samt en extern expertgrupp. Projektets syfte är
att undersöka samband mellan välbefinnande och färdigheter och hur dessa påverkar
prestationen hos finlandsvenska ungdomar från årskurs 7 till andra stadiet.
Elever från fem högstadieskolor i Svenskfinland deltog i undersökningen och
insamlingen av data skedde vid fyra olika tillfällen. Samplet vid de första mätningarna
(hösten 2016 och våren 2017) bestod av 583 sjundeklassister och 497 niondeklassister.
Samma deltagare följdes upp vid datainsamlingarna två år senare (hösten 2018 och
våren 2019). Projektets data är både kvalitativa och kvantitativa och datainsamlingen
skedde genom elektroniska enkäter och färdighetstest. Denna avhandling kommer ha
kvantitativ ansats och till samplet hör sjundeklassisterna som sedan även följs upp två
år senare för en andra mätning.

3.2

Mätinstrument

3.2.1 Prestationer
De prestationer som mättes i denna avhandling var matematikprestationer.
Matematikprestation mättes med hjälp av KTLT, som är ett normerat nivåtest som
bedömer de grundläggande räknefärdigheter samt tillämpning av dessa i årskurserna
7-9. KTLT- testet tar cirka 45 minuter att utföra och testet innehåller 40 uppgifter som
förutsätter behärskning av innehållen i skolmatematik. (Lukimat, u.å.) KTLT är ett
IRT (Item Response Theory) test.

3.2.2 Självuppfattning
För att mäta självuppfattningen i matematik fick eleverna ta ställning till hur väl tre
påstående stämde in på dem. Påståendena var: ”Matematikuppgifter är enkla för mig”,
”Jag lär mig snabbt matematik” och ”Jag är bra på matematik”. Eleverna fick svara på

påståendena på en likertskala från 1 till 5 där 1 står för ”falskt” och 5 står fö ”sant”.
Frågorna gjordes med hjälp av Marsh (1992) SDQ-I (Self Description Questionnaire).

3.2.3 Intresse
För att mäta intresset fick eleverna svara på hur väl tre påstående om matematik stämde
in på dem. En 5-gradig likertskala användes där 1 står för ”falskt och 5 står för ”sant”.
Påståendena som eleverna fick ta ställning till var: ”Jag tycker om matematik, ”Jag är
intresserad av matematik” och ”Jag ser framemot matematiklektionerna”. Även dessa
frågor utformades med Marsh SDQ-I.

3.3

Kvalitetskriterier

Att en studie har god validitet och reliabilitet är viktigt för att säkra studiens kvalitet
(Patel & Davidson, 2011). Ett mätinstruments validitet handlar om att mäta det som
avses mäta (Tavakol & Dennick, 2011). Hög validitet kan även beskrivas som
frånvaron av systematiska fel (Djurfeldt m.fl, 2014). Reliabilitet handlar å sin sida om
hur tillförlitlig mätningen är och ifall samma resultat skulle uppnås vid upprepad
testning (Tavakol & Dennick, 2011). Det är viktigt att se på både reliabilitet och
validitet eftersom god reliabilitet inte garanterar god validitet (Olsson & Sörensen,
2011). Olsson och Sörensen (2011) påpekar att god validitet däremot kan medföra god
reliabilitet.
För att testa reliabiliteten på mätinstrumentet kan Cronbachs alpha beräknas (Olsson
& Sörensen, 2011). Cronbachs alpha mäter den interna överensstämmelsen, alltså hur
mycket varje fråga i mätinstrumentet är associerat till följande fråga i samma
mätinstrument (Tavakol & Dennick, 2011). Cronbach’s alpha ska anta ett värde mellan
0 och 1 (Tavalkol & Dennick, 2011). För hög reliabilitet krävs ett värde på 0,9 medan
värden under 0,7 innebär låg reliabitet (Olsson & Sörensen, 2011). I avhandlingen fick
en fråga värdet 0,899 på Cronbachs alpha, vilket är inom ramen för accepterade
värden. De övriga frågorna hade alla värden över 0,9 och visar alltså på hög reliabilitet
(se tabell 1). Eftersom KTLT-testet baserar sig på latent egenskapsteori (item response
theory) är det inte möjligt att mäta Cronbachs Alpha för matematikprestationerna.

Utöver Cronbachs Alpha, har även Pearsons test gjorts för att mäta korrelationen
mellan variablerna. Pearsons test används för att mäta riktningen på korrelationen
(positiv eller negativ korrelation) och hur stark relationen är (Pallant, 2007). I denna
avhandling var alla korrelationer signifikanta på 0,01-nivå och positiva. Att
korrelationen är positiv innebär att variablerna följs åt så att höga värden på den ena
variabeln även innebär höga värden för den andra variabeln (Pallant, 2007).
Korrelationskoefficienten kan anta ett värde mellan -1 och 1 och ju närmare 1 eller -1,
desto starkare relation. Värden mellan 0,10 och 0,29 visar på liten korrelation, måttlig
korrelation är när variabler antar värden mellan 0,30 till 0,49 och värden mellan 0,5
och 1,0 visar på en stark korrelation (Pallant, 2007).
Tabell 1:
Korrelationer och Cronbachs Alpha

INT1
INT2
SJ1

INT1

INT2

SJ1

SJ2

MA1

MA2

α

1

0,508**

0,619**

0,440**

0,337**

0,410**

0,927

1

0,403**

0,779**

0,362**

0,516**

0,941

1

0,565**

0,483**

0,475**

0,899

1

0,499*

0,564**

0,954

1

0,655*

SJ2
MA1
MA2

1

** Korrelationen är signifikant på 0,01-nivå
Fotnot: INT1: Intresse åk 7, INT2: Intresse åk9, SJ1: Självuppfattning åk7, SJ2: Självuppfattning åk 9,
MA1: Matematikprestationer åk 7, MA2: Matematikprestationer åk 9

Validiteten, alltså hur väl frågorna mäter det man önskar mäta, kan testas på ett flertal
olika sätt (Patel & Davidson, 2011). Innehållsvaliditet handlar om att mäta flera delar
eller dimensioner av ett område för att få en bra täckning av problemområdet man
avser mäta (Patel & Davidson, 2011). Inom FRAM-projektet användes exempelvis
”att se fram emot” och ”att tycka om” som indikatorer för intresse. Frågorna om
intresse och självuppfattning har utvecklats med SDQ-I som är ett välanvänt och
erkänt instrument och kan därför anses inneha god validitet. KTLT är ett test som
utformats med hjälp av en expertgrupp och därför även kan anses ha god validitet.
Ett mätinstruments validitet kan även testas med hjälp av faktoranalys. För att data ska
vara lämpligt för faktoranalys behöver samplet vara tillräckligt stort och korrelationen

mellan de manifesta variablerna bör vara tillräckligt stark (helst över 0,3) (Pallant,
2007). Bartletts test för sfäriskhet ska vara signifikant (p<0,05) och KMO-värdet
rekommenderas överstiga 0,6 (Pallant, 2007). Bartletts test för sfäriskhet var
signifikant vid båda mättillfällena och KMO-värdet var 0,855 (T1) och 0,888 (T2).
Data lämpar sig alltså för faktoranalys. Eftersom data är normalfördelat används
maximum likelihood-metoden.
En faktoranalys undersöker vilka variabler som kan slås ihop för att bäst beskriva
aktuella data (Pallant, 2007). I detta fall undersöks alltså ifall de sex manifesta
variablerna (3 frågor om självuppfattning och 3 frågor om intresse) laddar på två olika
faktorer (självuppfattning och intresse) eller om det finns någon annan faktormodell
som skulle vara bättre lämpad. För att mäta detta gjordes en explorativ faktoranalys.
Analysen visar att både en enfaktormodell och en tvåfaktormodell skulle vara lämplig
för

dessa data.

Enfaktormodellen förklarar

40

% av variansen medan

tvåfaktormodellen förklarar 38 % av variansen vid första mättillfället. Vid andra
mättillfället förklarar enfaktormodellen 43 % av variansen medan tvåfaktormodellen
förklarar 42 % av variansen. Egenvärde (eng. eigenvalue) för tvåfaktormodellen låg
just under 1 (0,982) vid första mättillfället och på 0,615 vid andra mättillfället vilket
är aningen lågt. Factor matrix-tabellen (tabell 2) visar ändå att variablerna intresse och
självuppfattning laddar starkt på två olika faktorer vid båda mättillfällena. Utifrån
resultaten som redovisas här ovan, samt utifrån att tvåfaktormodellen lämpar sig bäst
för studiens syfte, motiveras valet av tvåfaktormodell i denna avhandling.

Tabell 2:
Factor Matrix för tvåfaktormodell för intresse och självuppfattning
Åk7

Faktor1

Faktor2

Åk9

Faktor1

Faktor2

0,849

0,445

Intresse i
matematik
Fråga 1

0,873

0,336

Intresse i
matematik
Fråga 1

Fråga 2

0,857

0,377

Fråga 2

0,822

0,484

Fråga 3

0,789

0,270

Fråga 3

0,765

0,358

Självuppfattning
i matematik
Fråga 1

0,332

Fråga 2
Fråga 3

3.4

0,833

Självuppfattning
i matematik
Fråga 1

0,421

0,835

0,354

0,799

Fråga 2

0,462

0,830

0,264

0,799

Fråga 3

0,412

0,823

Forskningsetiska aspekter

Det finns krav på hur forskning bedrivs och utöver att mätinstrumentens validitet och
reliabilitet måste granskas, ska också övriga etiska aspekter tas i beaktande i
genomförandet av forskningen (Patel & Davidson, 2011). Målet med forskning är att
bidra med ny fakta som kan leda till ökad kunskap och samhällelig utveckling (Olsson
& Sörensen, 2011). Samtidigt är det viktigt att ingen forskning utsätter någon
människa för varken fysisk eller psykisk skada (Olsson & Sörensen, 2011).
För att forskningens kunskapskrav inte ska värderas högre än respondenternas
välmående har fyra etiska regler formulerats. Dessa är informationskravet,
samtyckeskravet, konfidentialitetskravet och nyttjandekravet. Informationskravet
innebär att försökspersonen måste få grundlig information om undersökningens syfte,
genomförandet samt vad medverkan i studien skulle innebära. Deltagande i
undersökningen är frivillig och försökspersonen har rätt att avbryta sitt deltagande när
som helst (samtyckeskravet). Konfidentialitetskravet handlar om hanteringen av de
insamlade uppgifterna. Forskaren måste försäkra att obehöriga inte har åtkomst till
uppgifterna och det ska inte heller finnas möjlighet att identifiera en försöksperson i
undersökningen (Patel & Davidson, 2011). Det sista kravet, nyttjandekravet, handlar
om att de insamlade uppgifterna, enbart får användas i forskningsändamål (Olsson &
Sörensen, 2011).
Inom FRAM-projektet har de etiska kraven tagits i beaktande. Deltagandet i FRAMprojektet var frivilligt och försökspersonerna kunde avbryta sitt deltagande när som
helst under projektets gång. Eftersom försökspersonerna var underåriga, krävdes
vårdnadshavarnas

skriftliga

godkännande

för

deltagande

i

studien.

Både

vårdnadshavare och elever fick i förväg information om studien syfte och

genomförande. Konfidentialiteten har säkrats genom att alla elevers namn ändrats till
ID-nummer och identifiering av enskilda försökspersoner är inte möjligt. För denna
avhandling gav FRAM-projektets projektledare endast tillgång till data som var
väsentligt för studiens syfte och data har endast använts i forskningsändamål.

3.5

Bearbetning och analys av data

För att analysera data användes IBM SPSS Statistics 27. I början konstruerades en
summavariabel för intresse i åk 7 och en i åk 9 samt en summavariabel för
självuppfattning i åk 7 och en i åk 9. Samplet delades även in i tre grupper utifrån deras
prestationer i KTLT-testet på åk 7. Grupperna namngavs lågpresterande (den lägsta 25
%), medelpresterande (50 %), högpresterande (den högsta 25 %).
Efter detta kontrollerades variablernas normalfördelning. En variabel anses vara
normalfördelad när värden för snedhet och toppighet ligger inom intervallet -1 och 1
(Djurfeldt m.fl., 2003). Alla variabler låg mellan -1 och 1 och anses vara
normalfördelade och därmed även parametriska. I tabell 2 beskrivs variablernas
toppighet och snedhet.
Tabell 3:
Deskriptiva värden
N

M (SD)

Snedhet Toppighet

Antal bortfall (%)

Intresse åk7
Intresse åk9

579
444

8,34(3,54)
8,65(3,61)

,212
,089

-,957
-,991

34 (5,5 %)
169 (27,6 %)

Självuppfattning åk7

581

10,94(2,67)

-,538

,068

32 (5,2 %)

Självuppfattning åk9

446

10,28(3,19)

-,384

-,435

167 (27,2 %)

Ma prestation åk 7

541

99,81(13,04)

-,527

,468

72 (11,7 %)

Ma prestation åk9

459

109,63(16,54)

-,567

,114

154 (25,1 %)

Härnäst kontrollerades bortfall (se tabell 3). Enders (2010) poängterar att bortfall är
allmänt förekommande vid undersökningar inom social, beteenderelaterad och
medicinsk forskning. För intresse, självuppfattning och prestationer i åk 9 låg andelen
bortfall över 25 % för alla variabler. Det högsta bortfallet (27,6 %) fanns på

intressevariabeln för åk 9. Little's MCAR-test visade att bortfallet inte var helt
slumpmässigt  2 = 111,530/316,408, DF = 46/233, p < 0,000. För att kontrollera ifall
det fanns signifikanta skillnader mellan gruppen som deltog vid båda mätningarna och
gruppen för bortfall gjordes envägs-variansanalyser för självuppfattning, intresse och
prestationer. Resultatet visade att det fanns en signifikant skillnad i medelvärdet av
intresse (p < 0,016) och i medelvärdet av självuppfattning (p < 0,010) för de båda
grupperna. Gruppen för bortfall hade lägre medelvärde av intresse och av
självuppfattning än vad gruppen som deltog vid båda mätningarna hade. Det fanns
ingen signifikant skillnad i medelvärdet av matematikprestationer (p < 0,076).
Eftersom bortfallet var relativt stort och inte helt slumpmässigt, tas detta i beaktande
vid tolkningen av resultatet.
En envägs variansanalys (one-way ANOVA) gjordes först för att undersöka
skillnaderna i självuppfattning och intresse mellan de olika prestationsgrupperna. I en
variansanalys är syftet att ta reda på ifall det finns signifikanta skillnader i medelvärdet
mellan olika grupper (Huck, 2009). Analysen gjordes för självuppfattning och intresse
vid båda tidpunkterna (T1 och T2).
För att svara på forskningsfråga 1 gjordes variansanalys med upprepande mätningar
(Repeated measures ANOVA). Variansanalys med upprepade mätningar undersöker
skillnader mellan grupper över tid (Pallant, 2010) och i detta fall undersöktes alltså
skillnader i utvecklingen av intresse och självuppfattning hos låg-, medel- och
högpresterande elever. I en variansanalys måste beroende variabler vara
normalfördelade och varianserna homogena, vilket innebär att Levenes test inte ska
vara signifikant, p > 0,05 (Cardinal & Aitken, 2013). I vår data är variablerna
normalfördelade och Levenes test är non-signifikant vid alla analyser förutom en (detta
diskuteras i kap 5.2). Vid upprepad mätning med fler än två mättillfällen måste man
också kontrollera variansen för mellantidpunktsskillnaderna (sfäriskheten) eftersom
det finns risk för typ 1-fel ifall antagandet om sfäriskhet inte uppfylls (Cardinal &
Aitken, 2013). Eftersom vi endast har två mättillfällen uppfylls alltid antagandet om
sfäriskhet (Cardinal & Aitken, 2013).
När man gör en variansanalys testas nollhypotesen, som innebär att det inte finns några
skillnader i medelvärdena mellan grupperna (Huck, 2009). Ifall F-värdet är signifikant

( p < 0,05), kan nollhypotesen bekräftas (Pallant, 2010). Ett högt F-värde visar däremot
på att det finns högre varians mellan grupperna än inom grupperna (Pallant, 2010).
Effektstorleken (Partial eta squared, ηp2) anger hur stor skillnaderna är mellan
grupperna. Är Partial eta squared under 0,06 anses effekt-storleken vara liten medan
tal mellan 0,06 och 0,14 anger en moderat effekt och tal över 0,14 visar på en stor
effekt (Huck, 2009). För att ta reda på mellan vilka grupper variansen finns, kan ett
post-hoc test göras (Pallant, 2010).
För att svara på forskningsfråga 2 gjordes variansanalys med upprepade mätningar
med kovariat (repeated measures ANCOVA). Variansanalys med kovariat ger
möjligheten att undersöka skillnader mellan grupper, samtidigt som man kontrollerar
för en ytterligare variabel som tros påverka den beroende variabeln (Pallant, 2010).
Eftersom tidigare forskning visat att självuppfattning i och intresse för matematik har
varierat mycket mellan pojkar och flickor, var det av intresse att undersöka hur elevens
kön påverkar utvecklingen av matematikrelaterad motivation bland låg-, medel- och
högpresterande elever. Kön är kovariat i denna variansanalys med upprepade
mätningar.

4 Resultat
Efter att ha delat in samplet i prestationsgrupperna lågpresterande (lägsta 25%),
medelpresterande och högpresterande (högsta 25%) gjordes analyserna för
forskningsfrågorna. I detta kapitel presenteras resultatet från forskningsfrågornas
analyser var för sig.

4.1 Utvecklingen av intresse för och självuppfattning i
matematik
4.1.1 Skillnader i självuppfattning och intresse mellan prestationsgrupperna
En envägs variansanalys gjordes först för att undersöka skillnaderna i självuppfattning
och intresse mellan de olika prestationsgrupperna. ANOVA har ett signifikansvärde
på < 0,001 för både intresse och självuppfattning vid båda tidpunkterna. F-värdet för
intresse vid första tidpunkten var F (2 , 274) = 36,6, p < 0,001 och vid andra tidpunkten

F (2, 219) = 29,8, p < 0,001. F-värdet för självuppfattning var F (2, 280) = 80,0, p <
0,001 vid första tidpunkten och F (2, 220) = 68,5, p < 0,001 vid andra tidpunkten.
Effekt-storleken för intresse är moderat (T1: ηp2 = 0,123 , T2: ηp2 = 0,118) och effektstorleken för självuppfattning är stor (T1: ηp2 = 0,231 , T2: ηp2 = 0,237. Post hoc-testet
visar att det finns signifikanta skillnader mellan alla prestationsgrupper.
4.1.2 Utvecklingen av självuppfattning i matematik
Utvecklingen av självuppfattning kontrollerades för hela gruppen. Självuppfattningen
i matematik sjunker för hela samplet och effektstorleken är stor (p = 0,001, ηp2 =
0,57)(se figur 1). Variansanalysen med upprepade mätningar visade att det finns en
signifikant skillnad i utvecklingen av självuppfattning mellan grupperna men
effektstorleken är liten ( F (2,424) = 3,132, p = 0,045, ηp2 = 0,015). Post hoc-testet
visar att det finns signifikanta skillnader mellan alla grupper.

Figur 1: Utvecklingen av självuppfattning i matematik
4.1.3 Utvecklingen av intresse för matematik
Härnäst kontrollerades utvecklingen av matematikintresse för hela gruppen. Det finns
ingen signifikant utveckling av intresse för gruppen (p = 0,894)(se figur 2). Det finns

inte heller någon signifikant skillnad i utvecklingen av intresse mellan grupperna
(F(2,421) = 0,201, p = 0,818).

Figur 2: Utvecklingen av intresse för matematik

4.2 Könsskillnader i självuppfattning och intresse
Innan analyser gjordes för att undersöka hur kön påverkar utvecklingen av intresse och
självuppfattning, gjordes en variansanalys med upprepad mätning med kön som
oberoende variabel för att kontrollera ifall skillnader mellan pojkar och flickor i
Svenskfinland stämmer överens med tidigare forskning.
Resultaten visar på en signifikant skillnad i intressenivå (p < 0,001, T1: η2 = 0,023;
T2: η2=0,033) och självuppfattningsnivå (p < 0,001, T1: η2 = 0,067, T2: η2 = 0,040)
mellan pojkar och flickor. Det finns däremot ingen signifikant skillnad i prestationer
mellan pojkar och flickor (T1: p = 0,525, T2: p = 0,176). Pojkar har både högre
matematisk självuppfattning och större intresse för matematik än flickor trots att det
inte finns någon skillnad i prestationerna mellan könen. Det finns däremot ingen
skillnad i utvecklingen av varken självuppfattning (p = 0,873)(se figur 3) eller intresse
( p = 0,254)(se figur 4) mellan könen. Det finns heller ingen signifikant skillnad i

utvecklingen av matematikprestationer mellan pojkar och flickor ( p = 0,397)(se figur
5).

Figur 3: Utvecklingen av matematisk självuppfattning hos pojkar och flickor

Figur 4: Utvecklingen av matematiskt intresse hos pojkar och flickor

Figur 5: Utvecklingen av matematikprestationer hos flickor och pojkar
För att undersöka ifall kön påverkar utvecklingen av självuppfattning i och intresse för
matematik gjordes en variansanalys med upprepad mätning där kön inkluderades som
kovariat. Levenes test för självuppfattning var signifikant, vilket diskuteras i kap 5.2.
När kön inkluderades som koviariat finns det fortsättningsvis en signifikant skillnad i
utvecklingen av självuppfattning i matematik mellan prestationsgrupperna och
effektstorleken var som tidigare liten (F (2 , 423) = 3,117; p = 0,045; ηp2= 0,015).
Precis som tidigare, finns det ingen signifikant skillnad i utvecklingen av intresse för
matematik mellan prestationsgrupperna (p=0,840). Kön påverkar alltså inte
utvecklingen av självuppfattning och intresse bland låg-, medel- och högpresterande
elever i Svenskfinland.

5 Diskussion
Syftet med denna avhandling är att undersöka utvecklingen av matematikrelaterade
motivationsfaktorer hos finlandssvenska elever i högstadiet. Dessutom delas eleverna
in i grupper, utifrån deras prestationer i matematik, för att undersöka om utvecklingen
av matematisk självuppfattning och matematiskt intresse skiljer sig beroende på om
eleven är låg-, medel- eller högpresterande. Utöver det, kontrolleras även hur elevens

kön påverkar utvecklingen av självuppfattning och intresse. Utifrån avhandlingens
syfte har två forskningsfrågor formulerats:
1. Hur skiljer sig utvecklingen av intresse för och självuppfattning i matematik mellan
låg-, medel- och högpresterande elever?
2. Hur påverkar elevers kön utvecklingen av intresse för och självuppfattning i
matematik bland låg-, medel- och högpresterande elever?
I detta kapitel presenteras och diskuteras avhandlingens resultat. Metod och
tillvägagångssätt diskuteras och reflektioner kring avhandlingens brister lyfts fram.
Slutligen presenteras förslag på fortsatt forskning.

5.1

Resultatdiskussion

Tidigare forskning visar på ett samband mellan matematikprestationer och motivation
(Hattie, 2009; Wigfield & Eccles, 2000) och detta samband kan även bekräftas hos
elever i Svenskfinland. De lågpresterande eleverna har lägst nivå av intresse och
självuppfattning medan de högpresterande eleverna visar störst intresse för matematik
och har även den bästa matematiska självuppfattningen.
Precis som i studien av Weidinger m.fl. (2017) sjunker den matematiska
självuppfattningen i de högre årskurserna och självuppfattningen sjunker kraftigt för
hela samplet. Det första målet i matematik i den finska läroplanen, det vill säga att
stärka elevens motivation, positiva självbild och matematiska självförtroende, hade
alltså vid tiden för insamlingen av data (hösten 2016 och våren 2017) ännu inte haft
önskad effekt.
Som Shanley m.fl. (2019) och Hidi (2000) förklarar det, kan den sjunkande
självuppfattningen i matematik bero på att ungdomar börjar värdera de sociala
relationerna högre än skolprestationerna och därmed minskar skolengagemanget. På
grund av den ömsesidiga effekten där självuppfattning påverkar prestationer och
prestationer påverkar självuppfattning, är det förståeligt att minskat skolengagemang
leder till sämre teoretisk självuppfattning. En annan teori som kan förklara den
sjunkande matematiska självuppfattningen bland ungdomar kan vara den ökade

svårighetsgraden som kräver ett större engagemang och större ansvarstagande hos
eleven (Gore & Cross, 2014; Hidi, 2000). Dessa teorier förklarar däremot inte varför
självuppfattningen i matematik har sjunkit generellt sett hos eleverna i Finland de
senaste åren.
I avhandlingen ställs frågan om hur utvecklingen av självuppfattning i matematik
skiljer sig mellan låg-, medel- och högpresterande elever. När prestationsgrupperna
jämförs, konstateras en skillnad i utvecklingen av självuppfattning mellan alla grupper.
Även om självuppfattningen sjunker för alla grupper, hålls de högpresterande
elevernas självuppfattning relativt stabilt jämfört med de medel- och lågpresterande
elevernas självuppfattning.
Att de högpresterande elevernas självuppfattning hålls mer stabil kan möjligtvis
förklaras med Marsh Big-fish-little-pond-teori. Teorin visar att det finns en korrelation
mellan den genomsnittliga förmågan i skolan och den teoretiska självuppfattningen
(Seaton m.fl., 2011). Självuppfattningen hos de högpresterande eleverna kan påverkas
positivt av att de ingår i en grupp där de själva är bland dem som presterar bäst (Marsh
och Craven, 2002). Hur gör man då för att stödja de lågpresterande elevernas
självuppfattning? Kunde specialundervisning i en liten grupp hjälpa de svagare
eleverna att känna att de lyckas?
Eftersom självuppfattning är multidimensionell kan specialundervisning påverka den
generella självuppfattningen och den matematiska självuppfattningen på olika sätt.
Relationen mellan självuppfattning och specialundervisning kan alltså vara väldigt
komplex och för vidare forskning skulle det därför vara intressant att undersöka hur
tiden spenderad hos speciallärare påverkar utvecklingen av självuppfattning.
Enligt tidigare forskning (Hidi, 2000) skulle inte enbart självuppfattningen sjunka i de
högre årskurserna utan även intresset för matematik. I denna studie kan däremot inte
detta bekräftas utan intresset för matematik hålls relativt stabil under högstadieåren.
Det kan inte heller konstateras några skillnader i utvecklingen av intresse mellan
prestationsgrupperna.

Resultaten i avhandlingen stämmer överens med tidigare forskning gällande
könsskillnader i matematik. Det finns inga skillnader i matematikprestationer mellan
flickor och pojkar men pojkar har ändå högre matematisk självuppfattning och större
intresse för matematik. Det kan inte konstateras någon skillnad i utvecklingen av
intresse, självuppfattning eller matematikprestationer mellan könen. Den matematiska
självuppfattningen sjunker för både flickor och pojkar, prestationerna blir bättre för
båda könen och intresset hålls relativt stabilt. Att inga skillnader kan konstateras i
utvecklingen av självuppfattning och intresse mellan könen innebär att skillnaderna
mellan könen måste uppstå redan i en tidig ålder. Trots att skillnaderna i nivå av
intresse och självuppfattning mellan pojkar och flickor är tydlig, påverkar inte kön
utvecklingen av intresse och självuppfattning.
Som tidigare nämnt har pojkar tidigare presterat bättre i matematik men man ser
numera ingen skillnad i prestationerna. Forskare har förklarat den tidigare skillnaden
i prestationer med att flickors vilja att engagera sig i matematik har påverkats negativt
av stereotypen om att flickor presterar sämre än pojkar (Lindberg m.fl., 2020). Numera
uppmuntras både flickor och pojkar till att engagera sig i matematik och skillnaderna
i prestationer kan inte längre konstateras. Det arbete som gjorts för att uppmuntra
flickor i matematik har alltså haft effekt på prestationerna men självuppfattningen och
intresset är fortfarande sämre än pojkarnas. Eftersom intresse påverkar val av kurser
och utbildning, kan detta resultat möjligtvis förklara varför flickor länge har varit och
fortsätter vara underrepresenterade inom utbildningar för matematik, naturvetenskap
och teknik.
Sammanfattningsvis visar resultaten i denna avhandling att den matematiska
självuppfattningen sjunker i de högre årskurserna för båda könen och för alla
prestationsgrupper. De högpresterande eleverna är den grupp som har mest stabil
utveckling av självuppfattning. Resultaten visar också att utvecklingen av intresse är
stabil för alla prestationsgrupper och för båda könen. Här skiljer sig resultaten i
Svenskfinland från tidigare forskning. Kön påverkar inte utvecklingen av varken
självuppfattning eller intresse.

5.2

Metoddiskussion

Bortfall är vanligt förekommande i kvantitativa studier som är av longitudinell form
(Olsson & Sörensen, 2011). Att det finns en del bortfall i denna studie är alltså inte
förvånande. Däremot måste detta bortfall tas i beaktande eftersom bortfallet påverkar
undersökningens resultat och generaliserbarhet (Hair m.fl., 2010). Bortfallet är stort
vid den andra tidpunkten för mätningen (27 %) och kan ses som en möjlig begränsning
i denna studie. Bortfallet kan möjligtvis förklaras med ett naturligt bortfall för
longitudinella studier där elever som deltog i första mätningen, inte var närvarande vid
tidpunkten för den andra mätningen. Att KTLT-testet och mätningen för
motivationsfaktorerna utfördes vid olika tidpunkter kan ses som en förklaring till
varför bortfallet för matematikprestationer inte är lika högt som för variablerna
självuppfattning och intresse. I samband med variansanalyserna konstateras som
tidigare nämnt, att det inte finns signifikanta skillnader i matematikprestationer mellan
gruppen med bortfall och gruppen som deltog vid båda mätningarna. Däremot har
gruppen med bortfall signifikant lägre intresse och självuppfattning än gruppen som
deltog vid båda mätningarna. Den låga motivationen kan möjligtvis förklara varför
gruppen inte deltog i studien vid det andra mättillfället.
För att svara på forskningsfråga 1 och 2 gjordes variansanalyser med upprepade
mätningar. I en variansanalys med upprepade mätningar använder SPSS ”listwise
deletion” för att hantera bortfall. Det innebär att alla individer som saknar data vid
någon tidpunkt, exkluderas ur analysen. Eftersom data inte är fullständigt
slumpmässigt enligt Little’s MCAR-test, leder det till att vår data kan vara aningen
missvisande. Att samplet är så stort, och att vi efter att data exkluderats fortfarande har
en sampelstorlek på 424 (vid variansanalysen för intresse) och 427 (vid
variansanalysen för självuppfattning), gör att validiteten ändå är ganska hög.
I forskningsfråga 2 inkluderas kön som kovariat när vi undersöker utvecklingen av
intresse och självuppfattning. När analysen görs för variabeln självuppfattning, är
spridningen inom grupperna inte lika. För att kravet för lika varians ska uppfyllas
borde Levenes homogenitetstest vara icke signifikant (p > 0,05) men vid första
mättillfället är p = 0,033 och vid andra mättillfället p = 0,012. Detta kan påverka
resultatets generaliserbarhet.

I denna studie undersöks nivå av intresse med hjälp av tre påståenden som kan
besvaras på en 5-gradig likertskala. Påståendena är ”Jag tycker om matematik, ”Jag är
intresserad av matematik” och ”Jag ser framemot matematiklektionerna”.
För att få en mer tillförlitlig bild av utvecklingen av intresse, säger Renninger och Hidi
(2019) att det är viktigt att undersöka beteende. De menar att frågor som undersöker
ifall en elev tycker om ett visst ämne, endast visar på ifall intresse finns eller inte. Ifall
vi skulle vilja undersöka utvecklingen av intresse och i vilken fas av intresse en elev
är i (se Hidi & Renninger Four-Phase Model of Interest Development kap 2.4) skulle
frågor om hur ofta eleven räknar matematik och hur troligt det skulle vara att de jobbar
med matematikuppgifter för sig själva kunna inkluderas i studien.

5.3

Avslutande diskussion och förslag till fortsatt forskning

Eftersom matematiska färdigheter värderas allt högre i samhället och efterfrågas allt
mer på jobbmarknaden är det viktigt att det görs satsningar för att förbättra de ungas
prestation i och relation till matematiken. Matematik är ett ämne som väcker starka
känslor hos elever och det är vanligt att dessa känslor är negativa. Eftersom forskning
visar att motivation är en god prediktor för prestationer i matematik (Weidinger m.fl.,
2017) måste elevernas matematikrelaterade motivation stödjas.
Lärarna har en viktig roll i att väcka det situationsbundna intresset hos sina elever.
Crouch m.fl (2018) visade i sin studie att en kurs vars innehåll var specifikt anpassat
för sina studerande, ökade intresset och i sin tur prestationerna hos deltagarna i kursen.
På samma sätt kan lärare i Svenskfinland väcka det matematiska intresset hos sina
elever genom att göra matematikundervisningen begriplig och relevant. För det krävs
att lärarna känner sina elever väl. När det situationsbundna intresset har väckts är målet
att det fortsätter utvecklas och börjar upprätthållas av personligt engagemang och
sedan övergår till ett växande individuellt intresse. Det gäller också att lärare hjälper
eleverna att upprätthålla intresset genom att ge utmaningar på en bra nivå och hjälper
eleverna behålla meningsfullheten i arbetet.
Som undervisningsrådet Henrik Laurén nämnde till Svenska YLE (Gustafsson, 2010)
ligger fokus i de finlandssvenska skolorna på att stödja de svaga eleverna. Samtidigt
visar rapporter att andelen högpresterande elever minskar i Finland. Det är därför

viktigt att lärare i finlandssvenska skolor kommer ihåg att också stöda de
högpresterande eleverna och hjälper dem att upprätthålla sin motivation.
I denna avhandling delas eleverna in i prestationsgrupperna utifrån poängen på KTLTtestet vid första mätningen i åk 7. En utvecklingsmöjlighet till vidare forskning skulle
vara att undersöka om eleverna ingår i samma prestationsgrupp genom hela högstadiet.
Detta kunde ge en bredare bild av relationen mellan och utvecklingen av
självuppfattning, intresse och prestationer.
Eftersom den nuvarande läroplanen togs i bruk 1 augusti 2016 och data i denna
avhandling är insamlat hösten 2016 och våren 2017, vore det också intressant att se
ifall det nu efter några års användning av läroplanen har skett en positiv utveckling av
finlandssvenska högstadieelevers matematikrelaterade motivation. Fortsatt forskning
kunde också undersöka hur finlandssvenska lärare arbetar med att höja elevers
matematikrelaterade självuppfattning och intresse.
Fördelarna av en god självuppfattning är många. När en elev har god självuppfattning
minskar provångesten, risken att hoppa av skolan minskar och utbildningsmålen som
ställs är högre (Marsh & Craven, 2008). Ifall skolan kunde hjälpa eleverna att utveckla
en god självuppfattning, skulle det inte enbart resultera i bättre skolresultat utan även
en mer hållbar och hälsosam skolgång.

Litteraturförteckning
Ainley, M., Hidi, S., & Berndorff, D. (2002) Interest, learning, and the psychological
processes that mediate their relationship. Journal of educational psychology, 94(3),
545.
Baumeister, R. F., Campbell, J. D., Krueger, J. I., & Vohs, K. D. (2003). Does high
self-esteem cause better performance, interpersonal success, happiness, or healthier
lifestyles? Psychological Science in the Public Interest, 4, 1-44.
Cardinal, R. N. & Aitken, M. R. (2013). ANOVA for the Behavioral Sciences
Researcher. Taylor and Francis.
Crouch, C. H., Wisittanawat, P., Cai, M. & Renninger, K. A. (2018). Life science
students’ attitudes, interest, and performance in introductory physics for life
sciences: An exploratory study. Physical review. Physics education research, 14(1),
010111. https://doi.org/10.1103/PhysRevPhysEducRes.14.010111
Eccles, J., Midgley, C., & Adler, T. (1984). Grade-related changes in the school
environment: Effects on achievement motivation. I J. Nichols (Red.), The
development of achievement motivation (Vol. 3, s. 283– 331). Greenwich, CT: JAI
Press.
Eccles, J. S., Wigfield, A., Harold, R. D., & Blumenfeld, P. (1993). Ontogeny of
children’s self-perceptions and subjective task values across activity domains during
the early elementary school years. Child Development, 64, 830–847.
Egidius, H., (u.å.). Intresse. I Natur & Kulturs psykologilexikon. Hämtad 2020-05-22
från https://www.psykologiguiden.se/psykologilexikon/?Lookup=intresse
Enders, C. K. (2010). Applied missing data analysis. Guilford Press.
Frenzel, A. C., Goetz, T., Pekrun, R. & Watt, H. M. G. (2010). Development of
Mathematics Interest in Adolescence: Influences of Gender, Family, and School
Context. Journal of research on adolescence, 20(2), 507-537.
https://doi.org/10.1111/j.1532-7795.2010.00645.x
Gore, J. S. & Cross, S. E. (2014). Who Am I Becoming? A Theoretical Framework
for Understanding Self-Concept Change. Self and identity, 13(6), 740-764.
https://doi.org/10.1080/15298868.2014.933712
Gustafsson. L. (15 Oktober 2010). Få högpresterande elever i Svenskfinland.
Svenska YLE.https://svenska.yle.fi/a/7-403267
Hair, J., Black, W., Babin, B., & Anderson, R., (2010). Multivariate Data Analysis: a
Global Perspective. United States of America: Pearson Prentice Hall.

Hattie, J. & Anderman, E. M. (2013). International guide to student achievement.
Routledge.
Hattie, J. (2009). Visible learning: A synthesis of over 800 meta-analyses relating to
achievement. New York: Routledge
Hidi, S. (2000). An interest researher’s perspective: The effects of extrinsic and
intrinsic factors on motivation. I C. Sansone & J. M. Harackiewicz (Red.) Intrinsic
and extrinsic motivation: The search for the optimal motivation and performance.
San Diego, CA: Academic press.
Hidi, S., & Harackiewicz, J. M. (2000). Motivating the academically unmotivated: A
critical issue for the 21st century. Review of Educational Research, 70, 151–179
Hidi, S. & Renninger, K. A. (2006). The Four-Phase Model of Interest
Development. Educational psychologist, 41(2), 111-127.
https://doi.org/10.1207/s15326985ep4102_4
Huck, S. W. (2009). Reading statistics and research. Pearson/Allyn & Bacon.
Imsen, G. (2006). Elevens värld: Introduktion till pedagogisk psykologi.
Studentlitteratur.
Johns, M., Schmader, T. & Martens, A. (2005). Knowing Is Half the Battle:
Teaching Stereotype Threat as a Means of Improving Women's Math
Performance. Psychological science, 16(3), 175-179. https://doi.org/10.1111/j.09567976.2005.00799.x
Krapp, A., Prenzel, M. (2011). Research on Interest in Science: Theories, methods,
and findings. International Journal of Science Education, 33(1), 27−50.
doi:10.1080/09500693.2010.518645
Köller, O., Baumert, J. & Schnabel, K. (2001). Does Interest Matter? The
Relationship between Academic Interest and Achievement in Mathematics. Journal
for research in mathematics education, 32(5), 448-470.
https://doi.org/10.2307/749801
Liljedahl, M. (2018). Särskilt begåvade barn – förskolans utmaning och möjlighet.
Stockholm: Gothia Fortbildning.
Lindberg, S. M., Hyde, J. S., Petersen, J. L. & Linn, M. C. (2010). New Trends in
Gender and Mathematics Performance: A Meta-Analysis. Psychological bulletin,
136(6), 1123-1135. https://doi.org/10.1037/a0021276
Marsh, H. W., & Craven, R. G. (1997). Academic self-concept: Beyond the
dustbowl. In G. Phye (Ed.), Handbook of classroom assessment: Learning,
achievement, and adjustment (s. 131-198). Orlando, FL: Academic Press.
Marsh, H. W., & Craven, R. (2002). The pivotal role of frames of reference
in academic self-concept formation: The big fish little pond effect. I F.

Marsh, H. W. & Martin, A. J. (2011). Academic self‐concept and academic
achievement: Relations and causal ordering. British journal of educational
psychology, 81(1), 59-77. https://doi.org/10.1348/000709910X503501
Marsh, H. W., & O'Mara, A. (2008). Reciprocal effects between academic selfconcept, self-esteem, achievement, and attainment over seven adolescent years:
Unidimensional and multidimensional perspectives of self-concept. Personality and
Social Psychology Bulletin, 34(4), 542-552.
Marsh, H., Seaton, M., Dicke, T., Parker, P., & Horwood, M. (2019). The Centrality
of Academic Self-Concept to Motivation and Learning. I K. Renninger & S. Hidi,
The Cambridge Handbook of Motivation and Learning (Cambridge Handbooks in
Psychology, s. 36-62). Cambridge: Cambridge University Press.
doi:10.1017/9781316823279.004
Michaelides M., Brown G., Eklöf H. & Papanastasiou E. (2019) The Relationship of
Motivation with Achievement in Mathematics. I: Motivational Profiles in TIMSS
Mathematics. IEA Research for Education (s.9−23). Springer International
Publishing. https://doi.org/10.1007/978-3-030-26183-2_2
Olsson, H. & Sörensen, S. (2011). Forskningsprocessen: Kvalitativa och kvantitativa
perspektiv (3. uppl.). Liber.
Pallant, J. (2007). SPSS : survival guide. Berkshire: Open University Press.
Patel, R. & Davidson, B. (2011). Forskningsmetodikens grunder: Att planera,
genomföra och rapportera en undersökning. Studentlitteratur.
Renninger, K. A. & Hidi, S. E. (2019). The Cambridge handbook of motivation and
learning. Cambridge: Cambridge University Press.
Rosenzweig, E. Q., Wigfield, A. & Eccles, J. S. (2019). Expectancy-Value Theory
and Its Relevance for Student Motivation and Learning.
https://doi.org/10.1017/9781316823279.026
Schiefele, U. (1991). Interest, learning, and motivation. Educational psychologist,
26(3-4), 299-323.
Schiefele, U., Krapp, A., & Winteler, A. (1992). Interest as a predictor of academic
achievement: A meta-analysis of research. I K. A. Renninger, S. Hidi, & A. Krapp
(Red.), The role of interest in learning and development (s. 183–212). Lawrence
Erlbaum Associates, Inc.
Seaton, M., Marsh, H., Yeung, A. & Craven, R. (2011). The big fish Down Under:
Examining moderators of the 'big-fish-little-pond' effect for Australia's high
achievers. The Australian journal of education, 55(2), 93-114.
https://doi.org/10.1177/000494411105500202

Shanley, L., Biancarosa, G., Clarke, B. & Goode, J. (2019). Relations between
mathematics achievement growth and the development of mathematics self-concept
in elementary and middle grades. Contemporary educational psychology, 59,
101804. https://doi.org/10.1016/j.cedpsych.2019.101804
Shavelson, R. J., Hubner, J. J., & Stanton, G. C. (1976). Self-concept: Validation of
construct interpretations. Review of educational research, 46(3), 407-441.
Skaalvik, E. M., Skaalvik, S. & Erlandsson, A. (2016). Motivation och lärande.
Natur & kultur.
Skolverket. (2012). Högpresterande elever, höga prestationer och undervisningen.
Stockholm: Skolverket.
Tavakol, M. & Dennick, R. (2011). Making sense of Cronbach's alpha. International
journal of medical education, 2, 53-55. https://doi.org/10.5116/ijme.4dfb.8dfd
Trautwein, U., Lüdtke, O., Marsh, H. W., Ko¨ller, O., & Baumert, J. (2006).
Tracking, grading, and student motivation: Using group composition and status to
predict self-concept and interest in ninth-grade mathematics. Journal of Educational
Psychology, 98, 788–806.
Trends in International Mathematics and Science Study. (2015). TIMSS 2015:
International Results in Mathematics.
http://timssandpirls.bc.edu/timss2015/international-results/wpcontent/uploads/filebase/full%20pdfs/T15-International-Results-in-Mathematics.pdf
Uggla. A. (8 Februari 2021). Gymnasieelever besvikna på reform som skulle minska
stressen: ”Skolan känns nu som en tävling – måste välja bort favoritämnen för att
hinna”. Svenska Yle. https://svenska.yle.fi/artikel/2021/02/08/gymnasieeleverbesvikna-pa-reform-som-skulle-minska-stressen-skolan-kanns-nu-som
Undervisnings- och kulturministeriet. (2 December 2013). PISA 2012: Finländska
ungas kunskapsnivå har sjunkit. https://minedu.fi/en/-/pisa-2012-finlandska-ungaskunskapsniva-har-sjunkit
Undervisnings- och kulturministeriet. (6 December 2016). PISA 2015: Finländska
unga fortfarande på toppen, trots resultatnedgång. https://minedu.fi/en/-/pisa-2015suomalaisnuoret-edelleen-huipulla-pudotuksesta-huolimatta
Utbildningsstyrelsen. (2021). Gymnasieutbildningen.
https://www.oph.fi/sv/statistik/gymnasieutbildningen
Valentine, J., DuBois, D., & Cooper, H., (2004) The Relation Between Self-Beliefs
and Academic Achievement: A Meta-Analytic Review, Educational Psychologist,
39:2, 111-133, doi: 10.1207/s15326985ep3902_3
Watt, H. M. G., Richardson, P. W., & Pietsch, J. (2009). Choosing to teach in the
‘‘STEM’’ disciplines: Characteristics and motivations of science, technology, and
mathematics teachers from Australia and the United States. I A. Selkirk & M.

Tichenor (Red.), Teacher education: Policy, practice and research (s. 285–309).
New York: Nova Science Publishers.
Weidinger, A., Steinmayr, R., & Spinath, B. (2017). Changes in the relation between
competence beliefs and achievement in math across elementary school years. Child
Development, 89(2), 138–156. https://doi.org/10.1111/cdev.12806.

