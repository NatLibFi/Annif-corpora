Effekten av molekylär stimulering på
livscykeln och tillväxten hos
växtplankton

Pro gradu-avhandling 30 sp.
Anna Ikonen
Åbo Akademi
Fakultet för naturvetenskaper och teknik
Miljö- och marinbiologi
Våren 2022
Handledare: Conny Sjöqvist

Anna Ikonen

Abstrakt
Växtplankton fungerar som grund till de flesta marina näringsvävar. I ogynnsamma
miljöförhållanden kan vissa växtplanktonarter bilda så kallade vilostadier vilka sedimenteras
och kan hållas levande i flera tusentals år. Dessa vilostadier vaknar upp när miljöförhållandena
är gynnsamma för blomning och tillväxt. Genom att återuppväcka vilostadier av till exempel
kiselalger kan man undersöka fenotyper av organismer från en tidsperiod som är längre än
medellivslängden av en människa. Också dessa återuppväckta vilostadiers förmåga att tåla
framtidens miljöförhållanden har undersökts. I den här gradun undersöks ifall melatonin kunde
användas för att öka återuppväckningsraten av vilostadier samt ifall man med melatonin kunde
få levande celler att återgå till vilostadiet. Också den potentiella effekten som melatonin kunde
ha på tillväxtraten av levande celler undersöktes. Experimenten gjordes på kiselalger,
mestadels Skeletonema marinoi, som någondera återuppväcktes direkt från sediment eller
fanns färdigt som en levande kultur. I experimenten användes melatonin i olika koncentrationer
samt en kontrollbehandling per experiment. Resultaten visade att melatonin inte inverkar på
återuppväcknigen av vilostadier. Enligt resultaten inverkar melatonin på tillväxtraten av
vegetativa celler. Melatoninkoncentrationerna som använts hade en negativ effekt på
tillväxtraten. Resultaten visade att melatonin ökade mängden av bildade nya vilostadier. Enligt
ny kunskap som tagits fram med hjälp av dessa experiment skulle jag rekommendera
användning av melatonin för att bilda nya vilostadier, men inte för återuppväckning av
vilostadier eller för att försöka öka tillväxten av vegetativa celler. Dessa resultat är viktiga för
den pågående forskning som handlar om att jämföra populationer och växtplanktonsamhällen
från olika tidsperioder med hjälp av vilostadier från sedimentkärnor. Genom att undersöka hur
återuppväckta kiselalger och andra växtplankton tål miljöförhållandena som förväntas i
framtiden kan man få en bättre förståelse om hur Östersjöns växtplanktonsamhälle kan se ut
till exempel år 2100.
Nyckelord: växtplankton, melatonin, återuppväckning, vilostadier, kiselalger, Skeletonema marinoi

Anna Ikonen

Abstract
Phytoplankton are single-celled organisms that are essential for the function of the marine food
webs for example because they produce about half of all the oxygen on Earth. In unfavourable
environmental conditions, like low nutrient concentrations, some phytoplankton produce
resting stages that can survive in the sediment for millennia. These resting stages will wake up
when the environmental conditions are suitable for blooming and growth. Resurrection ecology
studies resurrected resting stages to be able to study phenotypes that are older than the mean
age of a human. The resting stages also give an opportunity to study how they adapt to historical
environmental changes. In this master’s thesis I study if melatonin potentially could be used
for resurrection of resting stages. I also study if the growth rate of vegetative cells is affected
from added melatonin or if melatonin could make vegetative cells go into resting mode. The
experiments were done on diatoms, mostly Skeletonema marinoi, and many melatonin
concentrations and one control treatment were used in every experiment. Our results indicate
that melatonin does not affect the awakening of resting stages. According to my results
melatonin affects both the growth rate and the dormancy of vegetative cells. The growth rate
is negatively affected by the added melatonin concentrations. The dormancy on the other hand
is positively affected by the melatonin concentrations when more vegetative cells enter resting
mode when melatonin is added. These results are important for the ongoing research where
phytoplankton communities from different time periods are compared by using resting stages
from the sediment. By examining how resurrected diatoms and other phytoplankton groups can
tolerate the environmental conditions that are expected in the future we can get a picture of
how the Baltic Sea phytoplankton community may look like in for example the year 2100.
Keywords: Phytoplankton, melatonin, resurrection, resting stages, diatoms, Skeletonema marinoi

Anna Ikonen

Innehållsförteckning
1 Inledning…………………………………………………………………………………………….. 1
1.1 Vilostadier av växtplankton......………………………………………………………………… 2
1.2 Melatonin……………………………………………………………………………………….. 4
1.3 Målsättningar, frågeställningar och hypoteser………………………………………………….. 5
2 Material och metoder……………………………………………………………………………...... 6
2.1 Insamling av sediment ..........................................…………………………………………........ 6
2.2 Åldersbestämning……………………………………………………………………………..... 7
2.3 Molekylär biostimulering med melatonin……………………………………………………..... 8
2.3.1 Kvalitativ bestämning av vegetativa celler..........…………………...................................9
2.4 Tillväxtexperiment med melatonin……………………………………………………………... 9
2.4.1 Kvantitativ undersökning av tillväxt………………………………………………….... 10
2.5 Experiment för att få cellerna att somna……………………………………………………….. 11
2.5.1 Kvalitativ analys av celltyp…………………………………………………………….. 12
3 Dataanalys......................................................................................................................................... 12
4 Resultat…………………………………………………………………………………………….. 13
4.1 Återuppväcknings-experiment………………………………………………………................ 13
4.2 Tillväxtexperiment ........................…………………………………………………….............. 14
4.3 Effekten av melatonin på bildande av vilostadier...…………………………………….............. 15
5 Diskussion………………………………………………………………………………………….. 16
5.1 Molekylär biostimulering med melatonin………………………………………………………. 16
5.1.1 Melatonin och dess inverkan på marina och terrestra växter.............................................. 18
5.1.2 Biostimulering som metod................................................................................................. 19
5.2 Tillväxtexperiment med melatonin……………………………………………………………... 19
5.3 Sömnexperiment………………………………………………………………………………... 20
5.4 Växtplankton i Östersjön och deras anpassning till miljöförändringar......................................... 21
5.5 Förbättringsförslag för fortsatta studier………………………………………………................. 22
6 Slutsatser…………………………………………………………………………………………... 23
7 Tackord……………………………………………………………………………………………. 23
8 Referenslista……………………………………………………………………………………….. 23
9 Bilagor…………………………………………………………………………………………....... 27

Anna Ikonen

1 Inledning
Växtplankton är encelliga fotosyntetiska organismer som fungerar som grund till de flesta
marina näringsvävar. På grund av detta utgör de en ekologiskt viktig organismgrupp.
Växtplankton är en av de största kolproducenterna i världen också om man beaktar terrestra
områden. De använder cirka hälften av den atmosfäriska koldioxiden globalt. Eftersom de
använder en så stor del av den globala koldioxidbudgeten bildar de också globalt närmare
hälften av allt syre genom sin fotosyntes. Växtplankton fungerar som en direkt födokälla för
till exempel djurplankton och som en indirekt födokälla för högre trofiska nivåer genom att de
bildar upplöst organisk kol (Engelska Dissolved Organic Carbon, DOM) (Andersson et al.
2015).
Generellt sett kan växtplankton uppdelas i prokaryota och eukaryota organismer. Exempel på
en prokaryot växtplanktongrupp är cyanobakterierna medan de vanligaste eukaryota
växtplanktongrupperna är dinoflagellater och kiselalger (Ellegaard och Ribeiro 2018).
Exempel på vanliga och ofta undersökta grupper i Östersjön och Skärgårdshavet är kiselalger
och dinoflagellater (Wasmund et al. 1998). Speciellt under våren brukar dessa grupper
dominera växtplanktonsamhället (Wasmund et al. 1998). Några exempel på abundanta
kiselalger är Skeletonema marinoi (Figur 1A) samt olika arter av Chaetoceros spp. (Figur 1B)
och Melosira spp. (Figur 1C). Exempel på dominerande dinoflagellater i Östersjön är
Woloszynskia halophila och Peridiniella catenata (Spilling et al. 2006).

Figur 1. A= S. marinoi, B= Chaetoceros muelleri, C= Melosira lineata. Alla bilder är tagna
från nordicmicroalgae.org.

S. marinoi är en kiselalg som bildar en kedja av celler. Den och andra kiselalger är viktiga arter
för många högre trofiska nivåer (till exempel Sommer et al. 2002). I Skärgårdshavet observeras

1

Anna Ikonen

S. marinoi året om men den är mest synlig i april och maj då vårblomningen av växtplankton
råder (Jumppanen och Mattila 1994). S. marinoi reproducerar sig oftast asexuellt men i vissa
fall kan också sexuell reproduktion ske (Godhe et al. 2014). Asexuell reproduktion sker genom
att en modercell delar på sig så att en dottercell bildas. Modercellen kommer att minska i storlek
vid varje delning. När modercellen delat sig tillräckligt många gånger är den för liten för att
kunna dela sig. Modercellens storlek återställs genom sexuell reproduktion. Asexuell
reproduktion är snabbare än sexuell reproduktion, kräver mindre mängd energi och kan bilda
nya genotyper också i klonade kulturer (Brand 1981). Detta är orsaken att kiselalger använder
bägge strategier för förökning. Vanligen delar sig en S. marinoi asexuellt individ en gång per
dag i laboratorieförhållanden (Taylor et al 2009). Dinoflagellater kan också reproducera sig
asexuellt genom att det inuti modercellen bildas en eller två zoosporer som sväller upp till
ungefär samma storlek och form som modercellen och bildar en eller två nya vegetativa celler
(Swift och Durbin 1971).
Den sexuella reproduktionen sker genom att en så kallad auxospor bildas (Round et al. 1990).
En auxospor är en diploid zygot (eng. zygote) som bildas då två haploida gameter går ihop
(Chepurnov et al. 2004). Inuti auxosporen bildas en stor initial cell. Vanlig sexuell reproduktion
hos kiselalger sker när en stor orörlig äggcell fertiliseras av en utvecklad spermatocyt med en
flagell. Denna reaktion är oogam, vilket betyder att äggcellen är betydligt större än spermien.
Sexuell reproduktion är viktig för att återställa cellstorleken hos de flesta kiselalger (Godhe et
al. 2014).
1.1 Vilostadier av växtplankton
När miljöförhållandena inte är gynnsamma för tillväxt kan flera olika arter av växtplankton
bilda så kallade vilostadier. Vad ogynnsamma miljöförhållanden betyder varierar från art till
art för olika arter har sina specifika krav på sin miljö. Med ogynnsamma miljöförhållanden kan
till exempel menas brist på kväve, låg temperatur, hög salthalt och låg syrehalt men också
aspekter som predationstryck, järnbrist etc, kan orsaka ogynsamma tillväxtförhållanden för
växtplankton. Olika artgrupper har olika slags vilostadier, cyanobakteriers vilostadier heter
akineter medan vilostadier av kiselalger kan delas in i två eller tre grupper. Dessa grupper är
vilostadier, vilosporer (som kallas för hypnosporer) och eventuellt vilostadier som endast
bildas för att överleva vinter. En del vilostadier, som till exempel vilostadier av dinoflagellater,
bildas som en del av sexuell reproduktion medan andra vilostadier, som vilostadier av
kiselalger, bildas asexuellt (Ellegaard och Ribeiro 2018).

2

Anna Ikonen

Vilostadier av växtplankton är inte döda och vissa studier tyder på att åtminstone vilostadier
av kiselalger skulle bevaras livskraftiga på havsbotten i över 7000 år (Sanyal et al. 2019).
Tidigare forskning visar att tiden för uppväckning av olika arter varierar. Med uppväckning
menas hur fort vilostadier bildar vegetativa celler (Argawal 2009). Till exempel Chaetoceros
muelleri kan väckas på endast några timmar, eller senast några dagar efter att inkubationen
påbörjats (Sanyal et al. 2019). För andra arter kan uppväckningen ta veckor eller till och med
månader (Härnström et al. 2011). Både biotiska och abiotiska faktorer påverkar uppväckningen
av vilostadier. Exempel på faktorer som påverkar uppväckningen är mängden ljus,
vattentemperatur, pH samt mängden av näringsämnen. Även antropogena faktorer som
mängden antibiotika eller andra kemikalier i omgivningen kan påverka hur fort vilostadier
bildar vegetativa celler (Argawal 2009).
Vilostadier av växtplankton kan ibland vara svåra att urskilja från vegetativa celler. Vegetativa
celler är celler av dinoflagellater och kiselalger som växer och kan dela sig fritt i vattenmassan
(Tsim et al. 1997). Vilosporerna av kiselalger skiljer sig från den vegetativa cellen genom att
de har en tjockare vägg av kisel. De är också rundare i formen och innehåller en mindre mängd
”mönster” än vegetativa celler. Dinoflagellaters vilostadier kallas för hypnozygoter och är
bildade sexuellt som en del av livscykeln. Dessa är oftast små, färglösa och har en tjock
cellvägg (Ellegaard och Ribeiro 2018). Vilostadierna sedimenteras tillsammans med annat
organiskt och oorganiskt material på havsbotten efter en blomning eller då tillväxtperioden är
över. Man uppskattar att sedimentlagret i Östersjön ökar med cirka 0,5- 3 mm per år i medeltal
(Suplińska och Pietrzak-Flis 2008). Sedimenteringsraten varierar från år till år eftersom den
påverkas till exempel av vind- och vågförhållanden (Argawal 2009). Teoretiskt kan man räkna
ut åldern på ett visst lager av sedimentet genom att noggrant observera de olika “årslagren” i
ett vertikalprov från havsbotten (Sanyal et al. 2019). Det finns dock andra metoder, som är mer
exakta (Heiri et al. 2001). En mer exakt metod kallas för LOI- metoden. Sequential loss on
ignition (LOI) är en vanlig metod för att uppskatta mängden karbonat och organiskt material i
ett sediment. Metoden användes först av Dean (1974). Metoden delas in i flera delreaktioner. I
delreaktion ett oxideras organiskt material till aska och koldioxid i en temperatur mellan 500
och 550 °C. Den andra delreaktionen går ut på att karbonat bränns i en temperatur mellan 900
och 1 000 °C för att bli av med koldioxiden. Efter delreaktion två finns det endast oxid kvar.
Genom att väga samplen både före och efter uppvärmningen får man veta hur mycket vikten
av samplet minskar. Viktminskningen korrelerar med mängden karbonat och organiskt

3

Anna Ikonen

material som sedimentet innehåller (Heiri et al. 2001). Halten av organiskt material korrelerar
med åldern av sedimentet.
Växtplankton används ofta inom ekologi och evolution (Ellegaard et al. 2020) för att försöka
förstå evolutionen i marina organismer och marina system samt undersöka den ekologiska
anpassningen hos marina organismer. Inom återuppväckningsekologi (eng. Resurrection
ecology) studerar man hur akvatiska och terrestra arter utvecklas, överlever och sprids när
miljöförhållandena förändras på grund av till exempel mänsklig aktivitet (Kerfoot et al. 1999).
Forskningsfältet kombinerar ekologi, paleobiologi och evolutionsbiologi och undersöker
effekten av långtidsförändringar på organismer som sker under åtminstone flera decennier. För
att kunna studera långtidsförändringar kan man använda sig av organismer som inte påverkats
av förändringen tidigare. I marina miljöer handlar det ofta om vilostadier av arter eller
organismer som har sedimenterats på havsbotten under en lång tidsperiod och som har
förmågan att hållas levande i sedimentet. Genom att jämföra forna och nuvarande celler av
samma organism kan man undersöka hur arten i fråga reagerar på miljöförändringar (Kerfoot
et al. 1999; Brendonck och De Meester. 2003). Genom att återuppväcka vilostadier av
växtplankton har man också en ypperlig chans att undersöka skillnader mellan fenotyper av
organismer från en tidsperiod som är längre än medellivslängden av en människa (Ellegaard et
al. 2020).
För att kunna väcka upp vilostadier av växtplankton behövs gynnsamma miljöförhållanden,
vilket för kiselalger betyder tillräckligt med näring, varmt vatten, normal syrehalt (>2 mg/l)
och en salthalt kring 6 psu (eng. practical salinity units) i fallet av Östersjö-arter.
Återuppväckningsprocessen för vissa arter som S. marinoi är långsam och mängden av
återuppväckta vilostadier är oftast låg. För att öka återuppväckningsraten av vilostadier har
tidigare forskning använt sig av hormonell stimulering. Ett använt hormon är melatonin men
också till exempel gibberrellinsyra har använts (Paster och Abbot 1970). Enligt Paster och
Abbot (1970) skulle en gibberrellinsyrakoncentration på 10-7 mol/liter öka tillväxten på
Gymnodinium breve, vilket är en toxisk encellig dinoflagellat. Gibberrellinsyrakoncentration
på mer än 5 x 10-7 mol/liter inhiberar istället tillväxten av G. breve.
1.2 Melatonin
Melatonin, N-acetyl-5-methoxytryptamin, (C13H16N2O2) är ett hormon som vanligen bildas av
tallkottkörteln hos människan. Melatoninets främsta uppgift är att hjälpa människan att somna
och sova. Om inte människokroppen bildar tillräckligt med melatonin kan personen ha
4

Anna Ikonen

svårigheter att sova och då kan melatonin ges i tablettform som sömnmedicin. En studie av
Delebecq et al. (2020) visade att tillsatt melatonin ledde till ökade mängder av uppväckta
vilostadier. Delebecq et al. (2020) visade att melatonin leder till en positiv stimulering av
vilostadier av dinoflagellater i melatoninkoncentrationer på 1, 10 och 100 µM men inte för
melatoninkoncentration på 1000 µM. Andrisano et al. (2000) visade att melatoninet mister sin
effekt om det är i kontakt med ljus de första 12 timmarna efter att experimentenet satts i gång.
Melatoninet mister alltid sin effekt om det är i ljus och man ska försöka vara snabb när man
handskas med melatonin. Melatonin, som används till experiment, skall förvaras i en
temperatur på -20 °C och i mörkt när det inte används.
Melatonin är med vid livscykel-övergångar hos flera arter av dinoflagellater som till exempel
Gonyaulax polyedra (också kallad Lingulodinium polyedrum) (Balzer och Hardeland 1996). Den
traditionella förståelsen var att melatonin bara finns hos vertebrater men forskning har visat att
melatonin också finns i evertebrater, som insekter, och växtplankton (Pandi-Perumal et al.
2006). Den första dinoflagellaten som melatonin hittades i var Gonyaulax polyedra (Poeggeler
et al. 1991). Tills idag har man hittat melatonin i flera andra dinoflagellater och även syntes av
melatonin i dessa dinoflagellater har identifierats (Hardeland och Poeggeler 2003). Melatonin
bidrar till att dinoflagellater bildar vegetativa celler. Detta skulle kunna vara en av orsakerna
till att melatonin kan tänkas förbättra tillväxtraten av dinoflagellater. Dinoflagellater och andra
växtplanktongrupper har undersökts redan på 1960-talet. Även om melatonin har undersökts i
dinoflagellater redan för cirka 50 år sedan är det först nu på 2020-talet som melatoninets effekt
på vilostadier av dinoflagellater samt uppväckningsförmågan av dess vilostadier undersökts
(Delebecq et al. 2020).
1.3 Målsättningar, frågeställningar och hypoteser
Målsättningen med denna avhandling är att återuppväcka vilostadier av olika växtplanktonarter
från sedimentlager som är från 1963 och 2019, samt undersöka om molekylär stimulering har
en effekt på den procentuella mängden vilostadier som vaknar upp. En annan målsättning är
att undersöka om stimuleringen påverkar tillväxtraten av dessa uppväckta vilostadier eller om
man med molekylär stimulering kan få cellerna att återgå till vilostadiet. Tidigare försök som
gjorts med sedimentet som användes här har resulterat i väldigt låga rater av uppvaknande hos
andra arter än S. marinoi (Sjöqvist, pers.komm). Denna undersökning kan potentiellt leda till
nya sätt att väcka upp vilostadier av växtplankton från äldre sedimentlager. De utförda
experimenten kunde också resultera i att vi får systematisk kontroll över kiselalgerna och lära

5

Anna Ikonen

oss att manipulera bildandet av olika celltyper mer effektivt. Detta vore värdefullt för den
pågående forskning som handlar om att jämföra populationer och växtplanktonsamhällen från
olika tidsperioder med hjälp av vilostadier från sedimentkärnor samt undersöka deras förmåga
att anpassa sig till förväntade framtida miljöförhållanden.
Frågeställningar:
1)

Påverkar

tillsatt

melatonin

återuppväckningsraten

av

vilostadier

hos

olika

växtplanktonarter? Enligt Delebecq et al. (2020) borde tillsatt melatonin leda till en ökad
återuppväckning av vilostadier.
2) Påverkas tillväxtraten hos S. marinoi av tillsatt melatonin? Enligt Delebecq et al. (2020)
skulle tillsatt melatonin inverka på tillväxtraten. Hurdan effekten är beror på
melatoninkoncentration.
3) Kan tillsats av melatonin och borttagning av kväve leda till bildande av nya vilostadier hos
S. marinoi? Ellegaard och Ribeiro (2018) förklarar olika aspekter som leder till bildning av
vilostadier och tillsatts av molekyler och avlägsning av kväve nämns.
Hypoteser:
Hypotes 1. Tillsatt melatonin har en positiv effekt på återuppväckningsraten av vilostadier hos
olika växtplanktonarter.
Hypotes 2. Tillväxten av vegetativa celler hos S. marinoi påverkas av tillsatt melatonin.
Hypotes 3. Melatonin tillsammans med NO3-fattiga förhållanden leder till att nya vilostadier
bildas hos S. marinoi.

2 Material och metoder
2.1 Insamling av sediment
Sedimentkärnan samlades in i april 2019 från ett område intill Haverö (Figur 2) ytterom Nagu
(60.23053°N 22.0425°Ö). Området där provet samlades in var cirka 20 meter djupt.
Sedimentkärnan samlades in med ett rör som var cirka 60 cm långt. Röret hade tyngder i övre
delen av repet så att man kunde stänga röret och bilda ett undertryck när röret var så djupt som
det gick in i sedimentet (Gareis pro-gradu avhandling 2021). Detta gjorde att sedimentet inte
kunde rinna ut ur röret vid upphissning. Sedimentkärnan var totalt 48 cm lång. I experimenten
användes ett delprov från 2–4 cm och ett från 46–48 cm ifrån sedimentkärnan (Figur 3).
6

Anna Ikonen

Figur 2. Bild på Småholmen ytterom Haverö. Bilden är tagen från Velmus karttjänst
https://paikkatieto.ymparisto.fi/velmuviewers/Html5Viewer_2_11_1/Index.html?configBase
=https://paikkatieto.ymparisto.fi/Geocortex/Essentials/REST/sites/VELMU_karttjanst/viewer
s/HTML5/virtualdirectory/Resources/Config/Default&locale=sv-fi besökt 5.12.2021.

Figur 3. Bild på en sedimentkärna där man ser de olika årslagren. Bildkälla: Conny Sjöqvist
Efter provtagning delades sedimentkärnan in i 2 cm tjocka ”skivor/delprov”. För att undvika
kontaminering av olika skivor så gröptes endast mitten av varje lager ur med en sked.
Sedimentskivorna förvarades kallt (ca +4 °C) och mörkt tills analysen av proven påbörjades.
Sedimentet hålls i mörker så att inte vilostadier av växtplankton vaknar till liv i förväg.
Sedimentet som användes i denna undersökning användes enligt rekommendation från
Delebecq et al. (2020) 9–17 månader efter insamling för att motverka degradering och minskad
tillväxtrat och återuppväcknigsrat.
2.2 Åldersbestämning
Åldersbestämningen av sedimentet gjordes med en LOI-analys (se inledning). Cirka 1 gram
sediment per sedimentlager sattes i en degel och torkades i cirka 20 timmar i 105 °C.

7

Anna Ikonen

Sedimentet brändes sedan i brännugn i en temperatur på 550 °C i två och en halv timme och
kyldes ned i en timme i en torkanordning. Efter varje steg vägdes degeln för att få ett estimat
på våtvikt, torrvikt och slutlig vikt efter avlägsning av organiskt material. Resultaten av
analysen kunde jämföras och korreleras med resultaten av en annan sedimentkärna från samma
provtagningspunkt, vilken hade analyserats med LOI- och 137Cs-metoden (Jokinen et al. 2018).
En kombination av LOI och 137Cs-metoden tillät mig att få reda på åldern av delprovet från 4648 cm djup och från 2-4 cm djup i sedimentkärnan.
2.3 Molekylär biostimulering med melatonin
I detta experiment undersöks ifall melatonin kan öka på återuppväcknigsraten av vilostadier
hos olika växtplanktonarter i jämförelse med kontrollbehandling. Tre olika koncentrationer av
melatonin användes (10 µM, 100 µM och 1000 µM) och en kontroll där inget melatonin
tillsattes. Koncentrationerna valdes enligt Delebecq et al. (2020) som använde liknande
koncentrationer.
Tillväxtmedium F2 + Si framställdes enligt Guillard och Ryther (1962) (hittas i Guillard 1975)
genom att tillsätta 2 ml NaNO3, 2 ml NaH2PO4· H2O, 2 ml Na2SiO3 · 9H2O, 2 ml spårämnen
och 1 ml vitaminblandning (B12, tiamin och biotin) i 2 liter sterilfiltrerat vatten. Denna
näringsämnesmängd är onaturligt hög för kiselalger och för experimentella studier kan
tillväxtmediet därför spädas ut. F16 + Si framställdes genom att 1500 ml F4 + Si blandades med
500 ml F2 + Si. F2 bildas då de ovannämnda ämnena blandas i de ovannämnda mängderna. När
F2 späds ut en gång kommer tillväxtmediet att bli F4 vilket är hälften svagare än F2. När F2
späds ut fyra gånger fås F16 vilket alltså är fyra gånger svagare än F2. Endast F mediet innehåller
inte kisel (Si), vilket är nödvändigt för tillväxten av kiselalger, när kisel tillsätts i tillväxtmediet
skrivs det ut som F + Si.
92,5 mg melatonin blandades med 400 ml F16 + Si-tillväxtmedium i en 1 liters glasflaska för
att få melatoninkoncentrationen 1000 µM. 40 ml från den flaskan blandades med 360 ml F16 +
Si för att få melatoninkoncentrationen 100 µM. För att få melatoninkoncentrationen 10 µM
blandades 40 ml från flaskan med koncentrationen 100 µM med 360 ml F16 + Si.
Algcellerna i detta experiment kom från två olika djup (2-4 cm och 46-48 cm) (mer om
insamlingen av sediment i kap. 2.1) i sedimentkärnan vilket motsvarar åren 2019 och 1963
(mer om åldersbestämning i inledningen och kap. 2.2). Sedimentmängden uppskattades och
vägdes upp i plastburkar. De exakta värdena för mängden sediment från 2–4 cm:s djup var

8

Anna Ikonen

0,7549 g; 0,7528 g; 0,7535 g och 0,6608 g. De exakta värdena för mängden sediment från 46–
48 cm:s djup var 0,7506 g; 0,7533 g; 0,7522 g och 0,6649 g.
Från flaskorna med melatoninkoncentrationerna 10 µM, 100 µM och 1000 µM togs 150 ml i
två 250 ml glasflaskor var. 132 ml av endast F16 + Si sattes i två 250 ml glasflaskor för kontroll.
I samtliga flaskor med melatonin tillsattes ungefär 0,75 g sediment och i kontrollerna utan
melatonin tillsattes ungefär 0,66 g sediment. Samtliga flaskor skakades för att bli av med
klumpar.
Experimentet utfördes i åtta 6-hålsplattor och med sex replikat av varje sedimentbehandlingskombination. Samtliga brunnar fylldes med 11 ml vätska var (koncentrationen av melatonin
per brunn valdes ut slumpmässigt). Flaskorna skakades om mellan påfyllning av varje brunn.
När samtliga brunnar i en 6-hålsplatta var fyllda lades parafilm runt kanten av plattan för att
undvika avdunstning. Samtliga plattor placerades i en låda med lock och sattes i +8 °C i cirka
tolv timmar. Melatoninet förstörs om det är i kontakt med ljus de tolv första timmarna efter
tillsättning i experimentet (för mer info se inledningen). Efter tolv timmar hade plattorna en
ljus-mörkercykel på tolv timmar och en temperatur på + 8 °C.
2.3.1 Kvalitativ bestämning av vegetativa celler
Samtliga brunnar analyserades med ett mikroskop varannan dag i 31 dagar. Under analysens
gång hölls plattorna på is för att undvika temperaturvariationer. 1 ml suspenderat delprov från
varje brunn analyserades i en Utermöhl-kammare. För analysen av delproven användes ett
inverterat ljusmikroskop av modellen Nikon Diaphot och en 200 gångers förstoring.
Den kvalitativa förekomsten av vegetativa celler i varje delprov analyserades i en lodrät
transekt. Efter att en brunn analyserats pipetterades vattnet tillbaka i brunnen som det tagits
från. Efter att Utermöhl-kammaren använts tvättades den under rinnande vatten och torkades
av med papper för att undvika kontaminering mellan brunnarna.
2.4 Tillväxtexperiment med melatonin
I detta experiment undersöks ifall melatonin påverkar tillväxtraten av vegetativa celler av S.
marinoi i jämförelse med kontrollbehandling. I detta experiment användes levande cellkultur
av S. marinoi. Innan själva experimentet påbörjades uppskattades mängden celler som skulle
användas.

9

Anna Ikonen

En 500 ml:s kulturflaska fylldes med 500 ml filtrerat havsvatten och i flaskan tillsattes 500 µl
NaNO3, 500 µl NaH2PO4· H2O, 500 µl Na2SiO3 · 9H2O, 500 µl spårämnen och 250 µl
vitaminblandning (B12, thiamin och biotin) för framställning av F2 + Si enligt Guillard och
Ryther (1962). I flaskan sattes också 5 ml cellkultur av S. marinoi. Mängden algceller räknades
ut med ett ljusmikroskop och en Sedgewick-Rafter-kammare. 1,1 ml från 500
milliliterskulturflaskan sattes i ett eppendorfrör och Lugol-lösning tillsattes. 1 ml ifrån
Eppendorfröret pipeterades i kammaren. Av de 1 000 rutor som fanns i kammaren undersöktes
20 på måfå. I dessa 20 rutor fanns det 774 levande celler av S. marinoi. För att räkna ut hur
många celler per ml kulturen innehöll togs medeltalet av cellmängden från de 20 undersökta
rutorna och detta medeltal togs gånger 1000. Uträkningen gav att kulturen innehöll 38 700
celler per ml. För att uppskatta hur mycket av kulturen som skulle tillsättas i 30 ml F2 + Si
användes formeln:

C1V1 = C2V2
C1 är cellkoncentrationen i 1 ml, V1 är mängden kultur som ska tillsättas, C2 är den
koncentration celler per ml som man slutligen vill ha och V2 är den slutgiltiga volymen av F2
+ Si som cellerna ska tillsättas i. För att uppnå en slutkoncentration på 5000 celler per ml
tillsattes ca 3,9 ml cellkultur till experimentflaskan (volym 30 ml).
I tre stycken 1 liters sterila glasflaskor hälldes 130 ml filtrerat havsvatten med följande
näringsämnestillsatser: 130 µl NaNO3, 130 µl NaH2PO4· H2O , 130 µl Na2SiO3 · 9H2O, 130 µl
spårämnen och 65 µl vitaminblandning. I experimentet användes två melatoninkoncentrationer, 10 µM och 1000 µM. 0,0320 g melatonin tillsattes i en av flaskorna. Ifrån den
flaskan togs 1,3 ml för att bilda melatoninkoncentrationen 10 µM. Experimentet utfördes i tolv
stycken

40

milliliters

kulturflaskor.

I

experimentet

användes

fyra

replikat

av

melatoninkoncentrationerna samt kontrollen (koncentrationen per flaska valdes slumpmässigt)
och 3,9 ml av den gamla kulturen tillsattes i samtliga flaskor. Den slutliga volymen i varje
kulturflaska var 30 ml. Kulturflaskorna inkuberades i 10 °C i en tolv timmars ljus–mörkercykel
med start med mörkercykeln.
2.4.1 Kvantitativ undersökning av tillväxt
Tolv brunnar i en 96-hålsplatta fylldes med 300 µl vätska var ur en av kulturflaskorna. I den
trettonde brunnen sattes endas tillväxtmedium F2 + Si. Plattan sattes i en spektrofotometer av
märket TECAN SPARK som mätte in vivo-fluorescens av klorofyll a. De exakta

10

Anna Ikonen

inställningarna för datorprogrammet hittas i bilaga 1. Ett ökat fluorescensvärde mellan
mätningar indikerar tillväxt.
Proverna undersöktes spektrofotometriskt varje dag i tio dagar, vilket var tiden som det tog för
kulturerna att nå stationär fas. Med stationär fas menas att tillväxten av algcellerna slutar. Efter
att plattan använts sköljdes den med kranvatten och läts ligga i milliQ-vatten över natten.
Följande morgon sattes plattan i torkugn med en temperatur på cirka 50 °C.
2.5 Experiment för att få cellerna att somna
I detta experiment undersöks om melatonin och NO3-fattiga förhållanden leder till ökad
förekomst av vilostadier. För att få vegetativa celler att bilda vilostadier kan man använda sig
av metoder som till exempel att minska på mängden näringsämnen (se inledning). Dessa
metoder är dock artspecifika och en metod fungerar inte för alla växtplanktonarter.
I den kulturflaska som cellerna togs från fanns F2 + Si-medium innehållande NO3-. För att bli
av med så mycket av NO3- som möjligt centrifugerades kulturen. 25 ml från S. marinoi-kulturen
sattes i tolv centrifugrör. Samtliga rör centrifugerades i tio minuter med cirka 11 200 rpm. Vid
centrifugeringen bildades en pellet med celler och en supernatant. Orsaken till att en pellet
bildas är att vid centrifugering separeras partiklar från vätska. S. marinoi cellerna är tyngre än
vatten och sjunker till bottnen vilket bildar en pellet.
130 ml milliQ vatten mättes upp i tre 1 liters glasflaskor. I samtliga flaskor tillsattes cirka 0,78
gram havssalt (Instant Ocean), för att nå den normala salthalten i Östersjön (cirka 6 psu). De
exakta saltvärdena blev: 0,7803 g; 0,7814 g och 0,7827 g. När man blandar milliQ vatten med
havssalt bildas artificiellt havsvatten (eng. artificial seawater). Artificiellt havsvatten framställs
för att bli av med kvävet som härstammar från det filtrerade havsvattnet. I samtliga flaskor
tillsattes 130 µl NaH2PO4· H2O, 130 µl Na2SiO3 · 9H2O, 130 µl spårämnen och 65 µl
vitaminblandning enligt F2 + Si-recept.
0,0337 gram melatonin tillsattes i en av flaskorna. Ifrån den flaskan togs 1,3 ml till en annan
flaska för att få melatoninkoncentrationen 10 µM. I tolv 40 milliliters kulturflaskor hälldes 30
ml vätska. I detta experiment användes fyra replikat för melatoninkoncentrationerna och fyra
replikat för kontrollen (koncentrationen i varje kulturflaska bestämdes slumpmässigt). I
samtliga kulturflaskor tillsattes pelletten från ett av centrifugrören. Flaskorna inkuberades i 10
°C med en ljus:mörkercykel på tolv timmar med start i mörker.

11

Anna Ikonen

2.5.1 Kvalitativ analys av celltyp
Ett delprov på 1 ml ifrån samtliga kulturflaskor fixerades med Lugol. För analysen användes
ett inverterat ljusmikroskop av modellen Nikon Diaphot och en 200 gångers förstoring. 1
milliliter från ett delprov sattes i en Utermöhl-kammare. Delprovet undersöktes genom att på
måfå välja 25 kedjor av S. marinoi och avgöra om cellerna i kedjan i fråga var vegetativa (Figur
4A), i vilostadie (Figur 4B) eller döda (Figur 4C). Som vilostadier tolkades celler som var
runda i sin form. Totalt undersöktes prover från nio dagar.

Figur 4. En figur som förklarar vad som tolkats som vegetativ- vilo- och dödcell. A= Vegetativ
cellkedja, B= Cellkedja med vilostadier (de två mittersta cellerna tydligast i vilostadie) och C=
En cellkedja med döda celler.

Dataanalys
För återuppväcknings-experimententet gjordes inte några statistiska analyser eftersom inga
skillnader mellan de olika behandlingarna kunde ses. Om det skulle ha funnits skillnader så
skulle datat ha varit ett så kallat närvaro-frånvaro data (eng. presence-absence data) vilket
betyder att endast informationen om arter i fråga var närvarande eller frånvarande undersöktes.
Det finns statistiska verktyg för närvaro-frånvaro data.
Datat för tillväxtexperimententet analyserades med R version 4.1 (R Core Team (2022). För
att få fluorescensvärden till tillväxtrat användes ’growthrates’ paketet i R och funktionen
many_spline_fits (hela skriptet som bilaga 2). Funktionen använde fluorecensvärden från de
olika experimentdagarna för att räkna ut tillväxtraten. Datat för tillväxtrat testades för
normalfördelning och homogena varianser med Shapiro-Wilks test respektive Levene’s test för
att kunna köra en ANOVA. Datat mötte inte kraven för ANOVA och Kruskall-Wallis ickeparametriska test kördes i stället. Som beroende variabel användes medeltalet av tillväxten för
12

Anna Ikonen

de fyra replikaten under hela experimentets gång och som oberoende variabel användes de
olika behandlingarna. För att få reda på mellan vilka behandlingar som det fanns en signifikant
skillnad i fråga om tillväxt kördes Tukey's HSD post-hoc test.
För kvalitativ analysering av datat från sömnexperimententet användes R version 4.1. (R Core
Team (2022). Datat testades först för normalfördelning och homogena varianser med ShapiroWilks test respektive Levene’s test. Som beroende variabel användes medeltalet av mängden
av bildade vilostadier från de fyra replikaten under hela experimentets gång och som oberoende
variabel användes de olika behandlingarna. För att kunna köra en ANOVA måste datat vara
normalfördelat och ha homogena varianser. I detta fall uppfylldes inte dessa krav och KruskalWallis icke parametriska test kördes i stället. Resultatet från Kruskall-Wallis testet berättade
om det fanns signifikanta skillnader mellan någon av de testade behandlingarna och för att få
veta mellan vilka behandlingar det fanns en signifikant skillnad i fråga om mängden bildade
vilostadier kördes ett Tukey's HSD post-hoc test. I detta experiment gjordes två analyser: för
dag ett och nio och endast för dag ett för att undersöka om melatoninet kunde ha använts upp
redan efter en dag.

4 Resultat
4.1 Återuppväcknings-experiment
I fem av sex kontrollbrunnar från 1963 fanns levande Coscinodiscus sp., Cyclotella sp. och
Chlamydomonas sp. I alla brunnar med koncentrationen 10 µM från 1963 fanns levande
Coscinodiscus sp. och Cyclotella sp. Förutom det fanns det levande Chlamydomonas sp. i tre
av sex brunnar. I fem av sex brunnar med koncentrationen 100 µM från 1963 fanns levande
Coscinodiscus sp., Cyclotella sp. och Chlamydomonas sp. Av de sex brunnarna med
koncentrationen 1000 µM från 1963 fanns det levande Coscinodiscus sp., Cyclotella sp. och
Chlamydomonas sp i tre av brunnarna. En av de sex brunnarna innehöll bara Coscinodiscus
sp., och Cyclotella sp., och en av brunnarna innehöll bara Coscinodiscus sp. och
Chlamydomonas sp. se Tabell 1.
Tabell

1.

Tabellen

visar

det

kombinerade

resultatet

från

de

olika

sedimentbehandlingskombinationerna för hela experimentets gång. Ett X i de olika cellerna i
Tabell 1 betyder att arten i fråga sågs levande i ifrågavarande behandling.

13

Anna Ikonen

På grund av att det inte fanns några skillnader i artsammansättningen i de olika behandlingarna
kördes inga statistiska analyser från detta experiment.
4.2 Tillväxtexperiment
Resultaten visar att de högsta fluorescensvärdena finns i kontrollbehandlingen medan
fluorescensvärdet avtar med ökande melatoninkoncentration (Figur 5). Tillväxtraten (Figur 6)
i kontrollbehandlingen är högst. Analysen av tillväxtraten gav ett statistiskt signifikant resultat
(Kruskall-Wallis chi-squared = 9.2692, df = 2, p-värde = 0.00971).

14

Anna Ikonen

Figur 5. Figur på hur fluorescensvärdet ändras under experimentets gång i de olika
behandlingarna. På x-axeln finns dagarna som experimentet kördes och på y-axeln finns
medeltalet av de fyra replikatens fluorescensvärden. Fluorescensvärden är log10
transformerade.

Figur 6. Figuren visar tillväxtraten i de olika behandlingarna. På x-axeln finns behandlingarna
och på y-axeln finns medeltalet av tillväxtraten av de fyra replikaten av varje behandling för
hela experimentets gång (dag ett till tio). P-värdena ovanför varje behandlingskombination är
resultatet från Tukey's HSD post-hoc test.
4.3 Effekten av melatonin på bildande av vilostadier
Mängden vilostadier var som högst i behandlingen med den låga melatoninkoncentrationen
och som lägst i kontrollbehandlingen (Figur 7). Resultatet från analys av endast dag ett gav inte
ett signifikant resultat (Kruskall-Wallis chi-squared= 0.032227, df=2, p-värde=0.984).
Analysering av mängden vilostadier för alla dagar tillsammans gav ett signifikant resultat
(Kruskal-Wallis chi-squared = 7.4101, df = 2, p-värde = 0.0246).

15

Anna Ikonen

Figur 7. Figuren visar mängden bildade vilostadier under 9 dagars tid (A) för de olika
behandlingarna jämfört med mängden bildade vilostadier dag 1 (B). På x-axeln finns
behandlingarna och på y-axeln mängden vilostadier från 0-10. Mängden vilostadier är
medeltalet av mängden vilostadier från dag ett till dag nio för de olika behandlingarna och
replikaten respektive medeltalet för de fyra replikaten för varje behandling dag ett. P-värdena
ovanför varje behandlingskombination är resultatet från Tukey's HSD post-hoc test.

5 Diskussion
5.1 Molekylär biostimulering med melatonin
Min hypotes att melatonin skulle ha en positiv effekt på återuppväckningsraten av vilostadier
stämde inte. I stället kunde inte några skillnader ses mellan kontrollbehandlingen och
melatoninbehandlingarna. Enligt Delebecq et al. (2020) skulle melatonin ha en positiv effekt
på återuppväckningen av vilostadier men mina resultat visade som sagt ingen skillnad mellan
melatoninbehandlingarna och kontrollbehandlingen. Det fanns dock skillnader i metoderna och
valet av studieorganism som använts vilket potentiellt kunde vara orsaken till de avvikande
resultaten. Delebecq et al. (2020) studerade hur melatonin inverkar på återuppväckningen av
dinoflagellater medan i denna avhandling undersöktes kiselalger. I Delebecq et al. (2020)
användes K medium i stället för F medium som tillväxtmedium vilket innehåller lite olika
komponenter.

16

Anna Ikonen

F medium använder nitrat (NO3) som kvävekälla medan kvävekällan i K medium är ammonium
(NH4+). Nitrat är den mer använda kvävekällan i tillväxmedium men ammonium är i vissa fall
till och med bättre att använda eftersom växtplanktonen inte behöver reducera ammoniumet
innan aminosyrasyntesen (Probert och Klaas 1999). Ammoniumhalter över 24 µM har visat sig
vara toxiska för växtplankton. I en liter K medium finns det 8.82 x 10-4 M ammonium (Keller
och Guillard 1985, Keller et al. 1987) (finns i DOC-050.000 (2020)). F medium använder
oorganiskt fosfat (PO4) som fosforkälla medan fosforkällan i K medium är glycerofosfat
(C3H7Na2O6P). Glycerofosfat är organiskt till skillnad från fosfat som är oorganiskt. Fosfat är
den mer använda fosforkällan i tillväxtmedium. För att växtplankton ska kunna använda en
organisk fosforkälla måste de ha förmågan att bilda fosfatasenzym på cellytan, en egenskap
som de flesta växtplankton har (Probert och Klaas 1999). Också vilka spårämnen som F och K
medium använder skiljer sig, men skillnader i spårämnen har inte lika stor betydelse för
slutresultatet som till exempel val av kvävekälla. Både F och K medium innehåller samma
vitaminer. Enligt Probert och Klaas (1999) är cyanocobalamin (B12) den viktigaste vitaminen
för de flesta växtplankton. Enligt Band-Schmidt et al. (2004) skulle tillväxtraten av
dinoflagellaten G. catenatum vara högre när K medium har använts i jämförelse med F
medium. Det var potentiellt valet av kvävekälla (nitrat eller ammonium) som ledde till de
avvikande resultaten i mitt experiment i jämförelse med Delebecq et al. (2020).
En av orsakerna till att några större skillnader mellan de olika koncentrationerna av melatonin
inte kunde ses kunde vara att sedimentet hade oxiderats i kontakt med syre. Det finns syre inuti
sedimentet som gör det möjligt för infauna, alltså organismer som lever inuti sedimentet, att
andas och hållas levande. Genom att förvara sedimentet i syrefria förhållanden, vilket i mitt
fall betydde förvaring i återförslutbara påsar, minskas risken att sedimentet kunde oxidera
(Hargrave 1972). Sedimentet hade också förvarats i kallt och mörkt innan experimentet kördes
för att inte vilostadierna skulle vakna upp tidigare än planerat (Delebecq et al. 2020).
En annan orsak till resultaten kunde ha varit att melatoninet hade utsatts för ljus för länge innan
plattorna satts i mörker vilket kunde ha lett till att melatoninen skulle ha tappat sin effekt. En
tredje orsak kunde ha varit att det emellanåt var svårt att avgöra om arten var i liv eller i
vilostadie. Också endast en transekt från varje brunn undersöktes på grund av att det annars
inte skulle ha varit möjligt att gå igenom varje brunn under en dag. Eftersom bara en transekt
undersöktes per brunn kunde en del av resultaten som fåtts vara felaktiga eller ofullständiga.
Vissa arter var också svåra att se för de var så små och det är möjligt att jag tolkat någon art
fel.
17

Anna Ikonen

I en studie av Mcquoid et al. (2002) undersöktes vilostadier från en fjord i Sverige. De försökte
väcka upp vilostadier av växtplankton genom att använda endast tillväxtmedium F2 + Si och
olika temperaturer (3, 10 och 18 °C). De undersökte djup mellan 2 och 50 cm.
Artsammansättningen av uppväckta vilostadier var låg i de djupaste sedimentlagren, vilket
stämde med resultaten från mitt experiment. Skillnaden var att mängden uppväckta arter i
sedimentlagret från 2 cm:s djup var större än vad mitt experiment kom fram till. I studien av
Mcquoid et al. (2002) vaknade olika arter av Chaetoceros sp. upp medan i mitt experiment
påträffades inte uppväckta vilostadier av Chaetoceros sp. Enligt Mcquoid et al. (2002) skulle
en temperatur på 10 °C vara optimal för återuppväckning av vilostadier av kiselalger.
Experimentet som körts för denna gradu utfördes i en temperatur på 8 °C vilket potentiellt
kunde ha inverkat på återuppväckningsraten av vilostadierna.
5.1.1 Melatonin och dess inverkan på marina och terrestra växter
Melatonin finns i naturen och har hittats i arter av encelliga eukaryoter, bakterier, terrestra
växter, makroalger, vertebrater och evertebrater (Pandi-Perumal et al. 2006). Melatonin sägs
fylogenetiskts sett vara en av de äldsta biologiska signaleringsmekanismerna i organismer.
Melatonin har upptäckts syntetiseras i flera olika arter av dinoflagellater, cyanobakterier,
alphaproteobakterier, euglenofyter, brunalger, eukaryota grönväxter och rödalger (Hardeland
2015). Tidig forskning om melatoninets effekter på växter undersökte ifall melatoninet hade
en inverkan på dygnsrytmen, om melatonin fungerade som en ”renare” av fria radikaler eller
om melatonin signalerade ”mörker”. Dessa effekter undersöktes för att melatonin hade visats
ha dessa effekter hos evertebrater och vertebrater. Enligt forskning skulle växter innehålla mer
melatonin om de växte i mörker i jämförelse med ifall de växte i ljus. Ljus är en viktig aspekt
för tillväxt hos växter men forskning har visat att exponering av väldigt höga våglängder av
synligt ljus eller, ännu tydligare, exponering av ultraviolett ljus kan bilda en ökad mängd med
väteperoxid (H2O2) och fria radikaler samt skada fotosystemen. Också till exempel hög salthalt,
extrema höga- och låga temperaturer och torka har visats vara stressande förhållanden för
växter. Alla dessa aspekter kan potentiellt ha en negativ inverkan på växten. Forskning har
visat att melatonin bildas i högre grad i förhållanden där växterna är utsatta för stressande
förhållanden och kan potentiellt skydda växterna emot skador som orsakas av dessa
förhållanden (Zhang et al. 2015). Melatonin har också visats minska på skador orsakade av
stress hos grönalgen Ulva sp., där de största orsakerna till stress hart visats vara tungmetaller,
som zink, kadmium och bly samt temperatur. Melatonin har visats ha den största positiva
effekten emot stress, hos grönalger, orsakad av kadmium (Zhang et al. 2015).
18

Anna Ikonen

5.1.2 Biostimulering som metod
Biostimulering betyder att man med tillsats av näringsämnen försöker förbättra miljön och
detta är en av huvudmetoderna inom ämnet biosanering. Med biosanering menas effekter för
att minska på toxiciteten av omgivningen och med hjälp av biologiska processer försöka få
miljön tillbaka i sitt originaltillstånd. För att man ska förstå hur biosanering kan förbättra miljön
måste man acceptera att det inte skulle finnas någon kemisk förening som inte kunde nedbrytas
av mikroorganismer. Detta har visat sig stämma men vissa ämnen nedbryts så långsamt att de
inte har någon större betydelse för biosaneringen. Forskning har visat att för terrestra växter
som blivit biostimulerade med till exempel olika kvävekällor, som nitrat och ammonium,
innehåller en ökad mängd av nedbrytarbakterier. Biostimulering används mest för biosanering
av föroreningar i kolväten (Hazen 2009). Studier har också visats att celler av växtplankton
som cyanobakterier kunde fungera som biostimulerare av odlingsmark (Marks et al. 2019).
Man har undersökt om växtplankton kunde användas som biogödsel för odlingsgrödor och
dessa resultat tyder på att detta kunde vara möjligt.
Biostimulering betyder också behandling av organismer med en molekyl. Biostimuleringens
effekt på återuppväckningsraten av vilostadier hos växtplankton har undersökts av till exempel
Delebecq et al. (2020), som använde hormonen melatonin och gibberrellinsyra för att
undersöka ifall återuppväckningsraten av vilostadier hos dinoflagellater kunde öka med hjälp
av biostimulering. Resultatet blev att vissa arter och släkten av dinoflagellater som till exempel
Alexandrium minutum, Gymnodiniales sp., Heterocapsa minima och Margalefidinium
polyokrikoides återuppväcktes endast när melatonin eller gibberrellinsyra hade tillsats. Detta
tyder att biostimulering skulle vara en bra metod för återuppväckning av vilostadier.
5.2 Tillväxtexperiment med melatonin
Min hypotes att det skulle finnas en skillnad i tillväxtraten mellan kontrollbehandlingen och
melatoninbehandlingarna stämde. Enligt mina resultat har melatonin en negativ effekt på
tillväxten av vegetativa celler. En orsak till att följande resultat har framkommit kunde vara att
de använda melatoninkoncentrationerna varit för höga för att ha en positiv effekt. I efterhand
hittades en artikel som visar att melatoninkoncentrationer över 10 µM påverkar tillväxten av
kiselalger negativt. Enligt Delebecq et al. (2020) skulle melatoninkoncentration på 1000 µM
potentiellt vara toxiskt för algcellerna och på det sättet ha en inhiberande effekt på tillväxten.
Annat som kunde vara orsaken för den negativa tillväxteffekten kunde vara att melatoninet
inverkat på metabolismen av de vegetativa cellerna så att de i stället bildat vilostadier. Denna
19

Anna Ikonen

reaktion har påträffats i forskning (Hardeland et al. 2007). Enligt Delebecq et al. 2020 skulle
allt över 10 µM koncentration av melatonin ha en negativ effekt på tillväxten. Mina resultat
skulle dock tyda på att redan en melatoninkoncentration på 10 µM är så hög att den har en
negativ effekt på tillväxten.
Melatoninets effekt på tillväxten av växter har undersökts och melatonin har visats främja
tillväxt hos högre växter som till exempel havre, vete och lupin (Arnao och Hernández-Ruiz
2014). Melatonin har också visats fungera som en aktivator av olika slags växtfrön. Enligt
Arnao och Hernández-Ruiz (2006) skulle melatonin gynna tillväxt och blomning av växer upp
till en melatoninkoncentration på 100 µM därefter har melatoninet visats ha en svagt
inhiberande effekt. Dessa resultat är liknande som de resultat som ses i tillväxtrat hos kiselalger
i mitt experiment.
5.3 Sömnexperiment
Min hypotes att nya vilostadier bildas när melatonin tillsätts stämde. Man kan se en statistiskt
signifikant skillnad mellan melatoninbehandlingarna och kontrollbehandlingen. I experimentet
där vilostadier försökte bildas fanns det mest vilostadier i behandlingen med
melatoninkoncentrationen 10 µM och minst i kontrollbehandlingen. Detta resultat tyder på att
under kvävestress skulle bildandet av vilostadier gynnas av melatonin till en viss mängd medan
effekten inte är lika stark i förhållanden där melatoninkoncentrationen är hög.

Enligt

Hardeland och Poeggeler (2003) skulle det bildas vilostadier hos växtplankton i förhållanden
där utsättningen för solljus är låg och temperaturen är 15 °C också utan tillsats av melatonin.
De tydligaste effekterna på bildandet av vilostadier orsakade av melatonin har påträffats i
förhållanden där temperaturen är över 15 °C. I dessa förhållanden ökar mängden av 5methoxytryptamin (C11H14N2O), vilket är en framkallare av vilostadier. 5-methoxytryptamin
har visats bilda vilostadier i vilken temperatur som helst och är inte heller kopplad till solljus.
Enligt Hardeland et al. (2007) skulle bildandet av vilostadier som en följd leda till en lägre pH
halt i cytoplasman. Detta fenomen har också påträffats i till exempel ofertiliserade ägg av djur
och sporer av både svampar och bakterier.
En aspekt som kunde förklara resultaten var att man inte lyckats avlägsna all kväve från
algkulturen. När algkulturen centrifugerades användes en annan centrifug än i pilot
experimentet. I denna centrifug användes lite andra centrifugrör som var runda och bredare i
botten. Som en följd bildades inte en pellet som satt hårt fast i botten av röret. Vid avlägsning
av supernatanten fanns det en risk att pelleten kunde komma med så exakt all supernatant kunde
20

Anna Ikonen

inte avlägsnas. I supernatanten fanns kväve, i form av nitrat, och kvävet kunde vara orsaken
till den väldigt låga sömnraten av cellerna. I det fallet skulle kvävet gynnat de vegetativa
cellerna. Forskning har visat att kväve i form av nitrat skulle leda till en minskad bildning av
5-methoxytryptamin (Hardeland et al. 2007). Enligt dessa resultat skulle nitrat indirekt ha en
inhiberande effekt på bildandet av vilostadier av till exempel dinopflagellater (Hardeland et al.
2007), vilket också skulle stämma överens med den låga insomningsraten i mina resultat.
Experimentet kördes i tolv timmar ljust och tolv timmar mörkt medan pilot experimentet, där
alla celler somnade in, kördes endast i mörker. Detta kunde haft en inverkan på resultaten, på
grund av att forskning visat att det bildas mest 5-methoxytryptamin i mörker (Hardeland et al.
2007). En potentiell orsak till resultaten kunde också varit att all melatonin blivit använd redan
dag 1 och att det inte fanns någon melatonin kvar till resten av experimentet. Efter analysering
kommer man dock fram till att detta inte kan stämma på grund av att analysering av endast dag
1 inte gav ett statistiskt signifikant resultat (Kruskall-Wallis chi-squared=0.032227,df=2,pvärde=0.984), medan analysering av alla dagar gav det (Kruskal-Wallis chi-squared = 7.4101,
df = 2, p-värde = 0.0246).
5.4 Växtplankton i Östersjön och deras anpassning till miljöförändringar
Växtplankton behöver gynnsamma miljöförhållanden, som för vissa arter av växtplankton
betyder tillräckligt med näring, för att blomningen ska lyckas. Skärgårdshavet, där sedimentet
är taget ifrån, brukar kallas för jordbrukets hotspot och har höga näringsämneshalter ledande
till kraftiga övergödningar (HELCOM 2009). Kraftiga övergödningar förknippas ofta med
syrebrist i bottnen, ökande växtplanktonblomningar och minskning i djuputbredning för till
exempel blåstången (Fucus vesiculosus). På grund av mestadels jordbruk har syrehalten i
Skärgårdshavet minskat drastiskt sedan 1970-talet (Jumppanen och Mattila 1994). Syrebrist
leder till så kallade döda bottnar som innehåller lite syre (hypoxiska) eller inget syre alls
(anoxiska). Under slutet på 1990-talet fanns det stora syrefria områden också i djupbottnar
(Hansson et al. 2011). På grund av förbättrad vattenrening har dock situationen förbättras i Åbo
trakten. Mänsklig aktivitet som jordbruk och överfiske har ökat på mängden växtplankton i
Östersjön. Jordbruket har ökat mängden kväve och fosfor i Östersjön vilket gynnat blomningen
av växtplankton. Överfiske av större fiskar i sin tur har gjort att mesopredatorer ökat i mängd
och konsumerat en stor del av djurplanktonen. När mängden djurplankton minskar finns det
mindre mängd med konsumenter av växtplanktonen vilket leder till en ökad mängd
växtplankton.

21

Anna Ikonen

Fram till år 2100 förväntas vattentemperaturen i Östersjön öka med 3-5 °C, vilket antagligen
kommer att leda till en förlängd blomningsperiod av växtplankton (Jonsson et al. 2018).
Klimatförändringen kommer också indirekt öka övergödningsgraden genom att ökade kraftiga
regnskurar leder till erosion från åkrarna (Jonsson et al. 2018). En ökad mängd växtplankton
ökar också mängden vilostadier för näringen används upp och räcker inte hur länge som helst.
Vid slutet av blomningsperioden sedimenteras vilostadierna i bottnen. Genom att undersöka
hur återuppväckta kiselalger tål miljöförhållandena som förväntas 2100 kan man få en tanke
om hur Östersjön kommer att se ut 2100. Med detta menas att man potentiellt kunde få en idé
om vilka arter som kommer att finnas kvar och vilka som inte kommer att tåla de förväntade
förhållandena. Uppväckta vilostadier av växtplankton från flera år har visat att det förekommer
generationsöverlappningar av de olika åldersklasserna till en viss del. Genom att upprätthålla
en frö bank av uppväckta vilostadier av växtplankton kan man försäkra att vi kommer att kunna
upprätthålla ett diverst samhälle också under tidsperioder när miljöförhållanden är
ogynnsamma eller då det sker naturkatastrofer som till exempel oljeolyckor (Ellegaard et al.
2017).
5.5 Förbättringsförslag för fortsatta studier
En aspekt som kunde ha gjort avgörandet om cellerna var vegetativa eller i vilostadie enklare
skulle ha varit att använda sig av fluorescensmikroskopi. I fluorescensmikroskopi lyser
klorofyllet i vegetativa celler klarrött medan det inte gör det i vilostadier. För att utföra
fluorescensmikroskopi behövs ett skilt fluorescensmikroskop, vilket är dyr utrustning.
Som

kommit

fram

på

flera

ställen

i

denna

avhandling

har

de

använda

melatoninkoncentrationerna inte varit de mest lämpliga för att besvara de frågor som sattes
upp. För att vara säker på att man använder de mest lämpliga koncentrationerna borde man
göra en gradient av melatoninkoncentrationer och testa de en åt gången. I detta fall fanns det
inte tid eller resurser för det.
De körda experimenten har till största delen testats på endast en art, S. marinoi, vilket
antagligen inte ger hela sanningen av hur kiselalger påverkas av melatonin. I fortsättningen
skulle rekommenderas att köra samma experiment på till exempel dinoflagellater eller någon
annan encellig organismgrupp. Liknande experiment har gjorts på till exempel dinoflagellater
och bakterier (Delebecq et al. 2020., Jiau et al. 2016).

22

Anna Ikonen

6 Slutsatser
Enligt mina resultat skulle melatonin inte påverka återuppväckningen av vilostadier, ha en
negativ effekt på tillväxten av vegetativa celler och ha en positiv inverkan på bildandet av nya
vilostadier. Som slutsatser skulle jag använda melatonin för att bilda nya vilostadier men skulle
inte rekommendera att använda melatonin, åtminstone de använda koncentrationerna, för
återuppväckning av vilostadier eller för att öka tillväxten av vegetativa celler. Det behövs
ytterligare forskning för att få en tydlig slutsats. Detta ämne är ganska nytt och det har inte
gjorts många forskningar om detta. Detta är första gången som melatoninets effekt på
vilostadier av kiselalger från Östersjön har testats.

7 Tackord
Först och främst vill jag tacka min handledare Conny Sjöqvist för all hjälp och allt stöd som
jag fått under hela gradu processens gång. Tack Conny för att jag fått vara en del av ett
superintressant och roligt projekt och för att du har funnits med hela vägen från start till slut.
Jag har aldrig behövt vara orolig för att fråga hjälp eller fråga potentiellt dumma frågor vilket
har varit en trygghet. Jag har lärt mig en massa under denna gradu process och fått ett stort
intresse för växtplankton. Bättre handledare får man söka efter!
Jag vill också tacka Janni Heikkinen för hjälpen som jag fick i början av labb processen när jag
var helt nybörjare med labbande och mikroskoperande. Jag har också alltid kunnat fråga hjälp
om jag behövt det. Vill också tacka resten av medlemmarna i det som jag kallar för “plankton
group”, ni vet vilka ni är :), för alla väldigt intressanta diskussioner och all konstruktiv feedback
som jag fått från er. Slutligen vill jag tacka Husö Biologiska station för möjligheten att slutföra
mina experiment där. Det nya mikrolabbet är ypperligt för denna typs experiment.

8 Referenslista
A. Andersson, H.E.M. Meier, M. Ripszam, O. Rowe, J. Wikner, P. Haglund, K. Eilola, C.
Legrand, D. Figueroa, J. Paczkowska, E. Lindehoff, M. Tysklind och R. Elmgren. 2015.
Projected future climate change and Baltic Sea ecosystem management. Ambio: 44: 345–356
V. Andrisano, C. Bertucci, A. Battaglia och V. Cavrini. 2000. Photostability of drugs:
photodegradation of melatonin and its determination in commercial formulations. J. Pharm.
Biomed.: 23: 15-23
S.C. Argawal. 2009. Factors Affecting Spore Germination in Algae — review. Folia
Microbiol: 54: 273-302
M.B. Arnao och J. Hernández-Ruiz. 2006. The Physiological Function of Melatonin in Plants.
Plant Signal. Behav.: 1: 89-95
23

Anna Ikonen

M.B. Arnao och J. Hernández-Ruiz. 2014. Melatonin: plant growth regulator and/or
biostimulator during stress? Trends Plant Sci.: 19: 789-797
I. Balzer och R. Hardeland. 1996. Melatonin in Algae and Higher Plants ‐ Possible New Roles
as a Phytohormone and Antioxidant. Plant Biol.: 109: 180-183
C.J. Band-Schmidt, L. Morquecho, C.H. Lechuga-Devéze och D.M. Anderson. 2004. Effects
of growth medium, temperature, salinity and seawater source on the growth of Gymnodinium
catenatum (Dinophyceae) from Bahía Concepción, Gulf of California, Mexico. J. Plankton
Res.: 26: 1459–1470
L.E. Brand. 1981. Genetic Variability in Reproduction Rates in Marine Phytoplankton
Populations. Evol.: 35: 1117-1127
L. Brendonck och L. De Meester. 2003. Egg banks in freshwater zooplankton: evolutionary
and ecological archives in the sediment. Hydrobiologia: 491: 65-84
V.A. Chepurnov, D.G. Mann, K. Sabbe och W. Vyverman. 2004. Experimental studies on
sexual reproduction in diatoms. Int. Rev. Cytol.: 237: 91-154
E. Costas, S. Gonzalez Gil, A. Aguilera och V. Lopez Rodas. 1993. An apparent growth factor
modulation of marine dinoflagellate excystment. J. Exp. Mar. Biol. Ecol.: 166: 241-249
G. Delebecq, S. Schmidt, A. Ehrhold, M. Latimier och R. Siano. 2020. Revival of ancient
marine dinoflagellates using molecular biostimulation. J. Phycol: 1-13
DOC-050.000. 2020. K medium. Bigelow (Natural Center for Marine Algae and Microbiota):
1-3
M. Ellegaard och S. Ribeiro. 2018. The long-term persistence of phytoplankton resting stages
in aquatic ‘seed banks’. Biol: 93: 166-183
M. Ellegaard, M.R.J. Clokie, T. Czypionka, D. Frisch, A. Godhe, A. Kremp, A. Letarov, T.J.
McGenity, S. Ribeiro och N.J. Anderson. 2020. Dead or alive: sediment DNA archives as tools
for tracking aquatic evolution and adaptation. Commun. Biol.: 3:169: 1-11
M. Gareis. 2021. Anpassning hos kiselalgen Skeletonema marinoi till stigande
vattentemperaturer under 1900-talet (Pro-gradu avahandling). Hittas från Doria
https://urn.fi/URN:NBN:fi-fe202201031085
A. Godhe, A. Kremp och M. Montresor. 2014. Genetic and Microscopic Evidence for Sexual
Reproduction in the Centric Diatom Skeletonema marinoi. Protist: 165: 401-416
R.R.L. Guillard. 1975. Culture of phytoplankton for feeding marine invertebrates i boken
Culture of Marine Invertebrate Animals av W.L.Smith och M.H.Chansley. Plenum Press, New
York, USA: 26-60
M. Hansson, L. Andersson och P. Axe. 2011. Areal Extent and Volume of Anoxia and Hypoxia
in the Baltic Sea, 1960-2011. Rep. Oceanogr.: 42: 1-76
R. Hardeland och B. Poeggeler. 2003. Non-vertebrate melatonin. J. Pineal Res.: 34: 233-241
R. Hardeland, S.R. Pandi-Perumal och B. Poeggeler. 2007. Melatonin in Plants – Focus on a
Vertebrate Night Hormone with Cytoprotective Properties. Funkt. Plant Biol.: 1-14
R. Hardeland. 2015. Melatonin in plants and other phototrophs: advances and gaps
concerning the diversity of functions. J. Exp. Bot.: 66: 627-646
24

Anna Ikonen

B.T. Hargrave. 1972. Aerobic decomposition of sediment and detritus as a function of
particle surface area and organic content. Limnol. Oceanogr.: 17: 583-586
T.C. Hazen. 2009. Biostimulation. Springer Verlag, United states: 4517-4530
HELCOM, 2009 Eutrophication in the Baltic Sea – An integrated thematic assessment of the
effects of nutrient enrichment and eutrophication in the Baltic Sea region. Balt. Sea Environ.
Proc. No. 115B
O. Heiri, A.F. Lotter och G. Lemcke. 2001. Loss on ignition as a method for estimating organic
and carbonate content in sediments: reproducibility and comparability of results. J.
Paleolimnol.: 25: 101-110
K. Härnström, M. Ellegaard, T.J. Andersen och A. Godhe. 2011. Hundred years of genetic
structure in a sediment revived diatom population. PNAS: 108: 1-6
J. Jiao, Y. Ma, S. Chen, C. Liu, Y. Song, Y. Qin, C. Yuan och Y. Liu. Melatonin-Producing
Endophytic Bacteria from Grapevine Roots Promote the Abiotic Stress-Induced Production
of Endogenous Melatonin in Their Hosts. Front. Plant Sci.: 7: 1-13
S.A. Jokinen, J.J. Virtasalo, T. Jilbert, J. Kaiser, O. Dellwig , H.W. Arz, J. Hänninen, L.
Arppe, M. Collander, och T. Saarinen. 2018. A 1500-year multiproxy record of coastal
hypoxia from the northern Baltic Sea indicates unprecedented deoxygenation over the 20th
century. Biogeosciences: 15: 3975-4001
P.R. Jonsson, J. Kotta, H.C. Andersson, K. Herkül, E. Virtanen, S.A. Nyström och K.
Johannesson. 2018. High climate velocity and population fragmentation may constrain climatedriven range shift of the key habitat former Fucus vesiculosus. Diversity and Distributions. 24.
892-905
K. Jumppanen och J. Mattila. 1994. Saaristomeren tilan kehitys ja siihen vaikuttavat tekijät.
Lounais-suomen vesiensuojeluyhdistys R.Y. upplaga 82 Turku: 5-197
W.C. Kerfoot, J.A. Robbins och L.J. Weider. 1999. A new approach to historical
reconstruction: Combining descriptive and experimental paleolimnology. Limnol. Oceanogr.:
44: 1232-1247
E.A.N. Marks, O. Montero och C. Rad. 2019. The biostimulating effects of viable microalgal
cells applied to a calcareous soil: Increases in bacterial biomass, phosphorus scavenging, and
precipitation of carbonates. Sci. Total Environ.: 692: 784-790
M. McQuoid, A. Godhe och K. Nordberg. (2002) Viability of phytoplankton resting stages in
the sediments of a coastal Swedish fjord. Eur. J. Phycol.: 37: 191-201
S.R. Pandi-Perumal,V. Srinivasan, G.J.M. Maestroni, D.P. Cardinali, B. Poeggeler och R.
Hardeland. 2006. Melatonin Nature's most versatile biological signal? FEBS J.: 273: 28132838
Z. Paster och B.C. Abbott. 1970. Gibberellic Acid: A Growth Factor in the Unicellular Alga
Gymnodinium breve. Science: 169: 600-601

25

Anna Ikonen

B. Poeggeler, I. Balzer, R. Hardeland och A. Lerchl. 1991. Pineal Hormone Melatonin
Oscillates Also in the Dinoflagellate Gonyaulax polyedra. Naturwissenschaften: 78: 268-269
I. Probert och C. Klass. 1999. Microbial culturing Practical notes from the culturing short
course held in Caen, nofwords62201417cale100: 1-12
R Core Team (2022). R: A language and environment for statistical computing. R Foundation
for Statistical Computing, Vienna, Austria. URL https://www.R-project.org/.
F.E. Round, R.M. Crawford och D.G. Mann. 1990. The Diatoms. Cambridge University Press,
Cambridge: 1-741
A. Sanyal, J. Larsson, F. van Wirdum, T. Andrén, M. Moros, M. Lönn och E. Andrén. 2019.
Not dead yet: Diatom resting spores can survive in nature for several millennia. bioRxiv
preprint: 1-31
V. Saravanan och A. Godhe. 2010. Physiologic differentiation and genetic heterogeneity
among seasonally separated clones of Skeletonema marinoi (Bacillariophyceae) in Gullmar
Fjord, Sweden. European Journal of Phycology: 45: 177-190
Seili.xlsx. Exeltabell gjord av flera forskare runtom Östersjön.
U. Sommer (2002). Competition and Coexistence in Plankton Communities. I: Competition
and Coexistence. Ecological Studies, vol 161. Springer, Berlin, Heidelberg.
https://doi.org/10.1007/978-3-642-56166-5_4
K. Spilling, A. Kremp och T. Tamelander. 2006. Vertical distribution and cyst production
of Peridiniella catenata (Dinophyceae) during a spring bloom in the Baltic Sea. J. Plankton
Res.: 28: 659-665
M.M Suplińska och Z. Pietrzak-Flis. (2008). Sedimentation rates and dating of bottom
sediments in the Southern Baltic Sea region. Nukleonika: 53, suppl. 2: 105-111
E. Swift och E.G. Durbin. 1971. Similarities in the asexual reproduction of the oceanic
dinoflagellates, Pyrocystis fusiformis, Pyrocystis lunula, and Pyrocystis noctiluca. J. Phycol.:
7: 89-96
R.L. Taylor, K. Abrahamsson, A. Godhe och S-Å. Wängberg. 2009. Seasonal variability in
polyunsaturated aldehyde production potential among strains of Skeletonema marinoi
(Bacillariophyceae). J. Phycol.: 45: 46-53
S-T. Tsim, J.T.Y. Wong och Y.H. Wong. 1997. Calcium ion dependency and the role of
inositol phosphates in melatonininduced encystment of dinoflagellates. J. Cell Sci.: 110: 13871393
N. Zhang, Q. Sun, H. Zhang, Y. Cao, S. Weeda, S. Ren och Y-D. Guo. 2015. Roles of
melatonin in abiotic stress resistance in plants. J. Exp. Bot.: 66: 647-656
N. Wasmund, G. Nausch och W. Matthäus. 1998. Phytoplankton spring blooms in the southern
Baltic Sea—spatio-temporal development and long-term trends. J. Plankton Res.: 20: 10991117

26

Anna Ikonen

9 Bilagor
Bilaga 1: Inställningarna på dataprogrammet för TECAN SPARK spektrofotometern
Fluorescence intensity
Name: FL
Mode: Top
Florophore: Other
Excitation wavelength [nm]: 430 (20)
Emission wavelength [nm]: 680 (30)
Flashes: 30
Gain: Extended dynamic range
Mirror: AUTOMATIC
Z-position [µm]: Calculated from well

A1

Settle time [ms]: 10
Multiple reads per well: User defined
Type: Circle
Size: 4x4
Border [µm]: 550
Bilaga 2: Från fluorescensvärden till tillväxtrat

Bilaga 1: R skriptet som använts för att få fluorescensvärdena till tillväxtrat.

27

