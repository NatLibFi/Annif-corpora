En oenhetlig kristenhet
En undersökning av Matta al-Miskins syn på ekumenik

Isak Edman, 41174
Pro gradu-avhandling i dogmatik
Fakulteten för humaniora, psykologi och teologi
Åbo Akademi, 2021
Handledare: Björn Vikström

ÅBO AKADEMI – FAKULTETEN FÖR HUMANIORA, PSYKOLOGI OCH TEOLOGI
Abstrakt för avhandling pro gradu
Ämne: Dogmatik
Författare: Isak Edman
Arbetets titel: En oenhetlig kristenhet – En undersökning av Matta al-Miskins syn på
ekumenik
Handledare: Björn Vikström
Abstrakt:
I den här avhandlingen undersöks den koptiska munken Matta al-Miskins (fader Matta,
1919-2006) syn på kristen enhet genom två huvudsakliga frågor: Hur förstår fader Matta
begreppet enhet? Hur menar han att enheten tar sig uttryck? Metoden som används i
avhandlingen är en tematisk-innehållslig analys. Genom den här uppgiften fyller jag en
lucka som finns i forskningen om fader Matta, eftersom ingen tidigare har skrivit
specifikt om hans syn på kristen enhet, trots den stora betydelse han haft.
För fader Matta är det relevant att Gud i inkarnationen förenade sig med mänskligheten,
vilket gör det möjligt för människor att förenas med Gud och med varandra. Fader Matta
beskriver enheten som ett gudomligt mysterium. Fader Mattas huvudargument för sin
syn på kristen enhet är Jesu bön i Joh 17. Resultatet av kristen enhet menar fader Matta
att är ett helande som leder till att kyrkan får kraft för sin uppgift att visa åt världen vem
Gud är. Enligt fader Matta är kyrkan redan i Anden en; nu behöver kyrkan börja leva ut
den enheten. Kristna behöver leva tillsammans i Kristus genom praktiker som
nattvarden, bön, läsning av Psaltaren och tjänande. För kristen enhet behövs enligt fader
Matta framförallt ödmjuka och kärleksfulla kristna.
Fader Mattas syn på kristen enhet ger nya perspektiv på den ekumeniska rörelsen. Den
väg fader Matta beskriver till enhet och hans betoning på enhet som något gudomligt
skiljer sig från Risto Saarinens ekumeniska modeller. Noterbart är också att enhet för
fader Matta både handlar om antropologi och ecklesiologi. Enhet startar för fader Matta
underifrån från människor som tillsammans söker Gud, till exempel i nattvarden. För en
ekumenisk rörelse som många upplever att stampar på stället visar fader Mattas
perspektiv en ny väg vidare. Den vägen inleds med att heliga människor i alla kyrkor
söker enheten i sig själva, eftersom det är där som mötet med Gud, som är enheten, äger
rum. Först när kyrkan är en kan den lysa för världen så att Kristus uppenbaras.
Nyckelord: Matta al-Miskin, fader Matta, ekumenik, kristen enhet, ekumeniska rörelsen,
Kyrkornas Världsråd, koptiska kyrkan, nattvard, ekumenisk modell
Datum: 10.12.2021
Abstraktet godkänt som mognadsprov:

Sidoantal: 69

Innehållsförteckning
1

2

3

Inledning .............................................................................................................................................. 1
1.1

Bakgrund ..................................................................................................................................... 2

1.2

Tidigare forskning .................................................................................................................... 6

1.3

Forskningsuppgift .................................................................................................................... 8

1.4

Metod och material .................................................................................................................. 8

1.5

Disposition .................................................................................................................................. 9

Fader Mattas liv och kontext..................................................................................................... 11
2.1

Biografi över fader Mattas liv ........................................................................................... 12

2.2

Den koptiska kyrkan i förändring ................................................................................... 16

Enhet i kyrkan för världen ......................................................................................................... 19
3.1

Gud förenar sig med människan...................................................................................... 19

3.2

Enhet mellan kristna ............................................................................................................ 21

3.3

Grunden för enhet ................................................................................................................. 24

3.4

Enhetens resultat .................................................................................................................. 26

3.4.1

Helande och försoning ................................................................................................ 27

3.4.2

Kyrkan får kraft ............................................................................................................. 28

3.5
4

Enhet i praktiken ........................................................................................................................... 34
4.1

Orsaker till splittring och enande i praktiken ............................................................ 34

4.1.1

Orsaker till splittring ................................................................................................... 34

4.1.2

Enande i praktiken ....................................................................................................... 36

4.2

Nattvard .................................................................................................................................... 38

4.3

Bön .............................................................................................................................................. 42

4.4

Bibelläsning ............................................................................................................................. 44

4.5

Tjänande ................................................................................................................................... 46

4.6

Kristna dygder ........................................................................................................................ 48

4.6.1

Ödmjukhet ....................................................................................................................... 48

4.6.2

Kärlek ................................................................................................................................ 50

4.7
5

Den allomfattande kyrkan ................................................................................................. 30

Ljuset ger världen liv ........................................................................................................... 53

Avslutning ........................................................................................................................................ 56
5.1

Risto Saarinens ekumeniska modeller .......................................................................... 56

5.2

Jämförelse med fader Mattas syn .................................................................................... 59

5.3

Sammanfattning ..................................................................................................................... 63

Källförteckning ........................................................................................................................................ 67

1

1 Inledning
Hösten 2019 var vi på en studieresa till Israel och Palestina. Vi fick mot slutet av resan höra
av hostellets receptionist att Heliga gravens kyrka undantagsvis skulle ha öppet sent en kväll,
och några av oss bestämde att vi efter en lång dag skulle besöka kyrkan för att
förhoppningsvis kunna gå in i den heliga graven. Vi väntade länge utanför för att bli
insläppta, men slutligen öppnades kyrkan. Som vanligt öppnades den av en av de muslimer
som ansvarar för kyrkans nycklar, eftersom kristna samfund inte kunnat enas om vem som
får ansvara för dem.
När vi stiger in i kyrkan hörs ljud från en pågående liturgi i ett av kapellen en bit bort. Vi
ställer oss i kön som snabbt bildas till den heliga graven, en av de viktigaste platserna på
jorden för många kristna. På håll hör vi först det tydliga ljudet av ett rökelsekar, och snart
omges vi av den underbara doften. Efter en knapp timmes köande närmar vi oss platsen där
några i taget släpps in för en kort stund i graven. Helighetskänslan är stark i det trånga,
utsmyckade rum som leder en in i graven. Medveten om platsens betydelse gör jag ett
korstecken när jag som första person i vårt sällskap tänker ta steget in i graven på dörrvaktens
uppmaning. Plötsligt hör jag en hög och arg röst bakom: ”Är du inte ortodox?” Jag blir ställd
av den plötsliga frågan men får fram ett svagt ”nej”. Argt förmanar samma person mig och
mitt sällskap: ”Ni kan inte vara här om ni inte är ortodoxa!”. Förvånade och generade ber vi
om ursäkt och går raskt ut ur kyrkan.
Tydligen hade vi som lutheraner råkat ta del av ett tillfälle som endast var tänkt för ortodoxa,
och vår västliga kyrkobakgrund hade kommit fram i mitt korstecken som först gick ut till
min vänstra axel. Under vandringen hem hade vi mycket att reflektera kring: Vad var det
som gjorde att personen istället för att som till alla andra visa ett varmt välkomnande in – till
den heligaste platsen på jorden, platsen för världshistoriens klimax där himmel och jord en
påskmorgon möttes – högljutt uppmanade oss att lämna kyrkan på grund av att vi inte var
ortodoxa? Efter en stunds diskussion konstaterar vi: Det här var åtminstone en lärdom för
oss om hur djupa sår det finns i kyrkan.
I de ortodoxa kyrkorna hittas många olika förhållningssätt till andra samfund. Medan
somliga har framhävt att det endast inom det egna samfundet finns möjlighet till frälsning,
har andra poängterat vikten av enhet mellan samfund. Från den egyptiska öknen hördes
under 1900-talet en radikal röst för de kristnas enhet, när Matta al-Miskin (1919-2006), även

2
kallad Matteus den fattige eller fader Matta1, kallade kristna kyrkor till enhet för att världen
ska få liv. I den här avhandlingen undersöks fader Mattas syn på kristen enhet.

1.1 Bakgrund
I det här underkapitlet presenteras kort den moderna ekumeniska rörelsen, för att förstå den
kontext inom vilken fader Matta skriver om ekumenik. Det är omöjligt att ge en heltäckande
bild av den i det här sammanhanget, så istället lyfts några viktiga aspekter upp. På grund av
utrymmesbrist ligger fokus på 1900-talet och på Kyrkornas Världsråd. Kapitlet smalnas av
från att först handla om den moderna ekumeniska rörelsen i allmänhet till att behandla de
ortodoxa kyrkorna, och slutligen de orientaliska kyrkorna och mera specifikt den koptiska
kyrkan, som är av störst intresse för min avhandling.
Oenigheter har funnits i kyrkan ända sedan Nya Testamentets tid, redan Paulus uppmanar
församlingar till enighet.2 Behovet av ekumenik har således funnits under hela kyrkans
historia. Starten för den ekumeniska rörelsen anses ändå vara Världsmissionskonferensen i
Edinburgh 1910, som inledde en tydligare strävan mot kristen enhet.3 Efter det här inleddes
ekumeniska initiativ på många platser runt om i världen. Många olika initiativ under 1900talet kunde nämnas, men som Gideon Goosen framhäver har framförallt ett stått i fokus för
ekumeniken: Kyrkornas Världsråd.4
Goosen lyfter fram att Kyrkornas Världsråd (KV) var ett resultat av tre tidigare rörelser:
Världsmissionskonferensen, Life and Work och Faith and Order. Tillsammans mynnade
dessa tre rörelser ut i Kyrkornas Världsråd som officiellt grundades 1948 i Amsterdam.5 De
här tre rörelserna hade enligt Jonas Jonson olika fokus och förståelse av enhet, vilket gjorde
att det uppkom spänningar och sprickor mellan dem, vilka kom att orsaka stora problem för
det ekumeniska arbetet. Life and Work hade ett stort fokus på social rättvisa, och enligt
Söderbloms mening var tjänst något som förenade medan dogmer skiljde åt. Faith and Order
hade ett annorlunda tankesätt och menade att det först är nödvändigt att komma överens i

1

Många olika namn kunde användas. I den här avhandlingen används huvudsakligen fader Matta, vilket han
blivit känd som i svenskspråkiga sammanhang genom Samuel Rubenson.
2
Se till exempel 1 Kor 1:10 eller Ef 4:3-4.
3
Goosen 2001, 11.
4
Goosen 2001, 18.
5
Goosen 2001, 19-20.

3
fråga

om

lära

och

ordning.

Ledarna

för

världsmissionskonferensen

betonade

frälsningshistorien och det gemensamma missionsuppdraget.6
Vid KV:s första sammankomst i Amsterdam var 147 kyrkor representerade. Efter det har
somliga kyrkor dragit sig ur och andra kommit till. I nuläget består KV av 349 kyrkor och 8
generalförsamlingar har ägt rum. Syftet är att tjäna den ekumeniska rörelsen och som fokus
ligger kallelsen till full synlig enhet.7 Som medlemmar i KV finns ett brett spektrum av
kristna traditioner och kyrkor över hela världen. Den största kyrkan som inte är medlem är
katolska kyrkan, som ändå har samarbetat mycket med andra kyrkor efter Andra
Vatikankonciliet på 1960-talet.8 Påven Johannes XXIII ledde den katolska kyrkan in i det
ekumeniska arbetet, motiverat med Jesu bön i Joh 17 för de kristnas enhet.9 De flesta
ortodoxa kyrkorna är medlemmar i KV och har tillsammans med de protestantiska kyrkorna
varit drivande i ekumeniken.10
Härnäst ges en översikt av de ortodoxa kyrkornas syn på ekumenik överlag, och därefter
beskrivs ortodoxa kyrkors deltagande i ekumenik. Först behöver det ändå redogöras något
för ortodox ecklesiologi, enligt vilken kyrkan till sitt väsen, som Hilarion Alfejev poängterar,
är odelbar. Alfejev skriver att grunden för enhet i kyrkan är eukaristin, och utanför
nattvardsgemenskapen finns ingen enhet. Alfejev betonar att kyrkan enligt ortodox teologi
alltså inte är ett träd med olika grenar, utan schismerna visar hur heretiker, de som medvetet
tar avstånd från kyrkans allmänna lära, avfallit från kyrkan som redan är en. Vidare lyfter
Alfejev fram att kyrklig tillhörighet syns såväl i läromässig enhet som i eukaristin.11
Alfejev betonar att det finns stora skillnader inom ortodoxa kyrkor i hur andra konfessioner
uppfattas. Somliga ortodoxa teologer är av den åsikten att de som inte är ortodoxa har avfallit
från kyrkan, medan andra går ännu längre och menar att även de flesta ortodoxa kyrkor
avfallit. En stor del av de ortodoxa lokalkyrkorna har ändå relationer med andra kristna,
framförallt med orientaliska kyrkor och romersk-katolska kyrkan. Alfejev lyfter fram att
många ansedda ortodoxa teologer, till exempel Alexander Schmemann och metropolit
Anthony, har teologiskt motiverat att ortodoxa kyrkor har tagit del i den ekumeniska

6

Jonson 2008, 17-18.
Goosen 2001, 23-24.
8
Jonson 2008, 22.
9
Goosen 2001, 33.
10
Goosen 2001, 34.
11
Alfejev 2002, 180-181.
7

4
rörelsen. Metropolit Anthony menar att nåd, ämbete och sakrament kan finnas även utanför
ortodoxa kyrkan.12
Många olika ortodoxa kyrkor har varit aktiva under hela den ekumeniska rörelsens historia,
men Michael Kinnamon lyfter fram att deltagandet ökade under 1960-talet. På ett
motsvarande sätt som ortodoxa kyrkor tidigare hade försökt anpassa tron till nya situationer,
visade officiella ställningstaganden hur deltagandet i den ekumeniska rörelsen var förenligt
med ortodox tro. Ortodoxa kyrkan hade pågående dialoger med bland annat katolska,
lutherska, orientala och reformerta kyrkor.13 Jean Corbon visar hur relationen mellan
ortodoxa och katolska kyrkan förbättrades under 1960-talet när påve Paulus VI och den
ekumeniska patriarken Athenagoras I träffades. I december 1965 upphävde de
bannlysningen från 1054.14 Vidare har ortodoxa kyrkor deltagit aktivt i möten mellan kyrkor
både nationellt och internationellt. Vid år 2000 var alla ortodoxa autokefala kyrkor
medlemmar i KV, undantaget kyrkorna i Georgien och Bulgarien. Medlemmar från de
ortodoxa kyrkorna har dessutom innehaft viktiga ledarskapsuppgifter. I samband med KV:s
25-årsdag uttryckte Patriarken av Konstantinopel att den ortodoxa kyrkan har berikats i
mötet med de andra kyrkorna.15 Samtidigt framhåller Vasil T. Istavridis att ortodoxt
deltagande i KV ibland har ansetts vara diskontinuerligt och obalanserat. Istavridis menar
att orsaker till det här kan vara dålig förberedelse, svårigheter med språk och en negativ
attityd mot ekumenik från vissa ortodoxa grupper.16
Kontakterna har stundvis varit problematiska; vid flertalet tillfällen har ortodoxa ledare
uttryckt oro inför de ekumeniska kontakternas påverkan. Michael Kinnamon beskriver fyra
problem som lyfts fram av ortodoxa ledare. Det första har att göra med det i mötena som står
i konflikt med ortodox tradition och etik, till exempel andra samfunds syn på prästämbetet
och inkluderande språk. Det andra handlar om KV:s struktur och arbetssätt som tycktes gå
emot en ortodox ecklesiologi, eftersom ortodoxa kyrkor inte accepterar en idé om jämlikhet
mellan konfessioner, utan tror att Gud kallar människor att leva enligt ortodox tro och
tradition. Det tredje problemet gällde synen på ekumenik; de ortodoxa kyrkorna hade velat
se ett större fokus på en gemensam återgång till och bekräftelse av den apostoliska
traditionen. Det fjärde handlar om västkyrkornas mission i öst, som ortodoxa ledare

12

Alfejev 2002, 181-183.
Kinnamon 2004, 71.
14
Corbon 2004, 595.
15
Kinnamon 2004, 71-72.
16
Istavridis 1993, 308-309.
13

5
uppfattade som prosyletism utan respekt för den kristendom som fanns på området från
tidigare. De här svårigheterna har lett till att ortodoxt deltagande i såväl KV som ekumeniskt
arbete över lag har varit föremål för en kritisk diskussion.17
Vid KV:s generalkonferenser från och med 1948 började de orientala ortodoxa kyrkorna
komma i kontakt med varandra för första gången på länge.18 Till exempel deltog den
etiopiska kyrkan från och med generalkonferensen 1948, och den koptiska kyrkan från
1954.19 Konferensen i Amsterdam 1948 följdes av besök mellan de syriska, etiopiska och
koptiska kyrkorna, vilka alla önskade ha ett större samarbete och mera enhet. Under de
kommande 20 åren skedde stora förändringar i kyrkorna och ekumeniken växte genom
konferenser med de orientala kyrkorna. Vid det första panortodoxa rådet 1961 samtalade de
orientala ortodoxa och östortodoxa kyrkorna om sina relationer. Rådet uppmanade till enhet
och broderskap mellan kyrkorna, och efter rådet följde en stor mängd besök mellan kyrkorna.
Genom kontakterna från KV träffades en icke-officiell grupp från både de östortodoxa och
orientala ortodoxa kyrkorna i Danmark 1964. Efter diskussioner presenterades ett
gemensamt uttalande där de uttryckte att de hos varandra erkänner kyrkans enda ortodoxa
tro, och att de behöver närma sig varandra. På initiativ av den ekumeniske patriarken inledde
en teologisk kommission 1965 arbetet för att förbereda för en möjlig dogmatisk enhet.20
Middle East Council of Churches (MECC) började träffas efter KV:s generalförsamling i
Uppsala. Medlemmarna bestod av kalcedonska ortodoxa, orientala ortodoxa samt
protestanter. MECC var tänkt att tjäna kyrkorna i Mellanöstern genom dialog och samarbete.
Två av de områden som prioriterades i mötet var kristen enhet och ett gemensamt
vittnesbörd. Kyrkan i Egypten har varit med i MECC men har också tidvis varit för upptagen
med sina egna problem, bland annat ekonomiska.21
I Egypten träffades på 1960-talet kristna studerande för att diskutera aktuella teman, bland
annat relationer till andra religioner och ett gemensamt kristet vittnesbörd.22 En annan viktig
drivande kraft för koptisk ekumenik var den monastiska förnyelsen, som hade en stark
förankring i patristisk teologi.23 Ett särskilt genombrott för ekumeniken i Egypten skedde
1973 när Shenouda III valdes till patriark av Alexandria. Shenouda III träffade under de

17

Kinnamon 2004, 72.
Istavridis 1993, 291.
19
Istavridis 1993, 308.
20
Istavridis 1993, 292-293.
21
Corbon 2004, 599-601.
22
Corbon 2004, 597.
23
Rubenson 1997, 45.
18

6
kommande åren som den koptiska kyrkans överhuvud många inflytelserika kristna ledare.
Särskilt viktigt var mötet med påve Paulus VI som resulterade i en deklaration om kristologi.
Deklarationen klargjorde enheten i Kristus som är sann Gud och sann människa, och således
var meningsskiljaktigheterna från 600-talet överbryggade. Mötet öppnade också för en
dialog mellan katolska och koptiska kyrkan som resulterade i pastorala relationer. På ett
inofficiellt plan fortsatte studerande orientala ortodoxa kristna och andra ortodoxa kristna att
träffas, och 1973 presenterades en motsvarande sammanställning om kristologi. År 1988
deklarerade de ortodoxa kyrkorna och de orientala ortodoxa kyrkorna officiellt och
internationellt sin läromässiga enhet i fråga om synen på Kristus.24
Rubenson betonar att många koptiska ledare och teologer har gått i polemik mot bland annat
västvärlden, andra religioner, vissa delar av östkyrkan och specifika delar av den koptiska
traditionen. Andra har emellertid fört fram radikala tankar om kristen enhet, en enhet som
inleds i det andliga livet. Sådana tankar syns hos ledare som påve Shenouda och biskop
Gregorius. En stark drivkraft i Egypten för kristen enhet har framför allt varit den monastiska
rörelsen.25 Personen av störst betydelse har enligt Rubenson varit fader Matta26, som
behandlas i den här avhandlingen.

1.2 Tidigare forskning
Samuel Rubenson framhåller att fader Matta är den i särklass mest välkända och betydande
teologen från arabisk kristendom i modern tid. Fader Mattas texter har haft störst inflytande
i Egypten, men de har också spridits mycket i kyrkor internationellt. Därför menar Rubenson
att det är anmärkningsvärt att fader Matta knappt alls skrivits om akademiskt.27 Noteras bör
ändå att vissa texter har skrivits om fader Matta efter att Rubenson konstaterade detta år
2011. Det finns enligt Rubenson framför allt två orsaker till att Matta i så låg grad behandlats
inom den akademiska litteraturen. Den första är att alla fader Mattas skrifter är skrivna på
arabiska, och ännu har stora delar av dem inte översatts till andra språk. Den andra är att
fader Matta inte själv har en akademisk utbildning och behandlar så många olika teman i
sina texter.28

24

Corbon 2004, 598.
Rubenson 1997, 45-46.
26
Rubenson 2011, 430.
27
Rubenson 2011, 430.
28
Rubenson 2011, 430.
25

7
Några texter är ändå skrivna om fader Matta i olika sammanhang. I en nordisk kontext är de
huvudsakligen skrivna av Samuel Rubenson, som skrivit inledningsordet till och gjort den
enda svenskspråkiga översättningen av någon av fader Mattas texter: Enhet ger liv (2006).
Rubenson har också skrivit ett bokkapitel om fader Mattas liv, kontext och teologiska
produktion.29 Fader Mattas skrifter och teologi behandlas också kort i ett annat bokkapitel
av Rubenson, där fader Mattas teologi används som exempel för att visa vilken betydelse
traditionen har inom den koptiska kyrkans förnyelse.30 På tyska har fader Matta också
behandlats något. Till exempel Gottfried Glassner har skrivit en artikel där han redogör för
fader Mattas reformarbete.31 Dessutom finns förord på olika språk till utgåvor av fader
Mattas böcker.
Vissa mera specifika texter har också skrivits om fader Matta. Hani Hanna har gjort en större
studie som visar på likheter mellan Mattas och Karl Barths kristologi: The Christology of
Karl Barth and Matta al-Miskin (2019). En längre avhandling skriven av Marco Hamam
behandlar fader Mattas språkanvändning: Loci and rhetorical functions of diglossic codeswitching in spoken Arabic - an analysis of the corpus of homilies of the Egyptian hegumen
Matta al-Miskin (2011). I avhandlingen behandlas retorik i fader Mattas muntliga arabiska.
Sammantaget finns det lite tidigare forskning om fader Matta, som behandlat honom från
några olika perspektiv. Tydligt är ändå att det material som finns skrivet om fader Matta är
mycket begränsat. I den tidigare forskningen finns ett tydligt tomrum att uppmärksamma:
Det finns ingenting skrivet som specifikt behandlar fader Mattas syn på kristen enhet. Det
här är fallet trots att ekumenik som Rubenson betonar är ett mycket centralt tema för fader
Matta, både när det gäller ecklesiologi och antropologi.32 Vidare kan det uppmärksammas
att Rubenson valt att behandla just fader Matta i ett bokkapitel i boken Key Theological
Thinkers: from modern to postmodern (2013), där de mest centrala teologerna i modern tid
presenteras. Trots fader Mattas relevans har hans förståelse av kristen enhet ännu inte
studerats.

29

Rubenson i Kristiansen & Rise 2011, 430-442.
Rubenson i Doorn-Harder & Vogt 1997, 35-51.
31
Glassner i Die Koptische Kirche 1994.
32
Rubenson 2011, 438.
30

8

1.3 Forskningsuppgift
Rubenson framhåller att Matta al-Miskin ”är utan jämförelse den arabisktalande
kristenhetens i nutiden mest omtalade och inflytelserike teolog”.33 Vidare betonar Rubenson
att den monastiska förnyelsen och dess andlighet, som jag beskriver närmare i delkapitel 2.2,
behöver bearbetas teologiskt och föras i dialog med bland annat protestantisk teologi, för att
den ska kunna bidra mera till teologin i andra kontexter.34 Mot den här bakgrunden är det
motiverat att i en kontext starkt präglad av en luthersk tradition undersöka fader Matta.
Inom den ekumeniska rörelsen har det under flera decennier funnits en frustration över att
det ekumeniska arbetet går så långsamt framåt. Fader Mattas perspektiv är intressanta i
sammanhanget eftersom hans förslag är så annorlunda än många andras; fader Matta föreslår
en väg till enhet som kan gå snabbt. Som exempel kan ges fader Mattas uppfattning av
nattvarden, att kristna inledningsvis ska börja fira nattvard tillsammans, istället för att kyrkor
först ska enas om innehållet.
Min övergripande forskningsuppgift är att beskriva och diskutera fader Mattas syn på kristen
enhet. Uppgiften redogörs för genom två huvudsakliga frågor: Hur förstår fader Matta
begreppet enhet? Hur menar fader Matta att kristen enhet i praktiken kommer till uttryck?
Genom de här frågorna analyseras fader Mattas synsätt och hur han argumenterar för sina
ståndpunkter. Avslutningsvis diskuteras fader Mattas uppfattning av ekumenik i relation till
Risto Saarinens ekumeniska modeller.

1.4 Metod och material
Metoden jag huvudsakligen använder mig av för att undersöka fader Mattas syn på kristen
enhet är en tematisk-innehållslig analys. Den tematisk-innehållsliga analysen används
huvudsakligen i kapitel tre och fyra, där fader Mattas texter analyseras med fokus på
ekumenik. Fader Matta återkommer till ekumeniken inom ett brett spann av texter. För att
analysera fader Mattas ekumenik går jag genom en stor mängd texter för att uppmärksamma
och samla vad han skriver om enhet. En metod som också används till viss del, framförallt i
kapitel tre, är begreppsanalys som görs på begreppet enhet i fader Mattas texter. I kapitel två
där bakgrund presenteras används en annorlunda metod. I biografin i delkapitel 2.1 används
en metod som skulle kunna beskrivas som en historisk metod.

33
34

Rubenson 2011, 430.
Rubenson 1997, 46-47.

9
Materialet i avhandlingen utgörs av fader Mattas stora produktion av korta skrifter och
textsamlingar. De tre skrifterna som är av störst relevans för den här avhandlingen är
följande: Enhet ger liv (2006), Christian Unity (2014) och One Christ & One Catholic
Church (1994). Enhet ger liv är ursprungligen skriven 1984, Christian Unity är
ursprungligen skriven 1965 och One Christ & One Catholic Church är ursprungligen skriven
1972. I övrigt används flera böcker och skrifter skrivna av fader Matta. Texterna är som
Rubenson konstaterar i förordet till Enhet ger liv skrivna i en koptisk-ortodox kontext, vilket
givetvis präglar dem.35 Fader Mattas skrifter är huvudsakligen riktade till den koptiska
kyrkan, till munkar, biskopar och präster, men även till lekmän i kyrkan. En utmaning i
läsningen av fader Mattas texter är att det ibland är oklart vem han riktar sig till, trots att det
i flera av texterna kommer fram i hans tilltal. Rubenson betonar ändå att fader Matta skriver
till ”de kristna, oberoende av kyrklig hemort”.36
Forskningsuppgiften försvåras av bristen på översättningar av fader Mattas texter, som alla
ursprungligen är skrivna på arabiska.37 Många texter är emellertid översatta till engelska och
en del till bland annat tyska och franska. Att jag inte kunna ta till mig texterna på
originalspråk innebär givetvis ändå en begränsning för den här avhandlingen. Även om stora
delar av fader Mattas skrifter inte är översatta, gör hans omfattande publikationer det möjligt
att tillägna sig stora mängder material. Ekumenik är dessutom ett tema som fader Matta
återkommer till i en stor mängd texter om varierande teman. Min förhoppning är därmed att
jag trots språkbegränsningen kunnat ta till mig ett tillräckligt stort material för att kunna
analysera fader Mattas syn på kristen enhet. När jag presenterar en av fader Mattas texter för
första gången nämner jag i texten när den är skriven, vilket är nödvändigt för att läsaren ska
kunna följa en utveckling som finns i fader Mattas texter om kristen enhet. För att det ska
vara enklast möjligt för läsaren att hitta samma text också när den är en del av en
samlingsvolym hittas texten alltid med hjälp av årtalet i fotnoten som leder till rätt bok i
källförteckningen.

1.5 Disposition
Avhandlingens andra kapitel inleds med en biografi över fader Mattas liv. Eftersom han är
relativt okänd i den akademiska kontexten sammanfattas de viktigaste händelserna i hans
liv. Därefter behandlas kort fader Mattas kontext, det vill säga den koptiska kyrkans

35

Rubenson 2006, 18.
Rubenson 2006, 7.
37
Rubenson 2011, 430.
36

10
utveckling och förnyelse under 1900-talet. Syftet med detta bakgrundskapitel är att genom
att beskriva fader Mattas liv och kontext öka förståelsen för hans texter. Som avslutning på
kapitel 2 placeras Mattas syn på ekumenik i kontext av den koptiska kyrkan.
Kapitel tre och fyra är den här avhandlingens två huvudkapitel där fader Mattas syn på
kristen enhet behandlas. Det tredje är ett mera teoretiskt kapitel, medan det fjärde är mera
praktiskt. I kapitel tre behandlas teman som vad enhet enligt Matta är, vilken grund som
finns för enhet och vad som är målet. I kapitel fyra behandlas enhet mera i praktiken; hur ser
enhet ut i kyrkans och den personliga kristnas liv och vilka är vägarna dit? Viktiga teman
hos Matta som nattvard, bön och kristen tjänst behandlas i kapitlet. Uppdelningen mellan
kapitel tre och fyra är inte helt glasklar, eftersom flera teman kunde behandlas i båda
kapitlen. En uppdelning som den här är ändå nödvändig för tydlighetens skull.
Kapitel fem inleds med att jag beskriver sex ekumeniska modeller som Risto Saarinen
presenterar i sin bok Johdatus ekumeniikkaan (1994). Modellerna visar på olika sätt att
förhålla sig till kristen enhet inom den ekumeniska rörelsen. Efter att modellerna är
presenterade för jag dem i dialog med fader Mattas syn som blivit presenterad i kapitel tre
och fyra. Avslutningsvis sammanfattar jag avhandlingen och lyfter fram vilka områden inom
den här avhandlingens tematik som enligt min mening kunde bli föremål för ytterligare
forskning.

11

2 Fader Mattas liv och kontext
Syftet med det här kapitlet är att skapa en förståelse för fader Matta, vilket leder till en
fördjupad förståelse av hans texter som presenteras närmare i kapitel tre och fyra.
Inledningsvis ges en kort beskrivning av hans liv där ett kyrkligt utanförskap går att skönja.
De varierande livsskeden han genomgått och de sammanhang han tagit del av har säkerligen
på olika sätt format hans texter. Efter biografin beskrivs den koptiska kyrkans utveckling
och situation kortfattat, med fokus på 1900-talet. Kapitlet avslutas med att fader Matta kort
diskuteras i relation till den koptiska kyrkan. För att förstå fader Matta är det nödvändigt att
både notera hans förankring i den koptiska traditionen och de tillfällen där hans synpunkter
skiljer sig från koptisk tradition.
Inledningsvis behöver något konstateras om källorna som används i det här kapitlet. Louise
Berglund diskuterar historisk metod i sin och Agneta Neys bok Historikerns hantverk – om
historieskrivning, teori och metod (2015). Ur boken vill jag lyfta fram två poänger angående
hur historiska källor kan användas, vilka kan vara av betydelse för de källor jag använder
mig av. Berglund använder sig av begreppet ”tendens” för att visa på ett viktigt kriterium i
källkritiken.38 Källorna behöver sättas in i ett sammanhang och läsaren behöver resonera
kring vilka omständigheter som kan har påverkat källmaterialet.39 När det kommer till
historisk metod när en individ är i fokus lyfter Berglund fram att forskaren behöver vara
observant på sina känslor, eftersom det exempelvis finns en risk att bli förtjust i
forskningsobjektet.40
Vid flera tillfällen idealiseras fader Matta i källorna jag använt mig av, vilket jag noterar i
min text. Tendenskriteriet konstaterar jag också att i vissa fall kan påverka trovärdigheten i
materialet. Berglund framhåller att en klar frågeställning och kontextualisering är nödvändig
för att hantera metodologiska utmaningar då en individ är i centrum för forskning.41 Fader
Mattas liv presenteras i underkapitlet 2.1, medan syftet med underkapitlet 2.2 är just att
kontextualisera hans liv och texter.

38

Berglund 2015, 149.
Berglund 2015, 150.
40
Berglund 2015, 162.
41
Berglund 2015, 162.
39

12

2.1 Biografi över fader Mattas liv
Fader Matta föddes 1919 i norra Egypten och gavs då namnet Yusuf Iskandir.42 James Helmy
berättar att Yusufs familj var fattig och under uppväxten lärde han sig av sin mor att be.
Yusuf kommer ihåg att han bad när det fanns problem inom familjen och att han upplevde
en himmelsk närvaro. Trots att bönen var närvarande i familjen hade Yusuf enbart tillfälliga
kontakter till den officiella kyrkan.43
Yusuf studerade till farmaceut och blev enligt Helmy under studietiden vägledare åt många
av sina kamrater. Yusufs längtan att be ledde honom tidvis att tiotals gånger under en
studiedag avbryta studierna för bön, menar Helmy.44 Rubenson lyfter fram att
apoteksrörelsen som Yusuf 1943 grundade snabbt gjorde stor vinst. En orsak till det var att
Egypten var ett relevant område för de allierade under andra världskriget, så det fanns stora
behov av apotek.45 Enligt Helmy var det framförallt fattiga som sökte sig till Yusufs apotek,
eftersom han var villig att sänka priserna för att tillgängliggöra mediciner.46
Av olika orsaker kom ändå Yusufs liv att förändras mycket. Rubenson lyfter fram att Yusuf
på ett motsvarande sätt som många andra unga egyptier ville ta avstånd från det starka
inflytandet från det sekulära västlandet, vilket enligt Yusufs uppfattning stod för den tidens
förfall. Vidare ville Yusuf också ta avstånd från hur västlandet, bland annat genom sin
militära närvaro, inte tog egyptiernas förhållanden i beaktande.47 Helmy understryker hur
Yusuf enligt egen beskrivning upplevde en ”spiritual pressure” och ”awareness of eternal
life”, det vill säga andlig press och medvetenhet om evigt liv, i sitt hjärta.48 Yusuf var
otillfredsställd och hade en längtan efter att fullständigt hänge sig åt Gud. Han sålde sin
apoteksrörelse och övriga egendom för att ge åt fattiga, och det berättas att han endast behöll
en sammanställning av texter om bönen och en skriftsamling av Isak av Nineve, vilka han
tog med sig till öknen.49 Noterbart är spänningen mellan orsakerna som Rubenson och
Helmy lyfter fram till att Yusuf lämnade sitt liv med apoteksrörelsen för öknen.
Rubenson berättar att Yusuf kom att ansluta sig till den monastiska rörelsen och mera
specifikt Samuelsklostret i den egyptiska öknen. Vid anslutningen fick Yusuf sitt munknamn
42

Rubenson 2011, 431.
Helmy 2012, 8-9.
44
Helmy 2012, 9.
45
Rubenson 2011, 431.
46
Helmy 2012, 9.
47
Rubenson 2011, 431.
48
Helmy 2012, 9.
49
Helmy 2012, 10; Rubenson 2011, 431.
43

13
Matta, det vill säga Matteus, och själv lade han till al-Miskin, som kan översättas med ”den
fattige” eller ”tiggaren”.50 Den store ledaren för den monastiska rörelsen i koptiska kyrkan
var Mina al-Mutawahlid, senare kallad Kirillus VI som patriark. Fader Mina var abbot på
Samuelsklostret och han hade ett radikalt asketiskt levnadssätt, samtidigt som han framhöll
vikten av studier.51 Samuelsklostret var enligt Helmy det strängaste som fanns i den koptiska
kontexten, med en stor brist på leveranser och mat.52
Rubenson menar att Matta al-Miskin i klostret fokuserade på att läsa litteraturen han tagit
med sig. I klostret fanns också Bibeln och en samling tänkespråk av ökenfäder som Matta
al-Miskin fördjupade sig i.53 Både i fråga om vad Matta al-Miskin läste och i berättelsen om
hur han begav sig ut i öknen finns vissa hagiografiska tendenser. När Matta al-Miskins liv
beskrivs används vissa modeller som är vanligt förekommande i berättelser om heliga
människor. Ofta framställs hans liv i ett idealiserat ljus. Helmy skriver att livet i klostret till
stor del bestod av tillbedjan och Matta al-Miskins andliga vägledare fader Mina har enligt
Helmy lyft fram att Matta al-Miskin gjorde 350 prostrationer varje kväll.54 Uppgifter om hur
ofta fader Matta bad under sina studiedagar och hur många prostrationer han gjorde i klostret
är exempel på uppgifter som framställer fader Matta i ett gott ljus, utan att det nödvändigtvis
kan bekräftas genom andra källor. Enligt Helmy var livet i Samuelsklostret präglat av
sjukdom på grund av vattnets höga mineralhalt. Det fanns också stor brist på mat och efter
två år skickade fader Mina Matta al-Miskin till klostret Deir al-Suryani.55
Rubenson berättar att det i Deir al-Suryani fanns ett stort bibliotek och som abbot fungerade
biskop Theofilos. Fader Matta läste mycket här och fördjupades i den ortodoxa traditionen.
Fader Mattas undervisning i kombination med hans asketiska levnadssätt ledde enligt
Rubenson till att han blev en ledare för unga munkar på klostret.56 Helmy menar att Matta
al-Miskin med tiden började känna en allt starkare dragning mot total ensamhet, och började
tillbringa allt mera tid i en cell utanför klostret för att kunna koncentrera sig. Enligt Helmy
bad han i cellen, läste Bibeln, sjöng hymner och skrev ett av sina mest kända verk, på
engelska Orthodox Prayer Life. Till klostret återvände han ofta endast korta stunder för att
fira liturgi. Under perioden i klostret blev Matta al-Miskin också prästvigd, först plötsligt

50

Rubenson 2011, 431.
Rubensons 2011, 431.
52
Helmy 2012, 10.
53
Rubenson 2011, 432.
54
Helmy 2012, 11.
55
Rubenson 2011, 432.
56
Rubenson 2011, 432.
51

14
mot sin vilja, men efter en övertalningsprocess av biskop Theofilos tog han slutligen emot
tjänsten. Enligt Helmy väntade Theofilos utanför Matta al-Miskins cell i tre dagar utan att
äta eller dricka för att få honom att acceptera prästvigningen.57 I berättelsen kan det noteras
att rollen som fader Matta får, att vara den ofrivilliga profeten, är en roll som ofta förstärks.
Att fader Matta ska framstå på ett visst sätt kan mycket väl ha påverkat hurdan form Helmys
berättelse har tagit sig uttryck. Berättelsen kan inte styrkas med andra källor som används i
den här avhandlingen.
År 1954 blev fader Matta ställföreträdande patriark i Alexandria då han kallades att ersätta
Yusab II som abdikerat.58 Nelly van Doorn-Harder hävdar i sin text Kyrillos VI (1902-1971):
Planner, Patriarch and Saint (1997) att missnöjet mot Yusab II var stort och att den koptiska
kyrkan under hans tid som patriark präglades av skandaler, korruption och simoni. Vidare
menar van Doorn-Harder att Yusab II till och med blev bortrövad och tvingad att skriva
under sin abdikation.59 Rubenson lyfter fram att valet av fader Matta som patriark grundade
sig på en förhoppning om reform inom kyrkan. Tiden som patriark blev emellertid kort för
fader Matta som lämnade posten efter ett och ett halvt år för att undgå konflikter, menar
Rubenson.60 Vilka konflikterna var och eventuella övriga orsaker till fader Mattas korta tid
som ställföreträdande patriark framgår inte i litteraturen. Enligt Rubenson begav sig fader
Matta tillbaka till Samuelsklostret där han fokuserade på sitt läsande, skrivande och andliga
övningar. Inom kort förenades han där med flera av sina tidigare lärjungar från Deir alSuryani, bland annat den blivande patriarken Shenouda. Med tiden började fader Matta allt
mer tydligt framträda som den koptiska väckelsens förgrundsgestalt. Fader Matta blev också
mera känd i Egypten när hans skrifter blev spridda. Samtidigt uppstod ett missnöje över att
munkarna inte lydde biskoparna, men istället drogs till fader Matta.61
Rubenson framhåller att situationen kom att förändras mycket när fader Mina blev vald till
patriark 1959. Fader Mina hade en stor vilja att reformera och ville bland annat skapa en
tydligare ordning i klostren. Fader Matta och de övriga munkarna från Deir al-Suryani blev
befallda av fader Mina att bege sig tillbaka till Deir al-Suryani. Somliga av munkarna
återvände till klostret, medan fader Matta och några av hans nära munkar stod emot och
istället begav sig till en kommunitet i Helwan nära Kairo. Fader Matta skrev och undervisade

57

Helmy 2012, 12.
Rubenson 2011, 432.
59
van Doorn-Harder 1997, 234.
60
Rubenson 2011, 432.
61
Rubenson 2011, 432.
58

15
i kommuniteten där flera av hans reformvänner också befann sig. Spänningarna med den
offentliga kyrkan blev stora och 1960 blev fader Matta och hans lärjungar i kommuniteten
exkommunicerade. De begav sig då till den lilla oasen Wadi Rayan, en sänka långt in i öknen
som befinner sig söder om Fayumoasen.62
Rubenson skriver att fader Matta levde med sina lärjungar i oasen avskilda från den övriga
världen i nio år. Under tiden skrev fader Matta en stor mängd texter som trycktes i Helwan
där han tidigare uppehållit sig. Rubenson lyfter fram att den exkommunicerade fader Matta
var svår att kontrollera: ”Alla försök att få honom att anpassa sig hade misslyckats, alla
försök att tysta honom likaså”.63 Fader Mattas texter spreds runt om i Egypten, framförallt i
kyrkor och kloster av unga kopter som ville se en förnyelse i kyrkan. Efter nio år i Wadi
Rayan blev fader Matta år 1969 benådad och kallad att bli ledare för Makaraiosklostret som
vid det här tillfället var i dåligt skick. I Makaraiosklostret levde fader Matta som ledare och
andlig fader ända till sin död 2006.64
Rubenson berättar att klostret under fader Mattas period blomstrade på många sätt. Under
de första tio åren steg antalet munkar från under tio till över hundra. Fader Mattas tidigare
lärjungar anslöt sig till klostret och många unga kopter från universiteten blev munkar och
nya lärjungar till fader Matta. Klosterområdet blev tio gånger större i och med en nybyggd
mur och omfattande renoveringar ägde rum i byggnaderna. Munkarna på klostret startade
odlingar och boskap föddes upp på stora områden omkring klostret. Även ett tryckeri
anordnades i klostret där bland annat fader Mattas texter kunde tryckas.65
Rubenson lyfter fram att det emellertid tidigt efter att fader Matta anlänt till
Makaraiosklostret uppstod konflikter med kyrkans ledning. Vid valet av patriark 1971 var
fader Matta enligt Rubenson ett kontroversiellt alternativ, och Shenouda blev vald.66 John
Watson menar i sin text Signposts to Biography – Pope Shenouda III (1997) att fader Matta
bland de stora massorna i Egypten var ett populärt alternativ, men att han bemöttes med
misstänksamhet från de kyrkliga auktoriteterna.67 Rubenson lyfter fram många olika orsaker
till att spänningar i kyrkan skapades. Fader Mattas saknade vilja att underordna sig ledningen
i kyrkan. Vidare var Shenouda orolig över de kontakter Makaraiosklostret byggde såväl till
statsmakten i Egypten som till kloster utanför kyrkan i Egypten. Fader Matta personligen

62

Rubenson 2011, 433.
Rubenson 2011, 433.
64
Rubenson 2011, 433.
65
Rubenson 2011, 433.
66
Rubenson 2011, 434.
67
Watson 1997, 247.
63

16
gjorde även flera saker som upprörde kyrkoledningen, till exempel att försvara presidentens
besök till Jerusalem 1977 och motta en koptisk-katolsk munk till gemenskapen i
Makaraiosklostret, trots att detta inte var förenligt med kyrkoordningen. Även teologiska
skillnader mellan Shenouda, som långt stod för en traditionell koptisk teologi, och fader
Matta, med starka influenser från bland annat kyrkofäder och modern ortodox teologi, bidrog
till konflikten.68 Rubenson beskriver det som att fader Mattas sällsynt breda teologiska
kunskaper orsakade spänningar i den koptiska kyrkan.69
Rubenson berättar att många andra på Makaraiosklostret tog ansvar för byggen och
lantbruket, medan fader Matta fokuserade på sitt skrivande. På 1980-talet flyttade fader
Matta med två andra munkar till ett ökeneremitage, där fader Matta bland annat skrev
bibelkommentarer till Nya Testamentet. Enligt Rubenson lät fader Matta bli att direkt
debattera mot biskopen och patriarken, och han försvarade sig också sällan mot
anklagelserna för irrlära som riktades mot honom. Under fader Mattas tid i klostret skapades
goda relationer till andra kyrkor. Genom sina kontakter till andra kloster inom både ortodoxa
och katolska kyrkan kom Makaraiosklostret att bli en mittpunkt för den monastiska
ekumeniska rörelsen.70

2.2 Den koptiska kyrkan i förändring
Genom Alexandria var Egypten under de första århundradena med och formade teologins
utveckling. I Egypten finns rötterna till kristen monasticism. I Alexandria mötte evangeliet
den antika filosofin, och där fanns både kyrkofäder och viktiga apologeter.71 Vid kyrkomötet
i Chalcedon 451, när de orientaliska kyrkorna inte godkände formuleringen om Kristi två
naturer, skedde en förändring. Rubenson förklarar att teologin i Alexandria förlorade sin
centrala plats, och ända sedan den här tiden har den koptiska kyrkan befunnit sig i en
försvarsposition som har präglat teologin från området.72
Försvarspositionen har under historien synts på många olika sätt. Under tidig medeltid var
den teologiska litteraturen enligt Rubenson mycket icke-reflekterande. Teologin förändrades
emellertid under medeltiden i och med arabiskans framväxt i Egypten. Genom det
gemensamma språket skapades kontakter till andra arabisktalande kyrkor. Den koptiska

68

Rubenson 2011, 434.
Rubenson 2011, 438.
70
Rubenson 2011, 433-434.
71
Rubenson 1997, 36.
72
Rubenson 1997, 46.
69

17
kyrkan fick även på ett nytt sätt tillgång till sin egen tradition genom att tidiga grekiska och
syriska texter översattes till arabiska. Den här perioden präglades ändå av såväl ett försvar
för sin kristologiska ståndpunkt som en polemik mot islam. Utmaningen från islam har lett
till många försök att ge rationella godtagbara svar. Kritiken från islam och koptiska kyrkans
försök att svara på den har lett till ett fokus på inkarnationen och treenigheten ännu idag.73
På 1800-talet började Egypten öppnas upp för västvärlden och många protestanter och
katoliker kom till landet. Mot slutet av 1800-talet uppkom reaktioner mot det inflytande som
västvärlden hade i landet. Teologiska texter vid den här tiden var starkt präglade av en
polemik mot både katoliker och protestanter, vilket också syns i nutiden. På 1940-talet
startade en period av förnyelse i koptiska kyrkan, en förnyelse som har sin bakgrund i
söndagsskolrörelsen, där många unga kopter utbildades i religion för att sedan börja leva ett
monastiskt liv.74 I klostren fanns både andliga ledare och andlig litteratur från den tidiga
kyrkan. År 1959, när Kyrillos VI valdes till patriark över Alexandria, fick den monastiska
rörelsen ett uppsving. I de gamla klostren syntes en återväxt och många av de unga munkarna
kom att bli viktiga ledare för den koptiska kyrkan. Texter från klostren har inte varit lika
genomsyrade av polemik, och klostren kom att bli ett centrum för förnyelsen i den koptiska
kyrkan. Den mest framträdande förgrundsgestalten för förnyelsen är Matta al-Miskin.75
Rubenson betonar att det i den koptiska kyrkan har funnits en tydlig spänning mellan
tradition och förnyelse. Ett område som orsakat tydliga spänningar har varit olika
bibeltolkningar och sätt att förhålla sig till västlig bibelkritik. Det alexandrinska arvet har
inte varit helt förenligt med det protestantiska inflytandet. Influenserna av såväl
protestantism som muslimsk förståelse av Koranen har enligt Rubenson medfört att det i den
koptiska kyrkan funnits tydliga tendenser till bokstavliga bibeltolkningar. Ett annat
förhållningssätt finns emellertid hos fader Matta som ändå inkorporerar en del av den
västliga bibelforskningen. Som exempel ger Rubenson att fader Matta vid ett tillfälle
diskuterar Johannesevangeliets författarskap, vilket visar på en öppnare inställning till
bibelkritik än vad som är allmänt i den koptiska kyrkan. Fader Matta betonar att Bibeln
behöver upplevas och att det huvudsakliga syftet med Bibeln behöver vara att lära känna
Gud. Snarare än att bidra med argument för vissa doktriner menar fader Matta att Bibeln

73

Rubenson 1997, 36-37.
Rubenson 1997, 38, 46.
75
Rubenson 1997, 39-40.
74

18
behöver upplevas i mötet med Gud. När det gäller bibeltolkningar är fader Matta influerad
av den alexandrinska traditionen, vilket syns i hans allegoriska tolkningar.76
Till skillnad från mycket annan litteratur från Egypten, visar fader Matta på kunskap om
teologisk kritik från västvärlden. I den monastiska förnyelsen som helhet finns däremot ett
starkt fokus på traditionen genom läsningar av patristisk litteratur. I fader Mattas texter syns
framförallt ett inflytande av Isak av Nineve, som ofta citeras. Genom läsningar av Isak av
Nineve är fader Matta djupt rotad i asketisk tradition från Syrien.77 Som många andra från
östkyrkan är fader Matta också starkt influerad av Athanasios och Kyrillos av Alexandria.
Den här influensen syns bland annat på fader Mattas starka betoning på inkarnationen.78
En påverkan från tidig monastisk teologi syns också i det fokus på ekumenik som finns i den
monastiska förnyelsen i Egypten. Rubenson framhåller att det patristiska arvet utan tvekan
lägger grunden för Matta som önskar ena många kristna traditioner. Genom sin kyrkosyn
från det arvet förstår han kyrkan som universell och långt större än den koptiska traditionen.
Den koptiska kyrkan uppfattas ofta annars enligt Rubenson som en stängd gemenskap. Idén
om kyrkorna som ett träd där grenarna närmar sig varandra med målet att fullt ut kunna
erkänna varandra är främmande för den koptiska kyrkan. Hos fader Matta syns en tydlig
kontrast till en stor del av den övriga koptiska traditionen; istället för att gå i polemik med
islam eller väst återvänder fader Matta till arvet från kyrkofäderna. Snarare än att framhäva
den egna traditionens dogmatiska korrekthet kallar fader Matta kyrkorna till en djupare
kärlek och nåd.79

76

Rubenson 1997, 44.
Rubenson 1997, 41, 45.
78
Rubenson 1997, 41.
79
Rubenson 1997, 45-46.
77

19

3 Enhet i kyrkan för världen
Följande kapitel består till stor del av en begreppsanalys av enhet i fader Mattas texter.
Inledningsvis behandlas vilken roll enhet spelar i fader Mattas gudsföreställning. Efter det
behandlas fader Mattas förståelse av inkarnationen, som enligt hans mening visar hur Gud
förenar sig med världen. Fader Mattas syn på Gud som en och inkarnationen är betydelsefull
för hans argumentation för kristen enhet som senare behandlas. Efter det analyseras fader
Mattas syn på vad enhet mellan kristna är, samt vad som är enhetens grund och mål. I slutet
av kapitlet analyseras fader Mattas ecklesiologi med fokus på ekumenik. Där behandlas
bland annat följande frågor: Hur förstår fader Matta Kristi världsvida kyrka; vilka alla räknar
han in?
Följande kapitel behandlar alltså teoretiska perspektiv på fader Mattas förståelse av kristen
enhet. De fem teman som underkapitlen behandlar finns inte som sådana i fader Mattas texter
utan är min egen uppdelning. Jag har noggrant läst fader Mattas texter och sett de här
relevanta områdena, som får utgöra följande kapitels struktur. Medan det här kapitlet är mera
teoretiskt, lyfts i kapitel 4 fram mera praktiska perspektiv.

3.1 Gud förenar sig med människan
En viktig utgångpunkt för många teologer är att Gud är en, och även fader Mattas
argumentation för sin syn på kristen enhet startar därifrån. I texten Walk in the Light (1977)
behandlar fader Matta Guds väsen. Han betonar att Gud är en och att det inte finns några
uppdelningar i honom: ”God is Father, Son and Holy Spirit in a simplicity, not a
multiplicity”.80 Som bakgrund för argumentationen finns Jesu bön i Joh 17, som behandlas
närmare i delkapitel 3.3 om grunden för enhet. Fader Matta lyfter fram att människan kan ta
emot Gud genom Jesus; genom Kristus kan hon bli ett med Fadern.81 I det här kapitlet
behandlas inkarnationen, som spelar en betydande roll i fader Mattas teologi i stort, men
även när det gäller hans syn på enhet.
I boken The Communion of Love (1984) beskriver fader Matta vad inkarnationen enligt hans
mening går ut på. Enhet finns med på många olika sätt i inkarnationen. Fader Matta menar
att Gud i inkarnationen förenade både himlen och jorden, och Gud och människan.

80
81

Fader Matta 2016, 75.
Fader Matta 2016, 75.

20
Inkarnationen är för fader Matta mysteriet om hur Guds rike manifesteras på jorden.82 I
texten The Feast of the Ascension (1979) betonar fader Matta att det finns en fullständig
enhet mellan Fadern och Sonen.83 I inkarnationen blev Gud människa och skapade en
komplett enhet med sig själv och mänskligheten. Från en tidigare splittring förenades det
gudomliga och det mänskliga genom Kristus.

84

Samuel Rubenson lyfter fram att fader

Mattas uppfattning av inkarnationen liknar en syn som finns hos Kyrillos av Alexandria och
Athanasios. Även de menade att himmel och jord försonades i och med inkarnationen.85
Fader Matta diskuterar i texten The Holy Spirit and Pentecost (1979) enheten i Kristi person
närmare. I inkarnationen bildade den gudomliga och den mänskliga naturen en fullständig
enhet. Jesus var en människa i en kropp. Vidare framhåller fader Matta att Kristus skapade
en personlig och individuell enhet till människor, istället för att på något sätt föra ihop alla
människor till en massa som han förenade sig med. Fader Matta hävdar att Kristus räddar
människor tålmodigt, en för en.86
Fader Matta utvecklar i texten The Hidden Aspect of the Nativity (1984) vad det kan innebära
att Gud och mänskligheten förenas i Kristus. Han framhåller att Guds och mänsklighetens
viljor förenas i Kristus, och att de där blir hans egen enda vilja. På det här sättet blir det
möjligt för människor att i sina liv börja uppfylla Guds vilja på jorden. Det är det här som
fader Matta menar med Guds rike som manifesteras, att Guds vilja och intentioner sker. Tack
vare att Guds och människans viljor förenades kan Guds rike bryta fram på jorden.87
Inkarnationen möjliggjorde alltså att människan förenas med Gud. Fader Matta är ändå
tydlig med att människan är i en statisk position och det är Gud som är i rörelse mot
människan, som när Jesus kom och när Guds rike kommer.88 Enheten som människan får
med Gud är en enhet i närvaro och vision. Fader Matta beskriver enheten på följande sätt:
”this union is not one of divine nature but simply of life”.89 När en människa tar emot Kristus
finns inte längre någon uppdelning mellan henne och Gud, utan hon har gått in i en ”simple
oneness”.90 Människans vilja och Guds vilja är inte längre uppdelade.91 Rubenson lyfter fram

82

Fader Matta 1984, 77.
Fader Matta 2016, 166.
84
Fader Matta 2012, 180.
85
Rubenson 2011, 437.
86
Fader Matta 2016, 185.
87
Fader Matta 1984, 77-78.
88
Fader Matta 1984, 140.
89
Fader Matta 2016, 75.
90
Fader Matta 2016, 75.
91
Fader Matta 2016, 75.
83

21
att människan enligt fader Matta är skapad för enhet, både med Gud och med annat skapat.
Det här visar hur enhet också är ett viktigt drag i fader Mattas antropologi. 92 Enligt fader
Matta förenar sig alltså Gud i inkarnationen med människor som är skapade för enhet.
Sammantaget är inkarnationen synnerligen betydelsefull i fader Mattas teologi. Den innebär
att Gud, som i sig själv är en, genom Kristus enar sig med mänskligheten. Fader Mattas fokus
på inkarnationen påverkar hans syn på kristen enhet på flera sätt, vilket lyfts fram senare i
avhandlingen. Noterbart i det här skedet är ändå att fader Matta i Enhet ger liv utifrån Jesu
bön i Joh 17 visar på en koppling mellan enhet i Gud och enhet bland kristna: ”Kristus låter
hela vidden av den kraft som finns i hans enhet med Fadern och Faderns enhet med honom
vara mönster och förebild för den enhet som han ber om för oss, i honom och i varandra”.93
Det vad fader Matta skriver om kristen enhet behöver alltså förstås mot bakgrunden av hans
förståelse av Guds person och inkarnationen.

3.2 Enhet mellan kristna
I det här underkapitlet presenteras hur fader Matta förstår begreppet kristen enhet. Kristen
enhet är enligt fader Matta väldigt betydelsefull: ”Kristen enhet är ju trons viktigaste krav”.94
Tydligt i hans skrivande är ett stort fokus på Gud trots att han behandlar enhet mellan
människor. Därför presenterar jag fader Mattas uppfattning utifrån personerna i treenigheten.
Rubenson betonar att den enhet fader Matta behandlar ”har sin grund i den Treenige”.95
Fader Matta lyfter i Enhet ger liv fram att enheten nås genom Kristus: ”Genom hans närvaro
är vi ett i anden, i Guds kärlek och den Helige Andens gemenskap”.96 Till först presenteras
vad fader Matta skriver om Gud och det gudomliga, sedan Anden och avslutningsvis Kristus.
Avslutningsvis analyseras hur fader Matta menar att enheten hittas inom en själv.
Inledningsvis behöver ändå påpekas att enhet enligt fader Matta är omöjligt att beskriva. I
Enhet ger liv beskriver han enhet som ”ett djupt mysterium”, eftersom enheten är av likadant
slag som enheten mellan Fadern och Kristus.97 Enligt fader Matta är det inte möjligt att
greppa enheten: ”Den mänskliga hjärnan kan varken omfatta alla dess sidor, nedteckna dess
innehåll, eller utforska dess gränser”.98 I Christian Unity (2014) framhåller fader Matta
92

Rubenson 2011, 438.
Fader Matta 2006, 51.
94
Fader Matta 2006, 23.
95
Rubenson 2006, 16.
96
Fader Matta 2006, 28.
97
Fader Matta 2006, 50.
98
Fader Matta 2006, 50.
93

22
också att kristen enhet inte kan undersökas teoretiskt, eftersom den är av gudomlig natur.99
Därför beskrivs fader Mattas förståelse av kristen enhet till följande utifrån personerna i
treenigheten.
Fader Matta betonar i Christian Unity att sann enhet behöver sökas och studeras i Gud och i
hans närhet. En enhet som saknar en gudomlig närvaro kan enbart vara en idé. Det är enligt
fader Matta möjligt att diskutera enhet utan Gud, men en sann och synlig enhet kan endast
sökas i Gud.100 Fader Matta beskriver enheten som en gudomlig enhet på ett gudomligt plan.
Fader Matta beskriver en önskan om en enhet enligt Guds vilja. Enligt fader Matta strävas
det i kyrkor ofta efter en enhet som bottnar i människors självbevarelsedrift. Istället
framhåller han att den enhet som Gud begär är en gudomlig enhet.101 Enheten beskrivs till
och med av fader Matta som ”själva den gudomliga kärlekens natur”.102Fader Matta önskar
att det ska finnas gudomlig enhet mellan kyrkor både gällande essens och framträdande.103
Fader Matta betonar att enheten behöver börja sökas i Anden. Han kontrasterar sitt synsätt
mot ett synsätt där enheten söks i bokstaven. För fader Matta är det en relevant fråga var vi
startar: ”Med bokstaven eller med Anden? Med lagen eller med livet? Med trons och
lärotraditionens innehåll eller med deras inre väsen?”.104 Enligt fader Matta dödas Anden
om enhet inledningsvis söks med bokstav. Kopplingen mellan Anden och bokstav beskriver
fader Matta som att Anden är upphovet till bokstaven, och bokstaven kan fullkomnas och få
liv genom Anden. Därför behöver kristna traditioner som har en dialog med varandra inleda
från Anden. Fader Matta motiverar också enheten i Anden genom att lyfta fram Jesu bön i
Joh 17:20-26, där Jesus enligt honom ber för andlig enhet. För att inleda i Anden
understryker fader Matta att man behöver leva i Kristus. 105
När fader Matta reflekterar kring kristen enhet i Enhet ger liv har han ett stort fokus på
Kristus, som ”är enheten”.106 Kristna behöver leva tillsammans ”i trons innersta och enda
väsen”, vilket också kan beskrivas som Kristus själv. När det gäller lärotraditionen
framhåller fader Matta att det är Kristus som är lärotraditionens väsen, vilken också har sitt
ursprung i Kristus. Kristus kan på inget sätt begränsas av formuleringar av honom. Utifrån

99

Fader Matta 1997, 9.
Fader Matta 1997, 12.
101
Fader Matta 1997, 13, 15.
102
Fader Matta 2006, 23.
103
Fader Matta 1997, 18.
104
Fader Matta 2006, 24.
105
Fader Matta 2006, 24-25.
106
Fader Matta 2006, 25.
100

23
Joh 17:20-26 framhåller fader Matta att kristen enhet inte enbart innefattar uppfattningar av
Kristus, utan även en enhet i Kristus.107
I fader Mattas texter finns också en indirekt koppling till Jesus genom att han skriver om
enhet och sanning.108 Sanning är ett sätt genom vilket fader Matta i Christian Unity beskriver
vad enhet är: ”Unity is Truth”.109 Orsaken till att fader Matta framhåller att enhet är sanning
är att han förstår enhet som något gudomligt, vilket han följaktligen uppfattar som sanningen.
Som kontrast betonar fader Matta att enhet inte är en vetenskap eller kunskap i meningen
vad som är korrekt och inkorrekt, utan enheten är sanningen.110
Fader Matta lyfter också fram annat som kristen enhet inte är. Framförallt tar han tydligt
avstånd från enhet som grundar sig på ett emotionellt närmandesätt. Emotioner är inte enligt
fader Matta en grund för sanning, även om de kan framstå som vackra och rätta. Ett problem
fader Matta ser med en enhet byggd på emotioner är att den ärar människan snarare än
Gud.111 Tanken och intellektet har för fader Matta en viss roll i enheten. Han skriver
exempelvis i Enhet ger liv att Anden ”styrker enheten i tanke, ord och gärning”.112 I
Christian Unity framhåller han också att kristna inte ska förbise att söka enhet på ett
intellektuellt plan, men samtidigt anser han att det inte tjänar till mycket gott. Enheten kan
inte heller enligt fader Matta förstås med förnuftet. Förnuftet kan inte på förhand uppfatta
hur enhet skulle fullbordas, förnuftet skulle enbart kunna förstå det i efterhand. Att enhet
inte kan förstås med förnuftet handlar för Matta om att enhet är något gudomligt; det är
Anden som enar.113
Eftersom kristen enhet enligt fader Matta är fråga om något gudomligt blir en relevant fråga
var och hur enheten ska sökas. Han framhåller i Christian Unity att enheten inte ska sökas
utanför människan till exempel genom diskussion, utan den metoden är i själva verket en
orsak till att kristen enhet för tillfället inte förverkligas. Istället framhåller fader Matta att
enheten behöver sökas inom en själv. För att enhet ska uppnås behöver människor först söka
Gud, vilket inte görs utanför en själv: ”God inhabits the heart and manifests himself
there”.114 I hjärtat finns enligt fader Mattas mening egenskaper som liknar Guds egenskaper,

107

Fader Matta 2006, 24-25.
I Joh 14:6 säger Jesus sig vara sanningen.
109
Fader Matta 2014, 11.
110
Fader Matta 2014, 9-10.
111
Fader Matta 2014, 7.
112
Fader Matta 2006, 38.
113
Fader Matta 2014, 11.
114
Fader Matta 2014, 9-10.
108

24
och hjärtat omfattar (comprehends) enhet i dess sanning och djup. Därför menar fader Matta
att enhet behöver studeras inom människan, där den gudomliga närvaron hittas.115
Henri Nouwen reflekterar kring vad som är kännetecknande för fader Mattas syn på kristen
enhet i sitt förord till fader Mattas bok The Communion of Love (1984). Han lyfter fram att
fader Matta överlag i sina texter, och även när det gäller kristen enhet, flyttar fokus från
människan till Gud.116 Som jag visat i det här underkapitlet är detta mycket tydligt i vad
fader Matta skriver kring begreppet enhet. Nouwen lyfter i relation till det här fram en
relevant poäng. Han framhåller att Fader Mattas fokus på Gud inte betyder att han på något
sätt uppfattar människor som oviktiga eller inte skulle känna till människans inre. Nouwen
framhåller istället att det handlar om att enhet enligt fader Matta innebär att möta varandra i
Guds närhet.117

3.3 Grunden för enhet
Eftersom fader Matta grundar sin syn på kristen enhet framförallt på Jesu bön i Joh 17,
analyserar jag i det här underkapitlet hur han använder sig av nämnda bibelställe. Med tanke
på att fader Matta skriver om bibelstället i så många olika källor har jag gjort urvalet att
använda hans poänger från tre olika källor. Till först behöver ändå fader Mattas bibelsyn
klarläggas för att hans poänger angående konkreta bibelverser ska bli tydliga. Mot slutet av
det här kapitlet diskuterar jag vad som kan finnas i bakgrunden till att fader Matta fäster så
stor vikt vid Jesu bön.
Fader Matta framhåller i texten How to read the Bible (1984) att Bibeln är en annorlunda
bok än andra böcker. Bibeln är enligt fader Matta fullständigt skriven med hjälp av Guds
inspiration och innehåller talesätt och bud från Gud. Fader Matta beskriver Bibeln som en
bok av Gud, given åt människor, för att leda dem till evigt liv.118 I texten How the Bible
Changed My Life (2016) beskriver fader Matta hur han själv använder sig av Bibeln. Han
menar att andra inte ska se på honom som en bibelforskare, tolkare eller kommentator.
Istället framhåller fader Matta att Bibeln för honom framförallt varit en hjälpreda och guide.
I sammanhanget hänvisar han till Ps 119 där det står att ”Ditt ord är en lykta för min fot, ett
ljus på min stig”.119 Noterbart är alltså att fader Matta inte i mitt material behandlar

115

Fader Matta 2014, 10, 12.
Nouwen 1984, 10.
117
Nouwen 1984, 10.
118
Fader Matta 1984, 15.
119
Ps 119:105.
116

25
bibeltexten som exeget. Istället reflekterar han kring texten utifrån hur den kan peka i en viss
riktning. Vidare kan det poängteras att han ser på Bibeln som mycket relevant och inspirerad
av Gud.
I Enhet ger liv citerar fader Matta en del av Jesu bön. De delar av bönen som fader Matta
citerar ur Joh 17:20-26 är följande: ”Men inte bara för dem ber jag, utan också för alla som
genom deras ord tror på mig. Jag ber att de alla skall bli ett och att liksom du, fader, är i mig
och jag i dig, också de skall vara i oss…jag i dem och du i mig, de skall fullkomnas och bli
ett…för att den kärlek som du har älskat mig med skall vara i dem”.120 Utifrån den här
passagen framkommer bakgrunden till fader Mattas syn på enhet som den blev beskriven i
föregående delkapitel. Efter citatet framhåller fader Matta att Jesus ber om en andlig enhet
och att bönen leder fram till en enhet i Kristus.121 I texten Pentecost: The Promise of the
Father (1984) använder fader Matta bibelcitatet för att visa på den direkta kopplingen mellan
enheten och kärleken inom Gud och enheten och kärleken som ska finnas mellan kristna.
Fader Matta menar mot bakgrunden av det här bibelstället att kyrkan tar emot samma enhet
och kärlek som Jesus hade i treenigheten.122
Senare i Enhet ger liv fortsätter fader Matta att använda början av bibelstället. Han framhåller
att Jesus ber för alla människor och kyrkor, för ”var och en som vill innefattas i denna hans
bön eller följa hans kallelse, eller mer precist uttryckt vill följa hans främsta bud”.123
Enheten, som fader Matta uppfattar som ett mysterium, anser han vara såväl en kallelse som
det främsta budet. Enheten är alltså enligt fader Matta både mycket relevant och angår varje
kristen och varje kyrka. Mot bakgrunden av hur fader Matta använder sig av bibelstället blir
det förståeligt att enheten är av stor betydelse för fader Mattas teologi.
Fader Matta betonar i Enhet ger liv att enheten är Jesu egen önskan: ”Kristus väntar på denna
enhet”.124 Vidare framhåller fader Matta att det är stora saker på spel när det gäller kristen
enhet. Fader Matta skriver att Kristus i det här skedet redan var medveten om vilken
betydelse kristen enhet skulle ha, att den ”bär med sig gåvor, krafter och avgörande
inflytande på hela det mänskliga släktet”.125 Huruvida världen kan tro på Kristus står alltså
på spel, eftersom enhet i kyrkorna har en evangeliserande effekt. Hittills menar fader Matta

120

Fader Matta 2006, 24.
Fader Matta 2006, 23-24.
122
Fader Matta 1984, 170-171.
123
Fader Matta 2006, 50.
124
Fader Matta 2006, 52.
125
Fader Matta 2006, 51.
121

26
att kyrkorna utnyttjat Jesu ord i syftet att uppvisa sig själva, medan den andliga enheten som
Kristus bad om åskådliggör Kristus för världen.126
Sammanfattningsvis motiverar fader Matta ofta sin syn på kristen enhet med hjälp av Jesu
bön i Joh 17. Det är den bibeltexten som för honom lägger grunden för kristen enhet. Utifrån
bönen motiverar fader Matta vilken typ av enhet kristna ska ha och att den enheten bottnar i
enheten i Gud och hur Gud förenat sig med människan. På grund av att det är Jesu egen
önskan menar fader Matta att kristen enhet, som angår alla kristna, får en oerhört stor
relevans. Dessutom har den kristna enheten stora följder för huruvida Jesus blir synlig för
världen.
Vad kan då finnas i bakgrunden för fader Mattas fokus? I delkapitel 2.2 hänvisade jag till
Rubenson som lyfter fram att fader Matta är inspirerad av Athanasius och Kyrillos av
Alexandria, vilket syns i hans stora fokus på inkarnationen. I delkapitel 3.1 kom det fram att
fader Matta angående inkarnationen betonar att människans och Guds viljor förenades i
Kristus, vilket enligt fader Matta betyder både att Guds vilja kan bryta fram och att det inte
längre finns någon uppdelning mellan Gud och en person som tagit emot Kristus. Fader
Mattas stora fokus på Jesu bön i Joh 17 kan därför förstås mot bakgrunden av fader Mattas
betoning av inkarnationen. Jesu vilja, som förenar både människors och Guds vilja, kommer
nämligen tydligt fram i Jesu bön. Det kan också mycket troligt ha följder för fader Mattas
argumentation att kristen enhet är mera relevant än de faktiska frågor som kyrkor debatterar
om. Jesu vilja i de frågorna kommer nämligen inte alltid fram i evangelierna.

3.4 Enhetens resultat
Fader Matta presenterar i Enhet ger liv nio punkter som är resultatet av enhet. De här
punkterna går i hög grad in i varandra genom att de behandlar likartade teman. Två teman
anser jag vara särskilt genomgående i de nio punkterna, och jag behandlar dessa teman
separat i det här underkapitlet. Det första temat gäller helande och försoning, som fader
Matta anser vara ett resultat av enhet. Det andra genomgående temat, vilket jag behandlar
efteråt, är en följd av det föregående, eftersom förlåtelse och försoning enligt fader Matta
leder till att kyrkan får den kraft den behöver.

126

Fader Matta 2006, 52.

27
3.4.1 Helande och försoning
Fader Matta skriver att ett upphävande av kyrkliga fördömanden från båda sidorna i en
schism skulle få ett omedelbart resultat, nämligen att hinder för Andens verksamhet i
kyrkorna skulle upphöra att existera. Fader Matta framhåller att de ortodoxa kyrkorna under
1500 år har levt i fiendskap med varandra, men när enheten möjliggör Andens handlande
kan den ”utgjuta nya gåvor till helande för denna illa medfarna värld och alla kyrkor”.127 När
kyrkor ömsesidigt upphäver fördömanden kan kyrkorna alltså börja förnyas genom helande.
Fader Matta behandlar också innebörden av ett delat nattvardsbord. Han framhåller att det
som behövs är ”kraften i Kristi blod, som ensamt har förmåga att driva ut fiendskap och
fullkomna försoningen i Hans kropp”.128 När kyrkorna genom nattvarden tar del i
försoningen ger Gud kraft att förlåta. Enligt fader Matta har bristen på enhet hittills varit en
orsak till alla kyrkors svaghet. Att kyrkorna sinsemellan förlåter varandra är även enligt fader
Matta relevant med tanke på kopplingen till Matt 6:14: ”Ty om ni förlåter människorna deras
överträdelser skall er himmelske fader också förlåta er”.129
Fader Matta skriver som bekant i en koptisk-ortodox kontext, vilket präglar hans texter
genom att en nära angelägenhet för honom är enhet mellan de chalcedonska och orientaliska
kyrkorna. Fader Matta skriver att om de ortodoxa kyrkorna överskrider de skadliga
skiljelinjerna kan en kraft som leder till försoning uppkomma. De ortodoxa kyrkornas
schismer resulterade dessutom enligt fader Matta i splittringen 1054, vilket i sin tur lett till
en svagare och söndrigare värld. Fader Matta framhåller att en splittrad kyrka inte är
tillräckligt stark sett till den här världens behov, och att en försoning mellan kyrkorna nu är
oumbärlig.130 Intressant i sammanhanget är att Samuel Rubenson i sitt förord till Enhet ger
liv betonar den påverkan kyrkomötet i Chalcedon hade på övriga schismer bland kyrkor.
Rubenson poängterar att oförmågan att kunna enas år 451, vilket som bekant ledde till den
första stora schismen inom kristenheten, var startskottet för splittring och försvarandet av
den egna lärans fullkomlighet. Det här betyder som Rubenson påpekar att ett helande från
den här schismen skulle öppna upp för helande från senare schismer också.131 I
förlängningen betyder det här att fader Mattas synpunkter på schismen i Chalcedon kan få
följder för kristen enhet långt bortom hans egen ortodoxa kontext.

127

Fader Matta 2006, 40-41.
Fader Matta 2006, 41.
129
Fader Matta 2006, 41.
130
Fader Matta 2006, 42-43.
131
Rubenson 2006, 18.
128

28
Om kyrkorna skulle återvända från fiendskapen skulle det enligt fader Matta likväl innebära
en ånger. Fader Matta värderar den här ångern synnerligen högt: ”En sådan ånger är i sig en
så oerhörd kraft att den kan får himlens hela ansikte att stråla och föra med sig dagar av
glädje och fred för hela världen”.132 Kristen enhet, som gestaltas av helande, förlåtelse och
försoning är alltså vad kyrkan, och i förlängningen hela världen, är i behov av.

3.4.2 Kyrkan får kraft
Kraft är ett begrepp som återkommer regelbundet i fader Mattas beskrivning av enhetens
resultat. Vid många olika tillfällen framkommer det att kyrkan enligt fader Matta tar emot
kraft från Gud när enhet finns. Vid det gemensamma nattvardsbordet får kyrkorna kraft att
förlåta genom Kristi blods kraft. Vidare skriver fader Matta att en gemensam ånger för med
sig en enorm kraft.133 I föregående avsnitt lyftes det fram att bristen på enhet har hindrat
Anden från att verka i kyrkorna. Resultatet av enheten blir däremot att Anden ger kyrkan
den kraft som den behöver.
Fader Matta kopplar splittringen bland kyrkorna, bland annat mellan katolska och ortodoxa,
till en övrig splittring i världen. Kyrkan insåg inte enligt fader Matta vad den gjorde, men
han påpekar att den ”sådde fiendskapens och söndringens ande i världen” inom politik bland
olika folk och länder.134 På grund av det här behöver nu kyrkan verka i överensstämmelse
med Jesu kärlek, för att ”lyfta bördan från denna splittrade och sönderbrutna värld”.135 Om
det däremot finns enhet i kärlek och tro får kyrkan kraft, vilket en splittrad värld behöver.136
Enheten är enligt fader Matta en del av människans natur, medan västerlandet ”lider under
individualismens tyranni”.137 Om enhet istället skulle fullbordas i kyrkorna skulle
gemenskapen kunna komma fram.138
Fader Matta beskriver de omvälvande följder som skulle bli verklighet, om enhet skulle
fullbordas i de ortodoxa kyrkorna. Gemenskapen och läran skulle ta form, så att kyrkan kan
bli en avbild av den sista måltiden. Budskapet från den ortodoxa kyrkan skulle bli förkunnat
i världen. Resultatet av de ortodoxa kyrkornas enhet skulle alltså vara att nya chanser
uppkommer för evangeliet att spridas, så att världen försonas med Gud. Anden är enligt fader
132

Fader Matta 2006, 41.
Fader Matta 2006, 41.
134
Fader Matta 2006, 42-43.
135
Fader Matta 2006, 43.
136
Fader Matta 2006, 43.
137
Fader Matta 2006, 44.
138
Fader Matta 2006, 44-45.
133

29
Matta i en nyckelroll när det gäller enandet. För att det ska vara möjligt behöver kyrkorna
fullständigt lyda Anden, eftersom enheten inte kan existera utan Anden. Kyrkan är helt
beroende av Andens kraft.139
När kyrkor förenas framhåller fader Matta att kyrkorna kan åstadkomma sådant som annars
hade varit omöjligt. I enheten finns det fördolt ”en ny kraft som har sitt ursprung i Guds
eviga väsen”.140 Fader Matta använder sig av en bild för att beskriva det här. I övrigt är
världen funtad så att om A läggs till B så blir resultatet AB, men när det gäller den andliga
världen redogör fader Matta för ett annat resultat. När andliga gåvor förenas blir A och B
både AB och BA, det vill säga gåvorna förenas på ett mystiskt vis så att gåvorna inte endast
ägs av den enskilda personen, utan även av andra. På det här sättet har också kyrkorna på ett
större plan enligt fader Matta mycket att vinna på att förenas med andra kyrkor. Den kraft
som frigörs i enheten är något som fader Matta åter igen nämner att världen är i behov av.
Den här kraften finns emellertid aldrig i någon enskild kyrka, utan i den världsvida
gemenskapen av kristna finns en förvandlande kraft som världen väntar på. När kyrkor
förenas med varandra kan de uppnå sådant som vore omöjligt för en enskild kyrka. Förenade
kyrkor, som inte heller bara är gemensamt grupperade, får en kraft från Gud själv. Enligt
fader Matta bidrar kraften i enheten till Guds närvaro i världen.141
Fader Matta fortsätter att diskutera relationen mellan vad han kallar världen och kyrkan. Han
menar att det är uppenbart att världen avskiljer sig från kyrkan, och kyrkan ger världen orsak
att göra det. Om kyrkorna återvänder till Anden, återvänder världen till kyrkan, menar fader
Matta. På grund av den svaghet som funnits i kyrkan har den inte varit förmögen att visa
riktningen till Gud.142 Rubenson gör i Tradition and Renewal in Coptic Theology en
koppling mellan inkarnationen och kristen enhet. Rubenson beskriver att kyrkans uppgift
enligt fader Matta inte bara är att ge uttryck för kristen enhet, utan att förena världen, som
Gud gjorde genom inkarnationen. Rubenson framhåller att uppgiften enligt fader Matta
förutsätter kristen enhet.143 I enheten får kyrkan alltså enligt fader Matta kraft att förena
världen.
Som fader Matta förstår det låter Jesus kraften som han har i enheten med Fadern utgöra ett
exempel för den enhet som han önskar bland kyrkorna. När det finns enhet mellan kyrkorna
139

Fader Matta 2006, 44-46.
Fader Matta 2006, 47.
141
Fader Matta 2006, 46-48.
142
Fader Matta 2006, 48-49.
143
Rubenson 1997, 42.
140

30
frigörs enligt fader Matta en ”evangeliserande kraft för hela världen, ljudlös och utan ord”.144
Resultatet av kristen enhet handlar alltså i första hand för fader Matta om att Kristus blir
uppenbarad i världen med hjälp av kyrkan. Följden av enhet kan sammanfattas i följande
formulering av fader Matta: ”Därefter frigöres en kraft, en uppståndelsens kraft, från kyrkan
till världen och för världen, samma kraft som uppväckte Kristus.”.145

3.5 Den allomfattande kyrkan
Fader Matta inleder sin text One Christ & One Catholic Church (1994) med att hänvisa till
trosbekännelsen, och lyfter fram att delen om den allomfattande kyrkan ofta missförstås.
Människor förstår det som att enheten ligger i en viss konfessions lära, till exempel att det
allomfattande gäller de som är ortodoxa, katolska eller protestantiska. På grund av den idén
uppfattar människor att enheten begränsas av dogmer. Fader Matta menar emellertid att
kyrkan är katolsk till sitt väsen. Kyrkan är större än människornas dogmer och strukturer,
och kan således inte heller begränsas av dogmerna. Fader Matta förstår kyrkan som en ny
enhet med Kristi natur, som har format kyrkan. Eftersom kyrkan är Kristi kropp på jorden är
den en helhet som samlar och fyller Kristi kropp. Den här enheten är både synlig och osynlig,
oändlig och ändlig. Även om kyrkan existerar på jorden i tid och rum sträcker den sig bortom
tiden och är metafysisk. Att kyrkan är allomfattande betyder alltså för fader Matta att den är
oändlig och oförstörbar. Den är en helhet i likhet med Kristi natur.146
Fader Matta framhåller att kyrkan med sin oändliga natur är större än människan. Människan
kan aldrig fylla kyrkan, även om hela världen skulle frälsas. Endast Kristus kan fylla kyrkan.
Kyrkan är enligt fader Matta den nya skapelsen; det är fråga om en ny jord, himmel och
människa. Att kyrkan är en ny skapelse betyder för fader Matta att den är en ny, oföränderlig
och evig helhet. Det gamla försvinner lite i taget, medan Kristus fyller kyrkan och
människorna i den.147 I Enhet ger liv lyfter fader Matta emellertid fram att det inte alltid är
på det sättet. Kyrkan kan vara Kristi kropp, eftersom han har gett kyrkan mysteriet av sin
kropp, men kyrkan kan också vara ”idel tomhet utan något som fyller henne”.148
När fader Matta skriver om kyrkan skriver han ständigt om Kristus, eftersom kyrkan enligt
fader Matta följer Kristus på alla sätt. Han framhåller i One Christ & One Catholic Church

144

Fader Matta 2006, 51-52.
Fader Matta 2006, 52.
146
Fader Matta 1994, 3-5.
147
Fader Matta 1994, 4.
148
Fader Matta 2006, 34.
145

31
att Kristus samtidigt är tidslig och evig, lokal och universell helhet. Kristus är också av en
inkluderande natur. Härav följer att kyrkan är likadan till sin natur. Kyrkan är alltså enligt
fader Matta med nödvändighet allomfattande och en. Att kyrkan är en behöver enligt fader
Matta förstås mot bakgrund av Kristi gudomliga kapacitet att förena varje människa med
Gud. Den som lever i Kristus är ett med Gud, vilket leder till att de som lever i kyrkan, Kristi
kropp på jorden, blir ett.149 Det yttersta kännetecknet för kyrkan är enligt fader Matta att den
likt Kristus lever i döden och uppståndelsen.150
Fader Matta framhåller att kyrkan uttrycker sin katolicitet och blir ett framförallt genom
sakramenten. De sakrament fader Matta i första hand återkommer till i ett sammanhang av
enhet är dopet och nattvarden. Nattvarden behandlas närmare i delkapitel 4.2, och därför
lyfts framförallt fader Mattas perspektiv på dopet och sakramenten i allmänhet upp här.
Fader Matta framhåller att kyrkan genom sakramenten förs ihop till en ande och en kropp,
Kristi kropp.151 I texten On the resurrection (1979) skriver fader Matta att den nya
människan i Kristus formas till en kropp genom dopet. Genom dopet dör och uppstår
människan med Kristus och tar emot uppståndelsens ljus.152
Kyrkan är som tidigare nämnts den nya skapelsen enligt fader Matta. Han förstår Kristus
som den andra Adam och genom Kristus har alla folkslag slagits samman till ett. Enandet av
alla folk har enligt fader Matta orsakats av inkarnationen, som krossade alla jordens
barriärer. Fader Matta framhåller att Kristi gudomlighet har lett till att alla nationaliteter,
raser och övriga uppdelningar, till och med döden, har överbryggats. Kristus har som Guds
son kunnat samla mänskligheten till ett enda släktskap (filiation) med Gud. För människan
som tar del av Kristi kropp försvinner därmed barriärer och hon blir ett med andra
människor.153 Rubenson betonar att fader Matta här i One Christ & One Catholic Church tar
avstånd från sekterism i kyrkor som den katolska, ortodoxa och protestantiska. Istället lyfter
Rubenson fram att det viktiga för fader Matta är försoningen i Kristus. Försoningen får
följden att den allomfattande kyrkan är långt större än vad människor kan åstadkomma.154
Om kyrkan till sin natur är allomfattande – hur förklaras då all splittring? Fader Matta
förklarar det här genom att lyfta fram att kyrkan inte lever enligt sin katolska natur. Den
naturen menar han att både är essensen av ett liv i Kristus och beviset på kyrkans kraft. Fader

149

Fader Matta 1994, 5.
Fader Matta 2006, 34.
151
Fader Matta 1994, 5.
152
Fader Matta 2012, 205.
153
Fader Matta 1994, 6-7.
154
Rubenson 2006, 17.
150

32
Matta menar att orsaken till att kyrkan inte lever enligt sin natur ligger i hur den uppfattar
Kristus och kyrkan, ofta genom att missa att de är höjda över våra förnuft. Fader Matta
framhåller att försöken att filosofiskt tolka vad kyrkan är kan hindra människor att se den
katolska naturen som Kristus och kyrkan har. Begreppen som används för kyrkan, till
exempel allomfattande, menar alltså fader Matta att stämmer mycket bra, men däremot
uppfattas de ofta fel. Synden orsakar hat, missförstånd och oenigheter i kyrkan genom att
påverka våra sinnen. Som exempel på sina tankar om varför kyrkan inte lever enligt sin
katolska natur ger fader Matta schismen inom de ortodoxa kyrkorna om Kristi natur.
Problemet i schismen ligger alltså inte enligt fader Matta i kyrkans natur, utan i människors
förmåga att uppfatta Kristus. Fader Matta önskar en återupptäckt av vilken kraft och djup
det finns i Kristi kropp och blod.155
Synden påverkar alltså människans uppfattningar. Fader Matta framhåller därför att det är
för den nya människan kyrkan är katolsk: ”only for the man who possesses the mind of Christ
will the Church remain one, unique and catholic”.156 När människor tar emot Kristi natur i
sina hjärtan menar fader Matta att Kristi vilja kommer fram vilket för med sig att enhet i
kyrkan uppstår. Andens arbete i kyrkan förgör hatet och Kristus manifesteras i kyrkan. När
människor överlämnar sina liv åt Kristus blir kyrkan ett genom Guds nåd. Fader Matta
använder en biblisk bild för att beskriva det här, nämligen hur Kristus blir herde över flocken
och är källan till enheten där. När kyrkan har enhet i tanke och längtan menar fader Matta
att den inkarnerade Kristus manifesteras där.157
Noterbart i fader Mattas ecklesiologi är hans breda syn på kyrkan och vilka han räknar dit.
Tydligt är att fader Matta ser betydligt bredare på kyrkan är vad många andra ortodoxa
teologer gör. I delkapitel 1.1 lyftes bland annat fram att en relativt vanlig ståndpunkt inom
de ortodoxa kyrkorna är att endast den ortodoxa kyrkan är den verkliga kyrkan. Även tanken
att de flesta ortodoxa kyrkor avfallit är förekommande. Angående den koptiska kyrkan lyftes
det fram att det varit vanligt att gå i polemik mot andra östkyrkor. I den här kontexten är det
påfallande att fader Matta ser brett på vem som hör till kyrkan. Som jag tidigare i det här
kapitlet betonade inleder fader Matta sin text One Christ and One Catholic Church med att
lyfta fram att kyrkan är mycket större än någon enskild kyrka, som den katolska, ortodoxa
eller protestantiska. Fader Matta betonar att de som ser sitt eget kyrkosamfund som det enda
sanna representerar ett alltför smalt tankesätt. Det här är fråga om människors uppdelningar,
155

Fader Matta 1994, 8-9.
Fader Matta 1994, 9.
157
Fader Matta 1994, 8-9.
156

33
som den allomfattande kyrkan sträcker sig långt bortom. Fader Matta framhåller att det är
Kristus som kan fylla kyrkan, vilket i förlängningen verkar betyda att kyrkan är där
människor tar emot Kristus.158 Därför använder fader Matta sig av bland annat följande
formulering, ”Kyrkan, varje kyrka, chalcedonensisk eller ej”,159 för att visa att den betydelse
han ger begreppet kyrka är större än vad som ofta menas i hans kontext.
Fader Matta skriver att han längtar efter kyrkans enhet över hela världen. Fader Matta visar
i slutet av sin text One Christ and One Catholic Church vilken betydelse kyrkans enhet har:
”How is it going to be proved to the world that God is one but through the oneness of those
born from him?”.160 Om kyrkan inte är en kan världen inte heller se att Gud är en. På ett
motsvarande sätt frågar sig fader Matta också hur världen ska få det verifierat för sig att
Kristus är Guds ende son, om inte de som är Guds barn lever i enhet i den enda kroppen.
Förutom att kristen enhet är central för teologin framhåller fader Matta att kyrkans enhet är
beviset på Kristi existens och handlande.161

158

Fader Matta 1994, 3-4.
Fader Matta 2006, 49.
160
Fader Matta 1994, 10.
161
Fader Matta 1994, 10.
159

34

4 Enhet i praktiken
Följande kapitel behandlar praktiska perspektiv på fader Mattas syn på ekumenik. För fader
Matta startar enheten i Anden, inte i bokstaven. Därför är de praktiker som beskrivs i följande
kapitel inte endast ett uttryck för hur kristen enhet ser ut, utan också vägen till kristen enhet.
Kapitlet inleds med ett delkapitel som behandlar vilka orsaker fader Matta ser till att enhet
mellan kristna i så hög grad saknas, samt vilken väg fader Matta ser för att öka enheten
mellan kristna.
De praktiker som enligt fader Matta uttrycker kristen enhet och utgör vägen till kristen enhet
beskrivs omedelbart därefter. Uppdelningen av praktikerna i delkapitel finns inte som sådan
i fader Mattas texter, utan det är fråga om centrala teman jag noterat i hans texter. De teman
som är centrala för fader Matta, och som utgör det här kapitlets underrubriker, är det
gemensamma nattvardsbordet, bön, kristen tjänst, bibelläsning och tjänande. Sedan
behandlas två dygder som fader Matta återkommer till i sina texter om kristen enhet: kärlek
och ödmjukhet. Kapitlet avslutas med det som enligt fader Matta är det ultimata målet och
den praktiska följden av den enhet som har beskrivits i det här kapitlet, nämligen att världen
får liv genom tron på Kristus.

4.1 Orsaker till splittring och enande i praktiken
Följande delkapitel består av två delar. Den första lyfter fram de huvudorsaker fader Matta
ser till den brist på enhet som enligt honom råder. I Christian Unity lyfter fader Matta fram
att det finns två orsaker till att kristen enhet inte för tillfället är förverkligad. Orsakerna är
att människan söker enhet utan att ha överlämnat sig till Gud, och att enhet söks som något
utanför en själv istället för inom en själv.162 Den andra delen behandlar hur enhet i praktiken
enligt fader Matta ska sökas. Där lyfts framförallt fram att kristna behöver återvända till
trons innersta väsen, det vill säga Kristus själv.

4.1.1 Orsaker till splittring
Fader Matta framhåller att människan för tillfället visserligen söker enhet, men gör det utan
att fullständigt överlämnat sig åt Gud. Enhet ska enligt fader Matta inte sökas för sin egen

162

Fader Matta 2014, 9.

35
skull. Istället framhåller fader Matta att kristna behöver överlämna sitt hjärta, sig själv och
sitt förnuft till Gud.163
Fader Matta är inne på samma spår i andra texter också där han diskuterar varför kristen
enhet saknas. I Our Need for Christ (2014) lyfter fader Matta fram att kristna ofta visar upp
sig själva istället för Kristus. Han lyfter fram att det ofta finns en diskrepans mellan Kristus
och kristendomen, vilket får tydliga följder. Istället för Kristus är det människors stolthet,
mål och principer som utgör kristendomen. Bristen på Kristus i kristendomen är enligt fader
Matta orsaken till att kristna har så negativa attityder till andra kristna.164
I texten The Meaning of the Psalms (1973), som i övrigt behandlas närmare i delkapitel 4.4
om bibelläsning, beskriver fader Matta en dialog. I dialogen framkommer en insikt om varför
kristen enhet saknas. Insikten har en stark koppling till att enhet söks utan att människor först
överlämnat sig åt Gud. En person säger åt fader Matta att han nu förstått att kyrkans splittring
beror på att kyrkan saknar en gemensam vision av Gud, och fader Matta instämmer. Fader
Matta framhåller att kristna skulle enas om de hade en förenad bild av vem Gud är.165 Också
här blir det tydligt att kristnas fokus på sig själva, istället för att fokus sätts på Gud, enligt
fader Matta är ett hinder för kristen enhet.
Den andra orsaken till kristen splittring som fader Matta lyfter upp i Christian Unity är att
enhet söks utanför en själv. Problemet handlar för fader Matta om att enheten söks genom
diskussion, medan enhet i själva verket hittas inom en. När enhet söks utanför en själv inleds
spekulationer och visserligen intressanta diskussioner, men fader Matta framhåller att
diskussioner resulterar i motsatta åsikter som inte är förenliga. Personerna som deltar i
diskussionerna står för sina egna försanthållanden, som andra inte uppfattar som sanna.
Fader Matta betonar att enhet inte kan sökas på ett teoretiskt plan.166
Fader Matta beskriver orsaken till splittring på ett motsvarande sätt i texten ”I AM” in the
Eucharist (1974). I texten nämner fader Matta vilka stora schismer och konflikter som i
kyrkans historia funnits på grund av olika uppfattningar om nattvardens betydelse. Den
huvudsakliga orsaken som fader Matta ser till konflikterna är att kristna i första hand har
bemött mysteriet med hjälp av sina mänskliga intellekt (minds). Eftersom mänskliga
intellekt som bekant skiljer sig från varandra har en naturlig följd blivit att schismer har
163

Fader Matta 2014, 9.
Fader Matta 2014 (2), 6-8.
165
Fader Matta 2016, 107.
166
Fader Matta 2014, 9.
164

36
uppkommit. Intellekten i västkyrkorna skiljer sig från dem i östkyrkorna, och intellekten i
östkyrkorna skiljer sig sinsemellan på ett motsvarande sätt, skriver fader Matta. Han menar
emellertid att kristnas tankar är möjliga att enas, men det sker i så fall genom att Kristus enar
i nattvarden, inte genom att nattvarden närmas intellektuellt.167
I det här skedet av avhandlingen har det kommit fram flera idéer som fader Matta tar avstånd
från gällande hur enhet söks. I delkapitlet 3.2 lyftes det fram att enhet enligt fader Matta inte
kan sökas på en emotionell grund, eftersom emotioner inte är en grund för sanning. I det här
delkapitlet kom det fram att också ett rationellt närmandesätt enligt fader Matta är
ofördelaktigt. Båda de här sätten menar fader Matta att används och orsakar splittring.
Fader Matta betonar i texten We are Sojourners (1966) vikten av att söka enhet i det inre
livet först. Enhet i Anden i en gemenskap växer alltid fram inifrån. Fader Matta framhåller
att försök till enande som grundar sig på diskussioner och organisationer misslyckas, på
samma sätt som alla andra mänskliga försök tenderar misslyckas. Inte heller genom en yttre
kärlek är enande möjligt, om bönen saknas. I det här sammanhanget kommer fader Matta in
på att bönen väcker andlig kärlek, och en orsak till bristen på andlig enhet är att den inte söks
utifrån det inre livet. Bönens roll i kristen enhet behandlas närmare i delkapitel 4.3. Fader
Matta menar att när enheten inte söks i det inre livet med Gud, i bön, är det inte möjligt att
uppnå harmoni.168

4.1.2 Enande i praktiken
I det föregående kapitlet lyftes fram att fader Matta tar avstånd från idén att enhet ska börja
sökas genom teoretiska diskussioner. Han tar emellertid inte avstånd ifrån diskussionerna
helt. I Enhet ger liv framhåller han att kristna definitivt inte borde sluta med diskussioner,
sammankomster, och att sträva efter att närma sig varandras perspektiv. Det som fader Matta
menar att är avgörande är frågan var vi börjar: ”Vi måste börja leva tillsammans i trons
innersta och enda väsen innan vi kan börja enas om innehållet”.169 Det här konstaterandet är
synnerligen centralt för fader Matta. I det här underkapitlet beskrivs hur det enligt fader
Matta kan se ut att inleda en väg till enande på det här sättet.
Fader Matta skriver om en förutsättning för enhet i texten The Rebuke of the Holy Spirit
(1961). Han framhåller att mänskligheten omöjligen kan enas på ett uppriktigt sätt såvida

167

Fader Matta 2012, 183.
Fader Matta 2020, 139.
169
Fader Matta 2006, 25.
168

37
inte varje människa avsäger sin egen vilja och sitt själv. Fader Matta skriver att det
visserligen är mycket smärtsamt att överge sitt eget ego, men det är nödvändigt för att
människor ska kunna mötas. När människor överger sitt själv kan de mötas någon
annanstans, och när människor möts utanför sitt eget själv möts de hos Gud. Om det här
lyckas är det enligt fader Matta ändå fullt ut genom Guds verk eftersom han kan dra
människor till sig.170 Enande förutsätter alltså enligt fader Matta att människorna med Guds
hjälp överger sitt ego och vilja, för att kunna mötas hos Gud.
I det föregående kapitlet betonades att kristen enhet enligt fader Matta inte kan sökas utanför
en själv. Orsaken till det här är att enheten behöver sökas hos Gud, och Gud hittas inom en
själv. I Christian Unity skriver fader Matta att Gud bor i människans hjärta och uppenbaras
där. Hjärtat i sin tur omfattar egenskaper som Gud har, och till dem hör enhet. Därför behöver
kristna i första hand söka enheten i sig själva. Följderna av det här skulle enligt fader Matta
vara tydliga: ”Unity will become a living fact when all are in God”.171 När enhet börjar sökas
inom en själv hittas Gud, där enheten finns. I kapitel 3.1 lyftes det fram att enhet för fader
Matta, som Rubenson poängterar, inte bara handlar om ecklesiologi, utan även om
antropologi. Även här är det tydligt att människan är skapad för enhet och enhet är något
som finns i henne.
Kristna behöver alltså enligt fader Matta inledningsvis tillsammans leva i Kristus, som enligt
fader Matta är enheten. I Enhet ger liv förklarar fader Matta vad det här innebär.
Inledningsvis behöver människor ”ta emot livet i Kristus som är enheten”, först efter det är
det möjligt att enas i tanke.172 När kristna tillsammans lever i trons väsen, Kristus, möjliggörs
enhet. Trons väsen grundar sig på ”kärlek, självutgivelse, överlåtelse och fullständig
utblottning i antagandet av en tjänares gestalt”.173 Resultatet av ett sådant liv menar fader
Matta att kan vara förvånande, men det är fråga om ett resultat som är i enlighet med
Kristus.174
För fader Matta är Gud alltså inte bara betydelsefull för vad kristen enhet är, utan också för
hur kristen enhet söks. Här kan ett samband noteras. Fader Matta skriver som jag lyfte fram
i delkapitel 3.3 att sann enhet är gudomlig enhet, både i vad den är och hur den framträder.
Det här kan ställas i kontrast till en syn där enhet till exempel skulle innebära att kyrkor

170

Fader Matta 2020, 131.
Fader Matta 2014, 10.
172
Fader Matta 2006, 25.
173
Fader Matta 2006, 26.
174
Fader Matta 2006, 26.
171

38
skriver under gemensamma avtal. Med en sådan syn på enhet vore det rimligt att tänka sig
att vägen till enhet går genom dialoger som leder fram till en gemensam överenskommelse.
Fader Matta däremot behandlar enhet som ett gudomligt mysterium. Möjligen kan det till
viss del förklara, varför vägen till enhet enligt fader Matta är att människor lever tillsammans
i trons innersta väsen. När det handlar om en strävan efter gudomlig enhet är det naturligt att
diskussioner är av mindre betydelse.
Vägen till kristen enhet går alltså enligt fader Matta genom att kristna lever tillsammans med
Gud. Istället för emotionella eller intellektuella närmandesätt menar fader Matta att enhet
behöver sökas hos Gud. Också det här synsättet kan problematiseras: Vad händer när
människor har olika föreställningar eller upplevelser av enhet? Hur ska det vara möjligt att
veta vems bild av enhet som är sann? Människor kan nämligen uppleva Guds vilja på väldigt
olika sätt. Ett möjligt alternativ är att vända sig till auktoriteter, men det är inte ett synsätt
som kommer upp i de texter av fader Matta som jag använt mig av. Samtidigt kan det noteras
att fader Mattas förslag att tillsammans leva i Kristus, trots splittringen, i relativt låg grad
levs ut. De följder som det skulle leda till är därför oklara, men det är möjligt att livet i
Kristus leder till den enhet fader Matta beskriver.
Till följande behandlas olika kristna praktiker som fader Matta skriver om angående hur
kristna kan leva tillsammans i trons djupaste väsen, Kristus. Det är olika sätt att söka enhet
inom en själv, istället för genom förnuftsmässiga diskussioner. Det tema som jag först
behandlar är ett tema som är mycket betydelsefullt i fader Mattas texter om kristen enhet,
nattvarden.

4.2 Nattvard
Nattvarden behandlas i olika sammanhang i fader Mattas texter. I det här underkapitlet lyfter
jag först fram hur fader Matta menar att olika kyrkor borde börja fira nattvard tillsammans:
”Samtliga kyrkor upphör vid ett och samma tillfälle att utesluta varandra från nattvarden”.175
Fader Mattas ordval samtliga visar att han här skriver om kyrkor också bortom de ortodoxa,
som han senare går in mera i detalj på. Jag analyserar hur fader Matta motiverar sitt
påstående. Därefter behandlar jag hurudan påverkan fader Matta menar att nattvarden har
för kristen enhet.

175

Fader Matta 2006, 26.

39
Fader Matta framhåller att alla kyrkor borde ge möjligheten för andra kyrkor att ta del av
deras nattvard. Han menar att det nuvarande uteslutandet ”strider mot den Helige Ande”,
och ”har skett på grund av den okunskap som varje kyrka har haft om den andras ande och
samvete”.176 Fader Matta argumenterar för att uteslutandet från nattvarden hittills har varit
ett centralt hinder för de försök som ägt rum för att skapa kristen enhet. Så länge kyrkorna
utesluter varandra är det inte möjligt att enas i formuleringar heller. Fader Matta framhåller
att det varit ett problem att fokus hittills har legat på bokstaven.177 Nattvarden är alltså ett
tydligt exempel på fader Mattas grundidé som presenterades i avsnitt 4.1.2, det vill säga att
strävan till kristen enhet behöver inledas i Anden. Att först försöka komma överens om
formuleringar, för att vid en eventuell överenskommelse dela nattvardsbordet är ett exempel
på att inleda i bokstaven. Om utgångspunkten är Anden inleder kyrkorna istället genom att
först dela nattvardsgemenskap med varandra, för att i andra hand föra en diskussion kring
formuleringar.
Fader Matta diskuterar också vad det här betyder specifikt för de ortodoxa kyrkorna. Han
framhåller att de borde dela nattvardsgemenskap i Kristus. Orsaken till mottagandet av
nattvarden är inte formuleringar, betonar fader Matta, utan att ”Kristus lever i varje kyrkas
hjärta”.178 Vid nattvardsbordet tar då människor emot Kristus i gemenskapen med varandra.
Först efter det här menar fader Matta att en diskussion kring trossatser borde inledas.
Gällande den diskussionen menar fader Matta att kyrkorna borde inleda en diskussion om
formuleringar. Genom att tillsammans tydliggöra, utan att varken radera eller tillägga, ser
fader Matta det möjligt att ”uttrycka försoning som avspeglar nattvardsgemenskapens och
Andens enhet”.179 På det här sättet kan de nedärvda dogmatiska tvisterna lösas enligt fader
Matta. Vidare framhåller han att de chalcedoniska och icke-chalcedoniska kyrkorna vid ett
och samma tillfälle borde erkänna varandras läror. Det här vore enligt fader Matta möjligt
om de fokuserade mera på betydelsen än på formuleringarna. Båda parterna menar nämligen
att Kristus är grunden för både frälsningen och evigt liv, framhåller fader Matta. I
bakgrunden till vad fader Matta skriver finns att han anser att Anden är levande och aktiv i
alla kyrkor.180
Fader Matta utvecklar i sin text ”I AM” in the Euchrist vilken betydelse nattvarden har för
kristen enhet. Han betonar i texten kopplingen mellan Kristi kropp, nattvarden och hur

176

Fader Matta 2006, 26.
Fader Matta 2006, 26.
178
Fader Matta 2006, 27.
179
Fader Matta 2006, 27.
180
Fader Matta 2006, 26-27.
177

40
kyrkan blir Kristi kropp. Fader Matta hänvisar till den koptiska ortodoxa kyrkans tro för att
förklara hur det gudomliga och mänskliga fullt ut är förenade i Kristus. Det är enligt fader
Matta Kristi eviga önskan att mänskligheten ska bli Kristi kropp. Gud lider med
mänskligheten för att den ska samlas till att ta del av Kristus, och genom det bli hans kropp
som är hoppet för mänskligheten.181 Från den här bakgrunden börjar fader Matta behandla
vad som händer med kyrkan i nattvarden.
Nattvarden har en central plats för fader Matta i hur kyrkan blir ett. När människorna tar
emot nattvarden kommer de som individer för att ta emot Kristi kropp. Det kommer
emellertid att förändras så att individerna blir en del av en kropp:”after having eaten, no
longer think of yourself as an individual person! You have become a member in the
Body”.182 När en individ tar emot nattvarden enas den med Kristus; hela mänskligheten
samlas i Kristi person. Fader Matta framhåller att det var det här Kristus kom till jorden för
att göra, att samla individerna till en. Det är alltså i nattvarden som kyrkan blir Kristi kropp.
I det här sammanhanget hänvisar fader Matta till bland annat Ef 5:30 och 1 Kor 12.27 för att
motivera sin synpunkt att vi kan ta del av och utgöra Kristi kropp.183
Nattvarden är också enligt fader Matta av betydelse om någon skiljer sig från kroppen.
Kyrkans roll är central för fader Matta, eftersom någon som skiljer sig från kroppen inte
längre har del i Kristus. Varje kristen kan emellertid, oavsett synder, bli renad i ande och
samvete genom nattvarden, som fader Matta beskriver som ”a sacrament of purification”.184
I nattvarden återinförs en människa som en del av Kristi kropp, framhåller fader Matta.185
Nattvarden påverkar också enligt fader Matta hur kristna förhåller sig till varandra. Fader
Matta skriver att vi alla är medlemmar i kroppen där vi med nödvändighet behöver varandra.
Det är inte möjligt att under en lång tid ta emot nattvarden och fundera på vad man har med
de andra att göra; sanningen är att man är en av många medlemmar. Eftersom hela Kristus
är både min och din, är det inte möjligt att skryta inför någon annan, resonerar fader Matta.
Han betonar att efterföljelse sker ”collectively and equally in the one Body”.186 Människorna
tar emot samma Kristus i nattvarden, ingen får mera eller mindre, och därför är kristna
jämlika och ingen kan skryta om att vara större än någon annan. Fader Matta motiverar sin

181

Fader Matta 2012, 192.
Fader Matta 2012, 192.
183
Fader Matta 2012, 192.
184
Fader Matta 2012, 193.
185
Fader Matta 2012, 193.
186
Fader Matta 2012, 193.
182

41
ståndpunkt att kristna inte längre är individer efter nattvarden genom att de behöver
varandra.187 Tydligt är också att 1 Kor 12, som handlar om Andens gåvor och lemmarna i
Kristi kropp, finns med i bakgrunden till vad fader Matta skriver.
Fader Matta, som i övrigt talar och skriver arabiska, använder sig av det engelska ordet för
nattvard, det vill säga communion. På det sättet visar fader Matta något av vad nattvarden
innebär, eftersom begreppet innehåller union. I nattvarden framhåller fader Matta att det är
ett bröd som tas emot. Kristus hade också en kropp, som aldrig kan delas. Även om brödet i
nattvarden delas i bitar är brödet vid det skedet redan Kristi kropp som är en. Trots det delade
brödet tar människorna emot hela Kristus, vilket enligt fader Matta får oerhörda följder. De
som tar emot nattvarden blir en kropp, vilket fader Matta beskriver som nattvardens
innebörd. Kommunionen skapar alltså en enhet.188 Fader Matta är inne på samma spår i
Enhet ger liv när han betonar vikten av att samma kalk delas och att det är ”kraften i Kristi
blod, som ensamt har förmåga att driva ut fiendskap och fullkomna försoningen i hans
kropp”.189 Enhet mellan kyrkor hänger alltså enligt fader Matta på föreningen som sker i
nattvarden.
För fader Matta handlar föreningen i nattvarden om något oerhört stort. Människor kommer
dit med sina egna åsikter och egon, men nattvarden kan inte tas emot självständigt.
Föreningen som sker i Kristi kropp och blod beskriver fader Matta som det mest djupgående
och allvarliga enandet som finns, eftersom de troende samtidigt förenas med alla tidigare
generationer.190 I Enhet ger liv skriver fader Matta att enheten är det samma som
”nattvardsgemenskapens fullkomnande”.191 Sammantaget är nattvarden för fader Matta
alltså såväl vägen till kristen enhet som det ultimata uttrycket för kristen enhet.
I fråga om nattvarden finns det en tydlig kontrast mellan fader Mattas syn och allmänna
uppfattningar bland annat inom KV. Goosen skriver att de ortodoxa deltagarna vid KV:s
möte i Canberra 1991 lyfte upp att de uppfattar nattvarden endast som ett uttryck för enhet,
inte som ett medel för att uppnå enhet, vilket betydde att många ortodoxa lät bli att ta emot
nattvarden vid mötet.192 Goosen lyfter fram att de ortodoxa kyrkorna framhöll att ett delat
nattvardsbord först är möjligt när det finns en fullständig ecklesiologisk enhet, eftersom

187

Fader Matta 2012, 193.
Fader Matta 2012, 194-195.
189
Fader Matta 2006, 41.
190
Fader Matta 2012, 195-196.
191
Fader Matta 2006, 43.
192
Goosen 2001, 28.
188

42
nattvarden enligt dem är ett uttryck för enhet.193 Enligt den här synen leder diskussioner fram
till en gemensam förståelse av nattvarden, vilket kan leda till nattvardsgemenskap.
Kontrasten till fader Mattas ståndpunkt är stor. Fader Matta framhåller å sin sida att
nattvarden både är ett medel för kristen enhet, i nattvardsfirandet blir kyrkan en, och ett
uttryck för kristen enhet. Därför anser fader Matta att kristna inledningsvis behöver börja
fira nattvard tillsammans, och i andra hand föra teologiska diskussioner, istället för andra
vägen.

4.3 Bön
Fader Matta framhåller att sann enhet behöver sökas i Guds närvaro. Gud finns i människans
hjärta, så det är inom människan där enhet kan studeras. Endast i Guds närvaro menar fader
Matta att sann enhet kan finnas.194 Mot bakgrunden av vilken enhet fader Matta skriver om
och hur han menar att enheten ska sökas, är det tydligt att bönen har en central plats för
honom i kristen enhet. I det här delkapitlet beskriver jag först kort fader Mattas syn på bön
överlag. Efter det behandlar jag vilken betydelse fader Matta ger Jesu bön som förebild för
hur kristna ska be för kristen enhet. Avslutningsvis lyfter jag fram vad bön enligt fader Matta
gör för kristen enhet.
Rubenson framhåller i Tradition and Renewal in Coptic Theology att bönen är central i fader
Mattas teologi överlag. Rubenson klargör att det kontemplativa livet är det mest relevanta
för fader Matta.195 Fader Matta beskriver sin syn på bön i sitt omfattande verk Orthodox
Prayer Life (2003). I boken framhåller fader Matta inledningsvis att bön som är genuin både
består av att Gud kallar människan till sig och att människan svarar på den kallelsen. I bönen
är människan i gemenskap med Gud.196 Målet för bön beskriver fader Matta som enhet med
Gud.197 Den ultimata enheten med Gud sker först vid uppståndelsen från de döda, men redan
i det här livet kan människan söka enhet med Gud genom bönen. Fader Matta använder också
begreppet gudomliggörelse för att beskriva föreningen med Gud. Grunden för att människan
kan söka enhet med Gud är inkarnationen, det vill säga att Gud redan förenat sig med
människan.198

193

Goosen 2001, 87.
Fader Matta 2014, 12.
195
Rubenson 1997, 42.
196
Fader Matta 2003, 21.
197
Fader Matta 2003, 112.
198
Fader Matta 2003, 107.
194

43
Ju mera en människa förenas med Gud, och lever ett intimt liv med Kristus, desto mera
börjar hennes tankar, handlingar och längtan vara i samklang med Kristi vilja, framhåller
fader Matta.199 Fader Matta beskriver det till och med som en grund för bönen att människan
överger sin egen vilja för Guds. Fader Mattas argument grundar sig på att Jesus bad att Guds
vilja skulle ske.200 När människan i bönen förenas med Gud förenas hon också mera och
mera med Guds vilja.201 Bönen handlar alltså för fader Matta mycket om att i en fördjupad
förening med Gud ersätta sina egna tankar och längtan med den vilja som finns i Kristus.
Vad som är Kristi vilja i fråga om kristen enhet är ett tema som fader Matta ofta återkommer
till.
För fader Matta är det tydligt att Jesu vilja kommer fram i hans bön i Joh 17, som redan
behandlats i delkapitel 3.3. Det är Kristi bön som visar exempel för hur kristna ska be för
kristen enhet: ”Kristus själv uppmanar oss att be om denna enhet”, framhåller fader Matta.202
Efter det citerar fader Matta delar av Joh 17 där Kristus ber om enhet.203 Kristus uppmanar
inte direkt någon att be om enhet i bibeltexten, utan det verkar vara fader Mattas tolkning av
att Kristus ber för enhet. På flera tillfällen framhåller fader Matta att kristna ska be för kristen
enhet: ”Under tårar ber vi om enhet, därför att vi ber om Kristus”.204 Som bakgrund till varför
kristna ska be om enhet finns alltså att de ber om Kristus. Som bekant framhåller fader Matta
att Kristus lever i enhet med Fadern och att enhet är av gudomlig natur, vilket får följden att
enheten och Kristus hör ihop.205 Det är alltså både enheten som finns i Kristus och Kristi
egen bön för enhet som enligt fader Matta betyder att också kristna ska be för kristen enhet.
I texten We Are Sojourners (1966) utvecklar fader Matta hur bön bidrar till kristen enhet.
Han framhåller att den andliga enheten i en gemenskap växer fram inifrån. När en människa
ivrigt strävar efter Gud börjar hon samtidigt uppleva sig närmare andra människor, menar
fader Matta. Bönen stärker banden mellan människor och de börjar på djupet känna varandra.
På det här sättet kan bönen enligt fader Matta öka kristen enhet. Det inre livet och bönen är
till och med enligt fader Matta en förutsättning. Inte heller yttre kärlek och ett uppoffrande
handlande räcker till; kärleken behöver födas ur ett liv i bön. Det är alltså enligt fader Matta

199

Fader Matta 2003, 34.
Fader Matta 2003, 27.
201
Fader Matta 2003, 107-108.
202
Fader Matta 2006, 23.
203
Fader Matta 2006, 23.
204
Fader Matta 2006, 23.
205
Fader Matta 2006, 23.
200

44
hjärtanas bön som påverkar hur en gemenskap tar form. Därför värdesätter fader Matta
monasticism högt, där människor ber ivrigt i det fördolda.206

4.4 Bibelläsning
Hittills i avhandlingen har flera bibeltexter som är centrala för fader Matta lyfts fram, texter
han motiverat sina ståndpunkter med. Samtidigt använder han Bibeln på många andra sätt
också. När det gäller fader Mattas sätt att använda sig av Bibeln är det relevant att se att han
talar och skriver i en klostermiljö. I texten The Meaning of the Psalms (1973), som alltså är
skriven fyra år efter att fader Matta återvänt till Makaraiosklostret, talar han till andra munkar
om Psaltaren. Eftersom fader Matta kopplar just läsningen av Psaltaren till kristen enhet
lyfter jag i det här underkapitlet fram hur fader Matta förstår läsning av Psaltaren, och varför
det enligt honom behövs för den kristna enheten. Inledningsvis presenteras fader Mattas syn
på Psaltaren och vad läsning av Psaltaren gör i en munks liv. Därefter behandlas specifikt
hur fader Matta förstår varför läsning av Psaltaren behövs för kristen enhet, samt på vilket
sätt det ökar kristen enhet.
Fader Matta framhåller att Psaltaren är skriven av den helige Anden, vilket gör att
psalmernas författare blir som en andlig fader. Psaltaren är enligt fader Matta synnerligen
viktig, eftersom det är möjligt att lära sig av den dagligen genom Anden. Han beskriver varje
psalm som en kallelse till att vara i Guds närhet, en kallelse som upplevs när Psaltaren läses
med ett öppet hjärta. Fader Matta betonar att Psaltarens kärna och viktigaste person är
Kristus. I Gamla Testamentet kallas han visserligen Messias, men den viktigaste personen i
varje psalm är i alla fall Kristus. Trots att det i somliga psalmer inte är så tydligt att de är
centrerade kring Kristus, framhåller fader Matta att Kristus är kärnan. Till exempel svaret på
den tröst som behandlas är Messias. Fader Matta skriver att Gud genom Anden gav Psaltaren
åt kyrkan, det nya Israel.207
Fader Matta förstår inte läsningen av Psaltaren som en övning, utan väljer att beskriva det
som en gåva. Mysteriet i Psaltaren är förutom Kristus i psalmernas kärna vad texten ger dem
som läser den. Fader Matta framhåller att läsning av Psaltaren ger läsaren synnerligen
mycket: ”humility, love, joy, comfort, vision, correction, zeal”. 208 När läsaren överlämnar
sig själv leder Anden en djupare och djupare. Fader Matta skriver att det här sättet att läsa
inte är det enda, det är också möjligt att närma sig psalmerna som tolkare, vilket leder till
206

Fader Matta 2020, 139-140.
Fader Matta 2016, 100-102.
208
Fader Matta 2016, 105.
207

45
förståelse. Det sätt som fader Matta skriver om, att som tjänare prisa Gud med Psaltaren,
leder istället till de andliga gåvorna. Han hävdar också att läsningen av Psaltaren ökar kristen
enhet.209
I avsnittet om orsaker till splittring, 4.1.1, presenterades en dialog som fader Matta förde
med en munk. I dialogen kom de till insikten att kyrkan är splittrad eftersom den saknar en
gemensam vision av Gud. Om det i kyrkan fanns en gemensam bild av vem Gud är skulle
det finnas en enhet i både Ande och tanke. Det är i det här sammanhanget som gemensam
läsning av Psaltaren påverkar den kristna enheten, eftersom Psaltaren enligt fader Matta ger
en tydlig bild av vem Gud är. Fader Matta framhåller att källan till kristen enhet är Gud, och
när munkar tillsammans står inför Gud i bönen bygger Gud en bro mellan dem. Allting, deras
tankar, känslor och mål, förenas när de inför Gud får en gemensam bild av vem Gud är.210
Fader Matta anser att när kyrkan gemensamt deltar i lovorden som Psaltaren består av, enar
det individernas tankar och känslor. I läsningen av Psaltaren enas individerna och blir en
enda kropp, som har ett enda syfte. Syftet som kyrkan får när individerna blir Kristi kropp
är enligt fader Matta att förena mänskligheten med Gud. Fader Matta beskriver ett exempel
för hur det kan se ut när flera människor bett Psaltaren. En person kommer efter bönen till
fader Matta och berättar om Gud åt honom. Fader Matta fascineras i exemplet över att även
Athanasios beskriver Gud på ett motsvarande sätt.211 I exemplet kommer det fram att enandet
som sker i gemensam bön av Psaltaren sker genom att en gemensam bild av Gud formas.
Det är alltså också fråga om en bild av Gud som vi delar med dem som levt tidigare. Fader
Matta framhåller att kyrkofäderna fängslades av Psaltaren och i mycket använde sig av
den.212 Rubenson framhåller i Tradition and Renewal in Coptic Theology att det att fader
Matta så ofta går tillbaka till kyrkofäderna är en följd av att han uppfattar sin tradition som
en del av den transcendentala, allomfattande kyrkan.213 När fader Matta angående läsning
av Psaltaren hänvisar till kyrkofäderna visar det alltså på den bredd som finns i fader Mattas
ecklesiologi.
Fader Matta betonar avslutningsvis i texten att Psaltaren är den huvudsakliga källan till enhet
mellan munkarna i en monastisk gemenskap. Utifrån sina erfarenheter lyfter fader Matta
fram att om en munk försummar sin läsning av Psaltaren påverkar det både relationen till
209

Fader Matta 2016, 106.
Fader Matta 2016, 106-108.
211
Fader Matta 2016, 106.
212
Fader Matta 2016, 106-107.
213
Rubenson 1997, 45.
210

46
Gud och till de övriga munkarna negativt. Munken börjar uppleva en brist på harmoni i
gemenskapen och hjärtat stängs istället för att öppnas till andra.214 Även om fader Matta i
texten talar till munkar är det noterbart att han använder begreppet kyrkan när han i den
avslutande delen av texten behandlar kristen enhet: ”The collective participation of the
Church in the Psalter´s praises unifies”.215 Med tanke på att han tidigare i texten har talat om
munkarna indikerar ordvalet kyrka att fader Matta vidgar perspektivet till att gälla även andra
än munkarna. Att fader Matta dessutom visar på en förening i tanke ända tillbaka till
Athanasios förstärker bilden av att fader Matta vid det här skedet talar om en större förening
i läsningen av Psaltaren än endast en gemenskap bland munkarna i det sammanhang där
fader Matta talar. Med goda skäl går det därför att utgå från att det fader Matta skriver om
angående läsningen av Psaltarens påverkan på kristen enhet gäller även för andra
sammanhang än Makariosklostret. Fader Matta framhåller till sist att det är Gud själv som
förenar, och Psaltaren ger en försmak av den enhet som kommer att finnas i himmelriket.216
Det finns en likhet mellan hur Rubenson beskriver fader Mattas uppfattning av bön och
beskrivningen ovan av vilka effekter läsningen av Psaltaren har enligt fader Matta. Rubenson
lyfter i Tradition and Renewal in Coptic Theology fram att fader Matta i bönen ser en
utveckling från upplevelsen av Gud till en vision och vidare fram till förening.217 I det här
fallet är det fråga om en förening med Gud, men en liknande tankegång går att ses i fader
Mattas uppfattning av läsning av Psaltaren. När munkarna tillsammans läser Psaltaren får de
en gemensam vision av Gud, vilket i sin tur leder till en förening med varandra.

4.5 Tjänande
Tjänande spelar en betydande roll i fader Mattas texter, och är också ett tema som han knyter
till enheten i församlingen. Kristus, som enligt fader Matta ”är enheten”, antog själv en
tjänares gestalt.218 I sin bok If You Love Me (1980) utvecklar fader Matta sin syn på tjänande.
Han framhåller att det i kyrkan är Kristus som kan dela med sig av sin kraft åt tjänare i
kyrkan, så att de kan göra Kristi arbete. Fader Matta poängterar att ingen enskild tjänare kan
tjäna hela Guds skara, utan arbetet sker tillsammans i kyrkan.219 För fader Matta är det tydligt
att det är Anden som ger gåvor till kyrkans tjänare. Tjänarens uppgift är att förena gåvorna
214

Fader Matta 2016, 108.
Fader Matta 2016, 106.
216
Fader Matta 2016, 108.
217
Rubenson 1997, 42.
218
Fader Matta 2006, 25-26.
219
Fader Matta 1980, 26.
215

47
med kyrkan och använda dem för kyrkan. Att ta emot gåvor av Anden förutsätter av en
människa att leva och förenas med andra.220
I texten The Aim of the Christian Life (2008), som först utkom 2004, framhåller fader Matta
att samarbetet med andra berikar livet samt förenklar livets väsentliga uppgifter.221 I texten
Be the Servants of All (1983) avslutar fader Matta med några uppmaningar för hur tjänandet
i praktiken ska se ut. Bröderna han skriver till ska vara självförnekande och visa varandra
ära. Med stödet av helgon och änglar ska de visa ödmjukhet och tålamod, samt förlåta
varandras fel. Tillsammans ber han dem att arbeta i Anden. 222 I If You Love me framhåller
fader Matta vikten av att en tjänare gläder sig över att se andra tjänare växa, även om det
skulle ske på egen bekostnad. En tjänare ska enligt fader Matta ge gränslöst, oavbrutet och
ovillkorligt av sina egendomar och erfarenheter. Förebilden för det här tjänandet är Kristus
själv som i kärlek gett utan hopp om att få någonting tillbaka.223
Den här typen av tjänande skapar enhet i kyrkan, till skillnad från andra typer av tjänande.
Fader Matta poängterar att en tjänare som inte tar andra tjänare i beaktande, som placerar sig
själv ovanför andra eller på andra sätt tar avstånd från andra, skadar arbetet Kristus uträttar.
Ett sådant handlingssätt skapar konflikter och uppdelningar, vilket skadar kyrkan. Fader
Matta framhåller att tjänst som splittrar i grupper, som inte kan samarbeta med varandra
(partisan groups), inte kan vara från Gud. En tjänare kallad av Gud skingrar inte, utan samlar
istället människor kring Kristus.224
Målet för en tjänare ska enligt fader Matta vara att skapa ett kärleksband till såväl Kristus
som andra människor.225 När kärleken mellan tjänare kommer fram på ett genuint sätt har
den stor betydelse: ”it serves as the cornerstone for the spread of the spirit of unity and
harmony with the Church”.226 Största möjligheten till att få ödmjukhet och kärlek har en
tjänare genom firandet av liturgin. Genom liturgin kan hinder för enhet försvinna, då tjänarna
sakta men säkert går in i en djupare enhet med Kristus och med varandra. 227 Tjänandet
beskrivs alltså av fader Matta som en hörnsten för enhet och harmoni.

220

Fader Matta 2016, 182-183.
Fader Matta 2008, 8.
222
Fader Matta 2020, 101.
223
Fader Matta 1980, 96-97.
224
Fader Matta 1980, 27.
225
Fader Matta 1980, 107.
226
Fader Matta 1980, 27.
227
Fader Matta 1980, 107.
221

48
Fader Matta skriver att det är tragiskt när det finns en ”isolationist spirit” eller ”separatist
spirit”, som isolerar någons tjänst från kyrkan. Istället önskar fader Matta ett ökat enande
och kärlek till andra i kyrkan. Andlig enhet var enligt fader Matta Kristi ultimata längtan på
korset. Därmed följer att andlig enhet också ska vara det mest essentiella kännetecknet för
kyrkan. Därför är också andlig enhet det yttersta syftet med tjänande, och när enhet skapas
uppnår tjänsten sitt slutgiltiga mål.228

4.6 Kristna dygder
Fader Matta berättar i Orthodox Prayer Life om enhetens förutsättningar. Han nämner flera
faktorer som är nödvändiga, bland annat Guds hjälp, nattvarden och ånger. Fader Matta
lyfter fram flera faktorer som behöver finnas för enhet: ”It involves constant prayer as well
as acts of love and humility”.229 I Fader Mattas texter om enhet är kärlek och ödmjukhet
återkommande teman. Det här delkapitlet lyfter först fram hur ödmjukhet påverkar kyrkor
och kristnas förhållningssätt till varandra. Rubenson lyfter fram att ödmjukhet är ett centralt
tema i fader Mattas texter, på ett motsvarande sätt som i Ökenfädernas tänkespråk,230 vilket
kan finnas i bakgrunden till fader Mattas fokus med tanke på att han i Samuelsklostret
fördjupade sig i samlingen tänkespråk. I delkapitlets andra avsnitt behandlar jag vilken
betydelse kärlek har för fader Mattas syn på kristen enhet.

4.6.1 Ödmjukhet
Fader Matta beskriver i Enhet ger liv problematiken med den rådande bristen på ödmjukhet
i kyrkorna med hjälp av en bibelberättelse. Han lyfter fram berättelsen om när lärjungarna
diskuterade vem i himmelriket som är störst. Idag, framhåller fader Matta, tror sig kyrkorna
vara övertygade om att de vet svaret på frågan: ”Varje kyrka ser sig som odiskutabelt störst
i Guds rike!”.231 Fader Matta noterar att varje kyrka tror sig ha den mest sanna tron själv.
Det som däremot saknas i kyrkorna enligt fader Matta är självförnekelse och ”omvändelsen
till barnets beteende och sinnelag”, genom tron på Jesus.232 Gunnel Vallquist kopplar ihop
berättelsen om lärjungarna som diskuterar vem som är störst med nattvarden i sin efterskrift

228

Fader Matta 1980, 107, 117.
Fader Matta 2003, 107.
230
Rubenson 1997, 43.
231
Fader Matta 2006, 56.
232
Fader Matta 2006, 57.
229

49
till Enhet ger liv. I nuläget menar hon utifrån fader Mattas skrift att kyrkoledare genom att
utesluta andra från nattvarden betraktar sig som den främsta.233
Fader Matta beskriver att det värsta med splittringen i kyrkorna är att den korsfäste Kristus
saknas. Kyrkorna lever inte på samma sätt som Kristus genom att förneka sig själva och bära
sina kors. Fader Matta lyfter fram en fråga som han menar att saknas från dialogen mellan
kyrkor: ”Vilken kyrka kan bära det förgångnas synder för att så från sig själv och de andra
lyfta av dagens synd, det vill säga söndringen och splittringen, och därmed nå fram till enhet,
försoning och kärlekens seger?”.234 Det är det här som fader Matta menar att de svåra uttryck
han använder som ”dö från den egna viljan”, ”utstå förödmjukelse” och ”korsfästas” handlar
om. Det handlar för fader Matta om att kyrkorna ”samtidigt och ömsesidigt tar på sig de
andras felsteg”, och på det sättet bär andras synder.235
I texten The Kingdom of God – Clear Vision vs. Illusion (2002), ursprungligen skriven 1969,
framhåller fader Matta att vi lever i Kristi rikes ödmjukhet. Det riket kan endast uppfattas av
de som är ödmjuka. Fader Matta nämner flera bibelställen som visar hur Kristus i sin
ödmjukhet är föredömet, som när han tvättade fötter och frågade den samariska kvinnan om
vatten.236 Det är det här riket som vi enligt fader Matta dagligen förbereds bli medlemmar
av, då Kristus ska förena oss alla.237 Utifrån de här texterna är det klart att fader Matta också
återvänder till Kristus gällande sin uppfattning av ödmjukhet. Till följande beskrivs hur
ödmjukhet i en kristen människas liv kan nås och ta sig uttryck.
Fader Matta kopplar ihop ödmjukhet med lydnad i sin text The Rebuke of the Holy Spirit
(1961). Fader Matta framhåller att om man uppnår vad lydnad handlar om, så uppnår man
samtidigt vad ödmjukhet handlar om. När en människa tar emot lidande i livet, förstår hon
samtidigt något om vad lydnad betyder, vilket i sin tur leder till ödmjukhet. För fader Matta
handlar det här om att växa, vilket fortsätter genom hela livet.238
Fader Matta återkommer i texten The Rebuke of the Holy Spirit till tematiken att dö bort från
sitt eget ego. I egot finns det ingen vila att fås, men det finns det emellertid hos Gud. Även i
ödmjukheten menar fader Matta att tröst går att finna. När människor dör bort från sina egna
viljor kan mänskligheten verkligen mötas, så att sann enhet uppkommer. Som det redan
233

Vallquist 2006, 73
Fader Matta 2006, 56-57.
235
Fader Matta 2006, 58.
236
Fader Matta 2002, 9.
237
Fader Matta 2002, 14.
238
Fader Matta 2020, 131.
234

50
lyftes upp i avsnitt 4.1.2 menar fader Matta att det endast finns en plats att mötas utanför sig
själv, och den mötesplatsen är Gud.239 När människor är beredda att i ödmjukhet dö bort från
sina egna egon kan människor förenas på den enda verkliga platsen för kristen enhet: Gud
själv.
I Fader Mattas text Be the Servants of All (1983) till personer i Makaraiosklostret avslutar
fader Matta med en uppmaning till ödmjukhet. Han uppmanar dem att i Kristi kärlek och i
självförnekelse arbeta tillsammans. Vidare uppmanar fader Matta dem att i självförnekelse
överträffa varandra i att hedra varandra. Avslutningsvis ger han dem följande uppmaning:
”Give angels and saintly spirits the chance to support you in carrying out your work by
allowing humility to reign among you through patient commitment, longsufffering and
forgiveness of one another´s errors”.240 I fader Mattas uppmaning kommer det fram flera
intressanta aspekter av hur han förstår ödmjukhet. Inledningsvis skriver han att änglarna och
andar stöder en i arbetet där ödmjukhet finns; ödmjukhet är alltså inte något som själv ska
presteras. Därefter lyfter fader Matta fram tre olika sidor av ödmjukhet. Det första är
ödmjukhet som ett ”commitment”, vilket kan vara av extra betydelse i ett kloster. Den andra
aspekten som fader Matta lyfter fram är tålamod som en del av ödmjukhet. Den sista sidan
av ödmjukhet som fader Matta nämner är att de ska förlåta varandras fel. När de lever
tillsammans på det här sättet är det möjligt att som fader Matta inledningsvis skriver arbeta
tillsammans i Kristi kärlek.

4.6.2 Kärlek
Den typ av enhet som fader Matta behandlar i sina texter beskriver han själv som en
”kärlekens enhet”.241 Kärlekens viktiga roll i kristen enhet motiverar fader Matta med olika
bibelställen. Det mest centrala för fader Matta är återigen Jesu bön i Joh 17, där Jesus ber
om att den kärlek som Fadern älskat honom med, samt han själv, ska vara i dem. Därför
uttrycker fader Matta följande ord om Jesus: ”Vi vill leva...ut hans kärlek och uppleva
mysteriet i hans enhet med Fadern – denna enhet som är själva den gudomliga kärlekens
natur”.242 I The Communion of Love framhåller fader Matta att faderskärleken är
självutgivande och ett mysterium. Den kärlek som Fadern låter strömma över sonen låter
han också genom Anden strömma över den nya mänskligheten, så att Kristi önskan i Joh 17

239

Fader Matta 2020, 131.
Fader Matta 2020, 101.
241
Fader Matta 2006, 24.
242
Fader Matta 2006, 23-24.
240

51
går i uppfyllelse.243 Samuel Rubenson betonar kärlekens relevans när han sammanfattar
fader Mattas texter om ekumenik: ”Det som behövs är inte överenskommelser men en
levande kärlek till andra”.244
Fader Matta utvecklar i Enhet ger liv relationen mellan kyrkan och världen. Han framhåller
att världen, i sin avsaknad av gemenskap med Gud, hungrar efter kärlek.245 Vidare betonar
fader Matta att kyrkan förkunnar genom kärleken. Anden är källan ur vilken människorna
får dricka, men om kärleken inte finns i kyrkan, ”vad ska den då förkunna?”, frågar sig fader
Matta.246 Fader Matta påminner om att kyrkan har en uppgift i världen, det vill säga livet i
Kristus, och den uppgiften syns bland annat genom ”ord av kärlek som leder till äkta
vänskap”, genom vilka människor formas till ett liv i Kristus.247 Det finns alltså en värld som
längtar efter kärlek och som behöver kyrkor fyllda med kärlek från Anden.
Vad menar då fader Matta med kärlek? I texten The Most Excellent Way (1963) utvecklar
fader Matta hur han förstår kärlek och vilken koppling han ser mellan kärlek och ekumenik.
Fader Matta framhåller att det finns en enda äkta kärlek: den gudomliga kärleken. Han
framhåller att det finns en Gud och en kärlek. Det är också den gudomliga kärleken som
människan enligt fader Matta kan förvärva. Han framhåller emellertid att det inte är möjligt
att träna sig till kärlek. Fader Matta hänvisar till Nya Testamentet för att bland annat beskriva
kärleken som en väg överlägsen alla andra, lagens uppfyllelse och det största budet.248 På
kärlekens grund menar fader Matta att övriga dygder kan byggas, till exempel glädje,
tålamod och ödmjukhet. Tecken på gudomlig kärlek menar fader Matta att är Andens verk.
Eftersom kärleken är Guds gåva är kärleken tecknet på enhet med Gud. Medan mänsklig ära
är ett hinder för enhet, bygger den gudomliga kärleken upp enhet i Kristi kropp.249
I sin inledande hälsning i texten On Thoughts (1955) blir fader Mattas förståelse av vad
kärlek kan göra för enhet tydlig. Han skriver att kärleken i våra hjärtan leder oss till
sanningen och livet, och gör många stigar till en. I Andens kärlek sker en förvandling ända
till den punkt där vi är förvandlade från många till Kristi enda kropp.250 Kärleken är alltså
något som förenar. Trots att fader Matta skriver om kärlek i många olika böcker, är
beskrivningen ovan tillräcklig för den här textens syften, nämligen att visa på kopplingen
243

Fader Matta 1984, 170-171.
Rubenson 2011, 438.
245
Fader Matta 2006, 29.
246
Fader Matta 2006, 33.
247
Fader Matta 2006, 29.
248
Se 1 Kor 12:31, Rom 13:10 och Matt 22:37-38.
249
Fader Matta 2020, 31-32.
250
Fader Matta 2020, 113.
244

52
mellan kristen enhet och kärlek i fader Mattas texter. Kärleken är en nödvändig gåva av Gud
som kyrkorna behöver ha för att bli ett och visa åt världen vem Gud är. Till följande
presenteras fader Mattas tankar ur en intressant text, eftersom han där svarar på flera
tänkbara kritiska invändningar mot sin syn på kärlekens roll i ekumeniken.
I texten Truth and Love (1967) diskuterar fader Matta varför han kommit till insikten att
kärleken behöver gå före sanningen. Inledningsvis framhåller han att vi sätter gränser som
hindrar oss från att älska. Tidigare i den här avhandlingen har människors egon dykt upp vid
flera tillfällen, vilket de också gör i den här texten. Han framhåller att människor ofta
motiveras av sina egon när de talar sanning. Istället försöker fader Matta visa på en väg där
man istället genom att bli kvitt sitt ego talar utifrån kärlek, och kärlek till sanningen.
Kärleken behöver alltså väga tyngre. Fader Matta skriver att den insikt han fått om kärleken
gäller kristna bröder, kyrkan som helhet och hela världen.251 De tankar fader Matta
presenterar här är intressanta i en diskussion om ekumeniken fastän han inte själv gör den
kopplingen direkt. I dialoger menar fader Matta alltså att kärleken ska väga tyngre, också
fastän han till exempel skulle vara i en situation där en broder som gör ett misstag kunde
tillrättavisas.252 Noterbart är att fader Matta skriver att hans insikt också gäller hela kyrkan
och världen.
Fader Matta utvecklar vad han menar att det kan betyda att välja kärleken. Han framhåller
att det är ett liv i kärlek som mottas av Gud, som har sagt att om en broder syndar, bör man
säga kärleksfulla ord och ta synden på sig själv. Här är ett konkret exempel på hur kärleken
enligt fader Matta ska gå före sanningen. Att ta synden på sig själv är inte sanning, utan
kärlek. Inom ekumeniken är det en intressant tanke vad det skulle betyda om flera kristna
och kyrkor skulle vara beredda att ta varandras synder på sig själva, istället för att hålla dem
mot varandra. Också på det här området tar fader Matta Kristus som förebild. Kristus
försvarade inte sig själv, vilket han hade gjort om det varit en fråga om sanning, utan han
valde att visa sin kärlek genom att ta emot förolämpningar och bli korsfäst. Det här gäller
även för människor idag: ”This is our life. Do you want to live the life of Christ?”.253 Fader
Matta skriver att också vi har möjligheten att i kärlek låta bli att försvara oss. Han ställer det
här i kontrast till att klamra sig fast vid principer och normer, som egentligen kan handla om
våra egon. Fader Matta skriver att om vi istället väljer kärleken, finns inte den risken,
eftersom kärlek handlar om att dö bort från sitt eget ego. Den väg som Kristus valde, att i
251

Fader Matta 2020, 225-226.
Fader Matta 2020, 225.
253
Fader Matta 2020, 228.
252

53
kärlek offra sig själv, är att föredra.254 Fader Mattas kontext är antagligen av stor betydelse
för det fokus han sätter på att inte försvara sig. Den koptiska kyrkan har som konstaterats
ofta funnits i en försvarsställning i de dialoger den haft med andra kyrkor.
Avslutningsvis kan det konstateras att kärleken enligt fader Matta är nödvändig för att det
yttersta målet för kristen enhet ska nås, att Kristus blir uppenbarad i världen: ”Kristus väntar,
och världen väntar med honom, på att fiendskapen skall ta slut så att kärlekens glöd skall
kunna sprida den värme som uppväcker och ger liv”.255 Möjligheten för världen att få liv
hänger alltså på om kyrkornas fiendskap ersätts med kärlek. Fader Matta framhåller att den
gudomliga kärleken uppenbaras i kyrkornas enhet.256

4.7 Ljuset ger världen liv
En bild fader Matta ofta återkommer till i olika sammanhang är ljus. I det avslutande
underkapitlet sammanfattar jag fader Mattas syn på kristen enhet genom att jag inledningsvis
redogör för ljusets plats i hans teologi, vilket har en stark koppling till hans uppfattning av
ekumenik. Efter det avslutas kapitel 4, vilket gett praktiska perspektiv på fader Mattas syn
på kristen enhet, med att jag återger för vad som i grunden behövs för den kristna enheten,
och vad som enligt fader Matta blir den praktiska konsekvensen av en enhet som levs ut på
det sätt som det här kapitlet har beskrivit. I texten Walk in the Light beskriver fader Matta
bland annat hur synden hindrar oss från att se ljuset och att Guds syfte med inkarnationen
var att öppna vägen för människor att leva i ljuset.257 Fader Matta berättar att Kristus,
världens ljus, skingrade mörkret när han kom till jorden. Fader Matta skriver att han förenas
med ljuset som fyller honom, och genom det ljuset ser han allting annat. Vår mänskliga natur
upplystes genom att Gud förenade sig med människan.258
Fader Matta jämför i Enhet ger liv nutiden med tiden när det i templet fanns en ljusstake,
vars syfte var att visa på Guds närvaro bland sitt folk. Idag framhåller fader Matta att det är
kyrkan som är ”det ljus som Gud har satt i världen för att leda varje människas steg in på det
eviga livets väg”.259 Fader Matta beskriver nuläget som en kamp mellan ljuset och mörkret,
och ”Guds lampa håller på att slockna”.260 Samtidigt framhåller fader Matta att det mörker,
254

Fader Matta 2020, 228-231,
Fader Matta 2006, 52.
256
Fader Matta 2006, 52.
257
Fader Matta 2016, 75.
258
Fader Matta 2016, 77.
259
Fader Matta 2006, 30.
260
Fader Matta 2006, 31.
255

54
som visserligen kan ha ett grepp om människor, folk och grupper, aldrig någonsin kan motstå
ljuset så länge kyrkan inte själv lever utanför ljuset.261
Fader Matta hänvisar till Jesu uppmaning, ”Ni är världens ljus”262, för att beskriva kyrkans
ansvar i världen. Uppgiften att låta Andens eld brinna i världen ligger hos kyrkan: ”Och vad
är ljuset om inte de eviga andliga värdena, enheten i Anden och kärlekens gärningar?”, frågar
sig fader Matta.263 Gud blev alltså människa för att leda människor in till ljuset. Den här
uppgiften ligger nu på kyrkan, som är alldeles beroende av enhetens kraft för att kunna lysa
för världen, så att världen ska få se vem Gud är. Det är Andens enhet som är det ljus som
enligt fader Matta behövs.
Samtidigt menar fader Matta att ansvaret för kristen enhet sist och slutligen inte kan sättas
på kyrkor; ansvaret är de heligas. Fader Matta avslutar Enhet ger liv med att beskriva en
förskjutning i ansvarsfrågan för världens skull: ”Först då vi sätter vårt hopp till de fattiga, de
ödmjuka, de minsta, de renhjärtade och dem som älskar den frid som bara Kristus kan ge,
finns det möjlighet att nå den sanna kristna enhet som ger världen liv”.264 De här
människorna menar fader Matta att finns i alla kyrkor, trots att de tenderar försöka undvika
att bli upptäckta, och tillsammans är det de som den allomfattande kyrkan byggs upp av.
Med Andens enhet kan kärleken, kyrkans hemliga kraft, strömma ut i världen.265 Den samma
kraften som uppväckte Kristus flödar fram ur enheten och väcker upp kyrkan så hela världen
får se Kristus.266
Sammanfattningsvis uppkommer enhet i kyrkorna först när kristna fullständigt överlämnar
sig åt Gud och börjar söka Gud inom sig, platsen där mötet med Gud sker. Kristna behöver
inledningsvis börja leva tillsammans i Kristus, trons väsen. Till nattvarden kommer
individer, men genom brödet och vinet blir de Kristi kropp som är en. Eftersom enhet
behöver sökas i Guds närvaro är bönen betydelsefull, och Kristus själv visade exempel på
bön för kristen enhet. Genom läsning av Psaltaren får kristna en gemensam vision av vem
Gud är vilket skapar enhet bland dem. Det ultimata målet för tjänande är att kristna tjänar
likt Jesus så att andlig enhet uppkommer. Kyrkan är central för fader Mattas teologi kring
kristen enhet – men samtidigt hävdar han att ansvaret ligger på de heliga människorna.
Dygderna ödmjukhet och kärlek återkommer fader Matta ofta till när han skriver om hur

261

Fader Matta 2006, 31.
Matt 5:14.
263
Fader Matta 2006, 62.
264
Fader Matta 2006, 63-64.
265
Fader Matta 2006, 63.
266
Fader Matta 2006, 52.
262

55
enhet kan nås och ta sig i uttryck. När hoppet sätts till de här människorna kan den verkliga
gudomliga enheten nås, och Kristus, världens ljus, lyser åt världen så den får se vem Kristus
är och få liv.

56

5 Avslutning
I det avslutande kapitlet jämförs fader Mattas syn på kristen enhet med Risto Saarinens
ekumeniska modeller. Saarinen beskriver i sin bok Johdatus ekumeniikkaan sex modeller
för kristen enhet som funnits inom den ekumeniska rörelsen: organisk enhet, konciliär enhet,
försonad olikhet, typos-modellen, kommunionsmodellen, livets och mänsklighetens enhet.
Modellerna innebär såväl vägar till enhet som modeller för enhet, eftersom det i praktiken
ofta är svårt att skilja dem åt, framhåller Saarinen.267 Hittills har avhandlingens fokus enbart
varit fader Mattas perspektiv. För att nu kasta ett nytt ljus på fader Mattas texter används
Saarinenens modeller för att se hur fader Mattas förhållningssätt framstår i relation till några
traditionella uppfattningar av kristen enhet. Eftersom fader Matta inte heller i sina texter gör
någon skillnad på vägar till enhet och hur enheten ser ut lämpar sig Saarinens ekumeniska
modeller väl för en jämförelse.
Inledningsvis presenterar jag i det här kapitlet Saarinens ekumeniska modeller en i taget.
Trots att de presenteras som olika modeller är de i samspel med varandra. Därefter jämför
jag fader Mattas uppfattning av kristen enhet med Saarinens modeller. Avslutningsvis
sammanfattar jag avhandlingen och diskuterar vad i avhandlingens tematik som med fördel
kunde undersökas närmare i framtida forskning.

5.1 Risto Saarinens ekumeniska modeller
Risto Saarinen presenterar inledningsvis vad han kallar för organisk enhet. Bakgrunden till
den organiska enheten finns i rörelsen Faith and Order, där organisk enhet var ett av målen.
Vid generalförsamlingen i Edinburgh 1937 uttrycktes att den organiska enheten finns när
alla kyrkor på ett geografiskt område har blivit en kyrka så att olika konfessionella identiteter
försvunnit. Saarinen lyfter fram att den organiska enheten är en synlig enhet, vilket varit
huvudmålet inom KV. Vid KV:s generalförsamling i New Delhi 1961 uttrycktes den här
modellen för enhet som ”unity of all in each place”. Saarinen beskriver att enligt modellen
organisk enhet önskar Gud en enhet som blir synlig när alla kristna på varje plats blir en
gemenskap. Den här gemenskapen består av döpta som bekänner den apostoliska kristna
tron och delar nattvardsgemenskap. Saarinen betonar att det till det yttre kan finnas
skillnader mellan olika platsers uttryck för kristna tron, men att det viktiga för den här

267

Saarinen 1994, 113.

57
modellen är sammansmältningen till enhet på olika geografiska platser. Skillnaderna mellan
platser visar endast på att de tillsammans utgör Kristi kropp.268
Den andra ekumeniska modellen som Saarinen presenterar kallar han för konciliär enhet.
Saarinen framhåller att konciliär enhet inte direkt står i kontrast till den organiska enheten,
utan är snarare en uppfattning av hur enhet i praktiken kan uttryckas. Den här uppfattningen
har varit central efter KV:s generalförsamling i Nairobi 1975 och relevant är just globala
kyrkliga möten där en gemensam tro uttrycks bland annat genom gudstjänstfirande. Saarinen
framhåller att konciliär enhet i en strikt mening förutsätter en organisk enhet, men den
konciliära enheten har emellertid ofta uppfattats bredare än så. Olikheter i den konciliära
enheten har bland annat rört sig om huruvida det är möjligt att dela sakramenten fastän det
inte råder fullständig konsensus bland kyrkorna. Saarinen menar att det sedan 1900-talet
finns två syner på den konciliära enheten. Den ena har betonat tanken om föregripandet av
enheten, medan den andra har varit mera dogmatiskt fokuserad.269
Den tredje ekumeniska modellen som Saarinen beskriver är försonad olikhet (sovitettu
erilaisuus). Saarinen beskriver att modellen har uppkommit i de konfessionella
världsförbundens sammanhang. Framförallt vid Lutherska världsförbundets möte 1977
rekommenderades den här modellen. Saarinen framhåller att enligt den här modellen är de
olika karaktärerna och identiteterna i bekännelser snarare en kraftkälla än hinder för
ekumeniken. Olikheterna är alltså inte något som ska smältas bort enligt den här modellen.
Saarinen framhåller emellertid att lärodialogerna är relevanta för att lösa skillnaderna i lära.
Bekännelser kan alltså behöva förändras som ett resultat av dialogerna, men de olika synerna
behöver inte helt försvinna. Resultatet av dialogerna behöver ändå vara en dogmatisk
konsensus, men någon form av organisk enhet är inte nödvändig enligt den här modellen.270
Saarinen kallar den fjärde modellen han beskriver för typos-modellen (typos-malli).
Saarinen menar att modellen har sin bakgrund i kardinal Johannes Willenbrands tänkande
och innehåller likheter med försonad olikhet-modellen. Enligt typos-modellen kan ett
samfund skapa en egen gemenskap, inom vilken det finns enhet och konsensus. Saarinen
lyfter fram att det till exempel kan finnas ett lutherskt typos och ett ortodoxt typos. Till ett
typos hör bland annat liturgi och tankesätt. Saarinen betonar att enheten enligt den här
modellen ligger i att det är en kyrka som består av självständiga typos som har stor lokal
självständighet. Saarinen lyfter fram att påven enligt Willenbrands har en särskild ställning
268

Saarinen 1994, 113-114.
Saarinen 1994, 115-116.
270
Saarinen 1994, 116-117.
269

58
i modellen för att upprätthålla enheten, och en del protestanter uppfattar typos-modellen som
ett försök av den romersk-katolska kyrkan att knyta andra kyrkor till sig. Samtidigt
framhåller Saarinen att varje typos i den här modellen skulle ha ett stort mått av
självständighet, vilket kan anses visa att modellen inte är ett sätt för påven att utöva ännu
större makt.271
Den femte modellen som Saarinen beskriver kallar han för kommunionsmodellen. Saarinen
framhåller att modellen är en syn som ofta varit central och återkommit vid flera tillfällen.
Modellen beskrivs närmare i ett uttalande om enhet vid KV:s generalförsamling i Canberra
1991. Kyrkan beskrivs som en gemenskap och en enhet, medan enhet i sin tur beskrivs som
det gemensamma livet kring sakramenten, som ett gemensamt nattvardsbord. Vidare betonas
ett gemensamt liv, att skillnader mellan kyrkor ska överbryggas och det gemensamma
uppdraget, nämligen att visa åt världen vem Gud är. I uttalandet beskrivs enhetens slutmål
som att tillsammans bekänna den apostoliska, allomfattande kyrkan i dess fullhet. Saarinen
beskriver kommunionsmodellen som striktare än modellen försonad olikhet, men mindre
strikt än organisk enhet. Saarinen lyfter fram att vägen till enhet enligt kommunionsmodellen
går via dogmatiska diskussioner som leder till en gemensam syn. Vidare visar den här
modellen detaljerade och officiella lösningar när det kommer till teologi, till exempel en
gemensam prästordination för ekumeniska präster. Saarinen menar att framförallt katoliker
stöder kommunionsmodellen och att den enligt många använts bland annat i dokument
mellan den lutherska och katolska kyrkan, samt mellan den lutherska och anglikanska
kyrkan.272
Den sjätte och sista modellen som Saarinen behandlar kallar han för livets och
mänsklighetens enhet. Eftersom modellen är så praktisk menar Saarinen att det är något
tveksamt huruvida modellen på ett djupare plan kan räknas som en ekumenisk modell.
Saarinen lyfter ändå fram den och med tanke på likheterna med fader Mattas syn är den i
sammanhanget intressant. Saarinen lyfter fram att det inom Life and Work betonats att lära
skiljer åt, medan tjänst förenar, vilket också är beskrivande för den här modellens syn på
enhet. Till skillnad från de fem tidigare modellerna för enhet som enligt Saarinen varit mera
dogmatiskt fokuserade, betonas i modellen livets och mänsklighetens enhet, att det
gemensamma kristna arbetet skapar enhet. Saarinen lyfter fram att det inom KV sedan 1960talet diskuterats i vilken mån kyrkors enhet är förknippad med frågor om mänsklighetens
förenande. Trots att Saarinen menar att idén om hela mänsklighetens förenande inte verkar
271
272

Saarinen 1994, 117-118.
Saarinen 1994, 118-119.

59
ha någon tydligare koppling till den ekumeniska rörelsens start, framhåller han att den dykt
upp vid många tillfällen, till exempel vid Andra Vatikankonciliet och inom Faith and
Order.273

5.2 Jämförelse med fader Mattas syn
I det här delkapitlet jämför jag fader Mattas perspektiv på kristen enhet med Saarinens
ekumeniska modeller. Som ofta vid jämförelser kommer det fram både likheter och
skillnader. Jag behandlar en del av de ekumeniska modeller av Saarinen som ligger längre
bort från fader Mattas syn kortare, för att istället kunna visa på nyansskillnader i de modeller
med större likhet. Avslutningsvis lyfter jag fram vilka drag i fader Mattas uppfattning av
kristen enhet som verkar saknas i alla Saarinens modeller. I det här skedet kan det ändå
poängteras att Saarinens modeller behandlats betydligt kortare och att ett klart mera
begränsat material har använts i beskrivandet av Saarinens modeller än fader Mattas
uppfattning. Det är alltså inte möjligt att i samma utsträckning göra rättvisa åt Saarinens
modeller. Samtidigt menar jag att beskrivningen av Saarinens modeller är tillräcklig för att
det ska vara möjligt att spegla fader Mattas perspektiv i dem, och förhoppningsvis se vad i
fader Mattas syn som är ovanligt och borde undersökas närmare.
Inom den andra modellen av Saarinen, konciliär enhet, betonas globala kyrkliga möten som
ett uttryck för kristen enhet. Den här modellen ligger långt borta från fader Mattas syn. Fader
Matta, som under sitt liv aldrig deltog i något möte till exempel med KV, visar på en kritisk
inställning till dem. Noterbart är att modellen ändå inte i första hand berättar om hur enhet
ska nås, då hade det varit uppenbart att den legat långt från fader Mattas syn, utan den handlar
om hur enheten kommer till uttryck. Den föreställning om gudomlig enhet som fader Matta
står för ligger ändå långt borta från den syn på enhet som kommer fram i den här modellen.
Globala kyrkliga möten har fader Matta inte gett någon relevans åt, åtminstone i den här
avhandlingens material. Hur pass långt borta modellen konciliär enhet ligger från fader
Mattas syn beror på vilken variant av den som analyseras. Synen på konciliär enhet där man
tänker sig att sakramenten kan delas trots skillnader i lära ligger närmare fader Mattas syn.
Fader Matta argumenterar till exempel för att kyrkor ska börja fira nattvard tillsammans.
Den delen av den konciliära enheten som handlar om att samlas från olika traditioner till
exempel för att fira gudstjänst överensstämmer med fader Mattas syn. Grundläggande

273

Saarinen 1994, 119-120.

60
skillnader finns emellertid, framförallt genom det fokus på stora möten som finns i modellen
konciliär enhet.
Den tredje modellen som presenterades av Saarinen är modellen försonad olikhet. I den här
modellen uppfattas olikheter som en kraftkälla, samtidigt som lärodialogers roll för att uppnå
en gemensam syn poängteras. Den här modellen skiljer sig på ett grundläggande sätt från
fader Mattas syn. En likhet finns i dubbelheten i att skillnader får finnas samtidigt som man
bör sträva efter en gemensam syn. En annan likhet är åtminstone i någon mån uppfattningen
att det finns kraft i olikheterna. I avsnitt 3.4.2 lyftes det fram att fader Matta beskriver att
olika andliga gåvor som förenas leder till en större kraft än de har var för sig. En relevant
skillnad är dock att Saarinens modell lyfter fram skillnader i bekännelser som en kraftkälla.
För fader Matta är inte olika syn eller bekännelser en kraftkälla, utan kraften finns i det
gemensamma. Den gemensamma visionen av Gud är enligt fader Matta central för enheten,
ur vilken kraften frigörs.
Den mest uppenbara skillnaden mellan fader Mattas syn och modellen försonad olikhet är
ändå hur vägen till enhet ser ut. Enligt modellen försonad olikhet är vägen lärodialoger som
ska leda till en gemensam syn, medan fader Matta argumenterar för att lärodialogerna inte
leder till en gemensam uppfattning. Istället hävdar fader Matta att parterna fortsätter ha
samma syn efter dialogen. Fader Matta argumenterar istället för att kristna inledningsvis
behöver börja leva tillsammans i Kristus. En annan kontrast som jag ser mellan modellen
försonad olikhet och fader Mattas syn är att modellen inte verkar ta ekumeniken på
tillräckligt stort allvar. För fader Matta är kristen enhet ett centralt och brådskande ärende.
Modellen kunde utifrån fader Mattas texter kritiseras för att inte ta kristen enhet på
tillräckligt stort allvar genom att se på olikheter i bekännelser som en kraftkälla och betona
lärodialoger. Lärodialogerna tar alltför lång tid och fader Matta lyfter fram att man i flera
decennier har försökt nå en gemensam syn med hjälp av lärodialoger, men att det inte har
lett till resultat.274
Den femte modellen, kommunionsmodellen, innehåller många likheter med fader Mattas
syn på kristen enhet. Gemensamt för modellerna är att kyrkan är en enhet. Fader Matta
poängterar att kyrkan är en enhet, som tyvärr inte bara levs ut. Likheter finns också i att
enhet beskrivs som det gemensamma livet och sakramenten; för fader Matta är bland annat
det gemensamma nattvardsbordet ett centralt uttryck för enhet. En annan aspekt som är
gemensam för kommunionsmodellen och fader Mattas syn är fokuserandet på att kyrkan
274

Fader Matta 2006, 58.

61
genom sin enhet ska visa åt världen vem Gud är. Sammantaget passar fader Matta på många
sätt in i kommunionsmodellen när det gäller hur enheten kommer till uttryck. Den stora
skillnaden ligger däremot i hur enhet ska uppnås. Saarinen lyfter fram att enhet enligt
kommunionsmodellen ska uppnås genom dogmatiska diskussioner. Som jag betonade
angående modellen försonad olikhet tar fader Matta starkt avstånd från idén att uppnå enhet
genom diskussioner.
Den fjärde modellen som Saarinen presenterar, typos-modellen, saknar tydliga likheter med
fader Mattas syn. Gemensamt för typos-modellen och fader Mattas syn är närmast att det
finns en kyrka som det kan finnas skillnader inom. På ett motsvarande sätt som med försonad
olikhet framstår det som att typos-modellen inte tar ekumeniken på ett lika stort allvar som
fader Matta gör. Godkännandet av skillnaderna mellan olika typos, inom vilka det finns
enhet, skiljer sig från fader Mattas uppfattning. För honom är det relevant att kyrkan är en
enhet som sträcker sig över hela jorden. Eftersom typos-modellen kommer från ett katolskt
sammanhang och framhäver påvens roll i ekumeniken har den också skillnader från fader
Mattas uppfattning. Han anser att det viktigaste för ekumeniken är vanliga, heliga
människor. Den grundläggande skillnaden mellan typos-modellen och fader Mattas syn
menar jag ändå är att enhet enligt modellen närmast framstår som något organisatoriskt, ett
sätt att administrera kyrkan i typos. För fader Matta är enhet däremot något gudomligt.
Livets och mänsklighetens enhet som Saarinen presenterar som sjätte modell har flera
likheter med fader Mattas uppfattning. Modellens huvudfokus, att gemensam tjänst förenar,
stämmer enligt fader Mattas mening. I modellen lyfts också fram att enhet inte uppnås genom
lärodialoger. Det som lyfts fram i den här modellen som också är gemensamt för fader Mattas
uppfattning är idén om mänsklighetens enande. Fader Matta tänker sig att Gud i
inkarnationen förenade sig med mänskligheten och vill använda kyrkan för att förena
mänskligheten. Livets och mänsklighetens fokus på att tjänst förenar stämmer emellertid inte
helt överens med fader Mattas syn. Även om han håller med om att tjänst förenar, är det inte
något han betonar i någon högre grad. För fader Matta är det inre livet viktigast. Han betonar
till exempel bön betydligt mera, och framhåller att yttre gärningar i kärlek behöver växa fram
ur ett liv i bön. Rubenson lyfter fram den här sidan i fader Mattas teologi när han framhåller
att det aktiva livet enligt fader Matta behöver vara grundat på och få sin kraft från bön och
kontemplation, vilket han beskriver som en ”avgörande nyckel till fader Mattas teologi”. 275
På ett motsvarande sätt som med typos-modellen saknas i denna modell fader Mattas fokus

275

Rubenson 2011, 437.

62
på enhet som något gudomligt som hittas inom den kristna människan. I typos-modellen
betonas hur kyrkan är organiserad, medan livets och mänsklighetens enhet betonar att enhet
skapas genom att människor tjänar. Fader Mattas självklara fokus är istället den kristna
människans inre liv, där den Gud som är enheten själv söks.
Den första modellen som Saarinen beskriver kallar han för organisk enhet. Likheter mellan
den modellen och fader Mattas uppfattning är vikten av kyrkan som en nattvardsfirande
gemenskap. Gemensamt är också ett accepterande av vissa yttre skillnader, medan modellens
fokus på det geografiska är främmande för fader Matta. I Enhet ger liv framhåller fader Matta
att enheten vi söker inte är ”av geografiskt slag” eller vilar på en ”tankemässig grund”.276
Betoningen på synlig enhet innehåller både likheter och skillnader. För fader Matta är det
relevant att kristna ska ha enhet så att världen ska se vem Gud är, men samtidigt finns det en
skillnad till den organiska enhetens fokus på synlig enhet. Fader Matta skriver inte i sina
texter i första hand om synlig enhet, utan om den fördolda enheten i människan. På vilket
sätt världen i enheten ska skåda Gud är i någon mån oklart, kanske för att enheten för fader
Matta är ett mysterium. Fastän enheten ska ses av världen är den enhet fader Matta beskriver
i första hand gudomlig.
Ett återkommande mönster i modellerna som skiljer sig från fader Mattas synpunkt är hur
vägen till enhet ser ut. Framförallt modellerna försonad olikhet och kommunionsmodellen
lyfter fram de dogmatiska diskussionerna för att uppnå enhet, vilket fader Matta som bekant
tar avstånd från. Rubenson påpekar emellertid att fader Mattas syn på den officiella
ekumenikens möten förändras något genom att han med tiden blir mindre kritisk till
ekumeniska diskussioner.277 Det här syns i mina källor framförallt genom att han i Enhet ger
liv (1984) lyfter fram att trots att arbete för kristen enhet inte ska inledas därifrån så är
dogmatiska diskussioner viktiga, medan han i Christian Unity (1965) lyfter fram att
diskussionerna är en grundläggande orsak till splittringen. Gemensamt för både tidiga och
sena källor av fader Matta är att han tar avstånd från att söka enhet i det yttre genom
diskussioner, utan istället betonar det inre livet.
Fader Mattas uppfattning av kristen enhet liknar mest kommunionsmodellen, men den
modellen innehåller på samma sätt som andra ändå stora skillnader i hur enhet söks. Tydliga
likheter mellan fader Mattas syn och livets och mänsklighetens enhet finns också, men där
saknas det ett fokus på det inre livet. Skillnaden mellan fader Mattas uppfattning och den

276
277

Fader Matta 2006, 51.
Rubenson 1997, 49.

63
organiska enheten är framförallt att den organiska enheten fokuserar mera på det
geografiska, yttre och synliga, istället för på det gudomliga med enheten. Även typosmodellen fokuserar på hur kyrkan är organiserad. Den konciliära enheten betonar möten som
ett uttryck för kristen enhet. Jag menar att många av modellerna skiljer sig från fader Mattas
uppfattning på ett likadant sätt. Modellerna fokuserar mera på det yttre medan fader Matta
fokuserar mera på det inre livet. Tidigare i avhandlingen lyftes det fram att Rubenson betonar
att enhet för fader Matta inte bara är ecklesiologi, utan även antropologi. Det är bland annat
det här som blir tydligt i jämförelsen. Modellerna handlar om ecklesiologi, medan enhet för
fader Matta också är antropologi. Fader Matta verkar också ha en tydligare betoning än vissa
av modellerna på att kyrkan redan i Anden är en. Till exempel innehåller både typosmodellen och försonad olikhet olika förslag på hur enhet i kyrkan ska uppnås, medan en
redan befintlig enhet i den kyrka som i Anden redan är allomfattande inte lika tydligt
kommer fram, fastän den idén säkerligen finns i bakgrunden också till dessa modeller. För
fader Matta är det centralt att enhet redan finns, men att kyrkan behöver börja leva ut den
enheten.
Sammantaget är fader Mattas fokus på enhet som något gudomligt enligt min mening den
mest grundläggande skillnaden till Saarinens ekumeniska modeller. Därifrån uppkommer
skillnader i hur enhet ska nås; den gudomliga enheten är rimligast att söka i det inre livet i
Kristus. Enhet byggs alltså mer upp underifrån snarare än ovanifrån enligt fader Matta, vilket
förstärks utifrån hur den officiella ekumeniken ofta upplevs stampa på stället, medan den
ekumeniska rörelsen på gräsrotsnivå verkar växa sig allt starkare. Utifrån en syn på enhet
som ett gudomligt mysterium vänder fader Matta blicken in i människan och fokuserar på
mötespunkten med Gud som är enhet och som redan förenat mänskligheten med sig.

5.3 Sammanfattning
I den här avhandlingen har fader Mattas syn på kristen enhet behandlats genom en tematiskinnehållslig analys av fader Mattas texter. Jag menar att den tematisk-innehållsliga metoden
som använts har fungerat väl för avhandlingens syfte, nämligen att fylla luckan som finns i
forskningen om fader Mattas syn på kristen enhet. I inledningen betonade jag att Rubenson
hävdar att fader Matta är synnerligen betydelsefull, men att fader Matta trots det knappt
behandlats i akademiska kretsar. Vidare framhåller Rubenson att fader Mattas teologi
behöver föras i dialog med övrig teologi, för att fader Mattas teologi ska kunna ge ett bidrag
till teologi i andra kontexter också. Det här har jag gjort genom att i kapitel 5 jämföra fader
Mattas syn med sex ekumeniska modeller som Saarinen beskriver att finns inom den

64
ekumeniska rörelsen. Med tanke på den frustration som finns inom den ekumeniska rörelsen
över hur långsamt ekumeniskt arbete går framåt bidrar fader Mattas syn med betydelsefulla
perspektiv.
I avhandlingens andra kapitel presenterades fader Mattas liv och kontext. Samtidigt som
fader Matta levde i en koptisk kontext, vilket är relevant för att man ska förstå hans texter,
fanns det också konflikter mellan honom och den koptiska kyrkan som han tidvis var
exkommunicerad från. Den historiska metoden som används i kapitel 2 försvåras av att fader
Matta vid vissa tillfällen idealiseras i källorna. För att mönstret skulle uppmärksammas
använde jag mig av Berglunds perspektiv på personcentrerad forskning. Relevant enligt
Berglund är att kontexten tydliggörs, vilket jag gjorde i kapitlet. Den koptiska kontext fader
Matta var en del av präglades mycket av förnyelse, inom vilken traditionen var i centrum.
Fader Mattas teologi präglas enligt Rubenson starkt av patristisk litteratur samt av läsning
av Bibeln, vilket tydligt kom fram i avhandlingens senare kapitel. Relevant i avhandlingens
andra kapitel är också bland annat att Makaraiosklostret under fader Mattas tid som abbot
blev ett centrum för den monastiska ekumeniska rörelsen. Fastän fader Matta skriver i en
ortodox kontext framhåller Vallquist att ”hans grundprincip och profetiska budskap gäller
minst lika mycket de övriga kyrkorna”.278
I avhandlingens tredje och fjärde kapitel behandlades fader Mattas syn på ekumenik. För
tydlighetens skull gjordes en uppdelning där mera teoretiska perspektiv på kristen enhet
presenterades i kapitel tre, medan det fjärde kapitlet är mera praktiskt genom att lyfta fram
hur enhet i praktiken enligt fader Matta kommer till uttryck samt hur vägen till enhet ser ut.
Metoder som användes var förutom den tematisk-innehållsliga analysen begreppsanalys och
argumentationsanalys. I begreppsanalysen i kapitel tre kom det fram att enhet enligt fader
Matta är något gudomligt, vilket betyder att kristen enhet är det gemensamma livet i Kristus.
Utgångspunkten för fader Matta är att Gud som i Kristus förenat sig med världen använder
kyrkan, som enligt Kristus själv ska vara en. Jag konstaterade att fader Matta ser ovanligt
brett på vem som är en del av kyrkan sett till den kontext han levde i.
Argumentationsanalysen var stundvis utmanande på grund av att fader Mattas tankegångar
ibland var svåra att följa, vilket antagligen är ett resultat av det varierande material som
använts i avhandlingen. Texterna är inte vetenskapliga utan har i högre grad en form av
andlig vägledning. Det återkommande i fader Mattas argumentation för kristen enhet är
emellertid de bibeltexter han använder sig av för att motivera sin ståndpunkt. Av störst

278

Vallquist 2006, 67.

65
relevans för förståelsen av fader Mattas syn på ekumenik har Jesu bön i Joh 17 tydligt visat
sig vara.
I avhandlingens fjärde kapitel presenterades hur enhet i praktiken ser ut och uppnås enligt
fader Matta. Inledningsvis lyfte jag fram fader Mattas betoning av att den kristna människan
ska överlämna sig åt Gud och söka enheten i sig själv. Eftersom enhet enligt fader Matta är
det gemensamma livet i Kristus behandlade jag hans syn på enhet genom att välja ut några
centrala praktiker för honom: nattvard, bön, bibelläsning och tjänande. Det här är enligt fader
Matta nödvändiga praktiker för att kyrkan ska kunna bli ett och leva i den enhet som i en
mening redan finns i Kristi kyrka. Fader Mattas perspektiv på nattvarden, att kristna
inledningsvis behöver börja fira nattvard tillsammans, och först efter det enas om innehållet,
visade jag att är ovanligt. Bönen är också enligt fader Matta helt central för kristen enhet
eftersom enhet enligt honom växer fram från det inre livet, eftersom människan som Guds
avbild har den gudomliga enheten inom sig. Vidare argumenterar fader Matta för att en
gemensam läsning av Psaltaren bidrar till en gemensam vision av Gud, vilket enligt fader
Matta är centralt för att kristna ska ha enhet. Tjänande menar fader Matta att skapar en enhet
i kyrkan när en tjänare förenar sina gåvor med kyrkan. Sammantaget hävdar jag att det i
kapitel tre och fyra varit möjligt att ge en relativt utförlig beskrivning av fader Mattas syn
på kristen enhet, trots begränsningen att jag inte kunnat ta del av stora delar av fader Mattas
texter på grund av språket.
Det mest relevanta resultatet av kristen enhet är enligt fader Matta att världen får se vem
Kristus är. Så länge kyrkan själv lever i ljuset menar fader Matta att inget mörker kan hindra
världen från att se Gud. Samtidigt som kyrkan har en stor betydelse i fader Mattas teologi
framhåller han att ansvaret för enhet ytterst vilar på de heliga som finns i alla kyrkor. Det
behövs människor som slutar tävla om vem som är störst i himmelriket, utan som i
ödmjukhet förnekar sig själv och möts tillsammans i Guds närhet. Ödmjukhet handlar enligt
fader Matta till och med om att följa Kristus till den grad att man tar på sig de andras synder.
För att världen ska få liv behöver kyrkornas fiendskap ersättas med kärlek. När kärlek finns
kan den enhet som fader Matta beskriver som kärlekens enhet uppenbara åt världen vem
Kristus är.
I det avslutande kapitlet jämfördes fader Mattas syn på enhet med Saarinens sex ekumeniska
modeller. Flera av modellerna innehöll stora likheter med fader Mattas uppfattning; den
modell som mest liknade fader Mattas syn var kommunionsmodellen. Andra modeller som
försonad olikhet och typos-modellen menade jag att inte tar kristen enhet på tillräckligt stort

66
allvar för att stämma överens med fader Mattas perspektiv. Kommunionsmodellen innehöll
emellertid i likhet med andra modeller en grundläggande skillnad i hur enhet söks. De
tydligaste skillnaderna jag visade på mellan fader Mattas perspektiv och Saarinens modeller
var att enhet för fader Matta handlar om både ecklesiologi och antropologi, samt att fader
Mattas betoning på ekumenik som något gudomligt i hög grad verkar saknas i Saarinens
modeller. Fader Matta menar att enhet byggs upp underifrån från människor som lever
tillsammans i Kristus.
Det är tydligt att det finns utrymme för och behov av mera forskning om fader Matta. Ett
första steg vore att flera av fader Mattas texter skulle översättas, så att de kan bidra till andra
sammanhang också än det koptiska. Det finns förutom ekumeniken många andra områden i
hans teologi som skulle vara betydelsefulla att uppmärksamma mer än hittills. Fader Mattas
syn på bön är ett område det skulle finnas många möjligheter att undersöka närmare. Hans
syn på bön kommer tydligt fram i engelska översättningar vilket betyder att språket inte
borde vara ett problem för studier inom det området. Framtida forskning kunde med fördel
också gå mera in i detalj på något område i fader Mattas syn på kristen enhet, vilket inte har
varit möjligt i en överblick som denna. Fader Mattas argumentation för att inleda det
ekumeniska arbetet genom att leva tillsammans i Kristus, istället för att inleda med
dogmatiska diskussioner, skulle med fördel kunna analyseras djupare. Den uppfattningen
hos fader Matta vore intressant att jämföra med till exempel luthersk syn på ekumenik, där
diskussionens betydelse ofta betonats.
Avslutningsvis ämnar jag återvända till avhandlingens första kapitel. I delkapitel 1.1 beskrev
jag några av de olika förhållningssätten som finns till ekumenik. Ett av förhållningssätten
gestaltas av situationen när jag på studieresan blev utkörd ur Heliga gravens kyrka på grund
av min västliga kyrkotillhörighet. Hur skulle då fader Matta förhålla sig till den här
situationen? Min gissning efter att ha fördjupat mig i fader Mattas tänkande är att han skulle
konstatera att korset jag tecknade över bröstet, trots den omvända ordningen, är samma kors
som ortodoxa kristna tecknar: ”hos dem alla är Kristus en och densamme: Golgatas Kristus,
gravens och uppståndelsens Kristus, hela världens Kristus”.279

279

Fader Matta 2006, 23.

67

Källförteckning
Litteratur
Alfejev, H.
2010

Trons mysterium. Malmö: Artos & Norma bokförlag.

al-Miskin, M.
1980

If You Love Me. Chesterton: Ancient Faith Publishing.

1984

The Communion of Love. New York: Athens Printing Company.

1994

One Christ & One Catholic Church. Kairo: Monastery of St.

2002

The Kingdom of God: Clear Vision vs. Illusion. 2:a uppl. Kairo: The
Monastery of St. Macarius.

2003

Orthodox Prayer Life. Crestwood, NY: St Vladimir´s Seminary Press.

2006

Enhet ger liv. Malmö: JMS.

2008

The Aim of the Christian Life. 2:a uppl. Kairo: The Monastery of St
Macarius.

2012

Words for Our Time - The Spiritual Words of Matthew the Poor.
Chesterton: Ancient Faith Publishing.

2014

Christian Unity. 2:a uppl. Cairo: The Monastery of St. Macarius.

2014

Our Need For Christ. Ny uppl. Kairo: The Monastery of St. Macarius.

2016

Words for Our Lives - The Spiritual Words of Matthew the Poor, Volume 2.
Chesterton: Ancient Faith Publishing.

2020

Sojourners. Kairo: Monastery of Saint Macarius the Great.

Macarius.

Berglund, L. & Ney, A.
2015

Historikerns hantverk. Lund: Studentlitteratur AB.

Corbon, J.
2004

Middle East. i: J. Briggs, M. A. Oduyoye & G. Tsetsis, red. A History of the
Ecumenical Movement - Volume 3 . Genève: WWC Publications, ss. 591608.

68
Goosen, G.
2001

Bringing Churches Together. 2:a uppl. red. Genève: WWC Publications.

Helmy, J.
2012

An Introduction to Father Matthew the Poor. i: Words for Our Time - The
Spiritual Words of Matthew the Poor. Chesterton: Ancient Faith Publishing,
ss. 7-20.

Istavridis, V. T.
1993

The Orthodox Churches in the Ecumenical Movement 1948-1968. i: H. E.
Fey, red. A History of the Ecumenical Movement - Volume 2. Genève:
WCC, ss. 287-309.

Jonson, J.
2008

Ekumenik på världens villkor. Stockholm: Verbum Förlag.

Kinnamon, M.
2004

Assessing the Ecumenical Movement. i: J. Briggs, M. A. Oduyoye & G.
Tsetsis, red. A History of the Ecumenical Movement - Volume 3. Genève:
WWC Publications, ss. 51-81.

Nouwen, H.
1984

Foreword. i: The Communion of Love. New York: Athens Printing
Company, ss. 9-11.

Rubenson, S.
1997

Tradition and Renewal in Coptic Theology. i: N. van Doorn-Harder & K.
Vogt, red. Between Desert and City: The Coptic Orthodox Church Today.
Oslo: Novus forlag, ss. 35-51.

2006

Förord. i: Enhet ger liv. Malmö: JMS, pp. 7-19.

2011

Matta Al Miskin. i: S. J. Kristiansen & S. Rise, red. Moderne Teologi Tradisjon og nytenkning hos det 20.e århundrets teologer. Kristiansand:
Høyskoleforlaget AS - Norwegian Academic Press, ss. 430-442.

Saarinen, R.
1994

Johdatus ekumeniikkaan. Helsingfors: Kirjaneliö.

69

Vallquist, G.
2006

Efterskrift. i: Enhet ger liv. Malmö: JMS, ss. 67-74.

van Doorn-Harder, N.
1997

Kyrillos VI (1902-1971): Planner, Patriarch and Saint. i: N. van DoornHarder & K. Vogt, red. Between Desert and City: The Coptic Orthodox
Church Today. Oslo: Novus forlag, ss. 231-243.

Watson, J.
1997

Signposts to Biography - Pope Shenouda III. i: N. van Doorn-Harder & K.
Vogt, red. Between Desert and City: The Coptic Orthodox Church Today.
Oslo: Novus forlag, ss. 244-254.

