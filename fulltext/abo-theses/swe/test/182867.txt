FRÅN KELTSUN TILL
RAPAKANALEN
En studie om inofficiella ortnamn i Åbo och
Jakobstad

Fredrica Nyman, 34676
Pro gradu-avhandling i svenska språket
Handledare: Saara Haapamäki
Fakulteten för humaniora, psykologi och teologi
Åbo Akademi
November 2021

ÅBO AKADEMI – FAKULTETEN FÖR HUMANIORA, PSYKOLOGI OCH TEOLOGI

Abstrakt för avhandling pro gradu
Ämne: Svenska språket
Författare: Fredrica Nyman
Arbetets titel: Från Keltsun till Rapakanalen. En studie om inofficiella ortnamn i Åbo och
Jakobstad.
Handledare: Saara Haapamäki
Handledare:
Abstrakt: Syftet med avhandlingen är att undersöka hurdana inofficiella ortnamn som
används i Åbo och Jakobstad, och om skillnaderna i städernas språkförhållanden påverkar
bruket av inofficiella ortnamn. Inofficiella ortnamn är namn som används i stället för, eller
parallellt med, det officiella namnet.
Materialet för studien är ett slumpmässigt urval orter ur två arkivsamlingar (SLS 2120 och
SLS 2335). Dessa samlingar förvaras vid Svenska litteratursällskapets arkiv i Helsingfors,
och har samlats in inom projektet Namnen i våra städer. Åbosamlingen innehåller namn på
323 orter och Jakobstadssamlingen namn på 450 orter. Orterna i samlingarna är numrerade
och med hjälp av en slumpgenerator har 100 siffror från de båda samlingarna valts ut.
Siffrorna beskriver orternas adress eller plats. En ort kan ha flera namn, och varje namn har
ett eget undernummer. P.g.a. detta analyseras totalt 172 namn i Åbo och 162 i Jakobstad med
socio-, kontakt- och folkonomastiska metoder.
Inom socioonomastiken studeras namnen i deras kontexter, med ett särskilt fokus på
namnbruk. Inom folkonomastiken studeras namnbrukarnas kännedom och attityder till namn
och namnbruk och inom kontaktonomastiken studeras olika språks kontakt till varandra i
namnbruket. Jag delar först in i sekundära och primära namn, och i undergrupper inom dessa
kategorier. Sekundära namn är bildade ur de officiella namnen medan primära namn har
andra namngivningsgrunder. Efter det studerar jag hur många av de olika namnen som är
finska, svenska eller namn på övriga språk, och studerar sedan hur de olika språken fördelar
sig mellan de sekundära och primära namnen i städerna.
Det finns både likheter och skillnader i hur inofficiella namn bildas i de båda städerna jag
studerar. I Åbo är de sekundära namnen i majoritet, medan de primära namnen är vanligare
i Jakobstad. Också inom kategorierna sekundära och primära namn förekommer det likheter
och skillnader i de båda städerna. I båda städerna bildas inofficiella ortnamn främst på
svenska, men i Åbo syns en större kontakt mellan finska och svenska. I Jakobstad
förekommer det i sin tur namn på svensk dialekt och vissa namn har både ett dialektalt och
ett standardspråkligt uttal. Dessa skillnader kan bero på språkförhållandena i städerna men
också på städernas storlek samt en större kontakt med landsbygden i Jakobstad än i Åbo.

Nyckelord: namn, namnforskning, inofficiella namn, ortnamn, ortnamnsforskning,
socioonomastik, kontaktonomastik, folkonomastik, primära namn, sekundära namn
Datum: 23.11.2021
Abstraktet godkänt som mognadsprov:

Sidantal: 58 + bilagor 12 s.

Innehåll
1. Inledning...................................................................................................................... 1
1.1.

Bakgrund.................................................................................................................... 1

1.1.2 Ortnamnsforskning ............................................................................................................................... 1
1.1.3 Tidigare forskning och insamling av ortnamn...................................................................................... 2

1.5 Syfte och frågeställning ..................................................................................................... 6
1.2 Termer och begrepp .......................................................................................................... 7

2. Material ....................................................................................................................... 8
2.1 Insamling och bearbetning av arkivmaterial ..................................................................... 8
2.2 Arkivsamlingarna ............................................................................................................. 9
2.2.1 Åbosamlingen ...................................................................................................................................... 9
2.2.2 Åbo som språklig miljö ...................................................................................................................... 10
2.2.3 Jakobstadssamlingen .......................................................................................................................... 10
2.2.4 Jakobstad som språklig miljö ............................................................................................................ 12

2.3 Namnurvalet ................................................................................................................... 13

3. Teori och metod .......................................................................................................... 13
3.1 Teori ............................................................................................................................... 13
3.1.1 Namn: Officiella och inofficiella ....................................................................................................... 14
3.1.2 Namnforskning................................................................................................................................... 18

3.2 Metod .............................................................................................................................. 20

4. Analys ........................................................................................................................ 21
4.1 Fördelningen av sekundära, primära och övriga namn i Åbo och Jakobstad .................. 21
4.2.1 Sekundära namn ................................................................................................................................. 24
4.2.2 Primära namn ..................................................................................................................................... 33
4.2.3 Namn som kan vara både sekundära och primära .............................................................................. 38

4.2 Språkförhållanden i de inofficiella namnen i Åbo och Jakobstad .................................... 40
4.2.1 Språkkontakt i de sekundära och primära namnen i Åbo och Jakobstad............................................ 44

5. Sammanfattande diskussion ....................................................................................... 46
5.1 Kort sammanfattning av resultaten ................................................................................. 46
5.2 Åbo ................................................................................................................................. 47
5.3 Jakobstad ........................................................................................................................ 48
5.5 Förslag på fortsatt forskning ........................................................................................... 51
5.5.1 Studier med dessa arkivsamlingar som grund .................................................................................... 51
5.5.2 Ytterligare insamling och övriga studier om inofficiella namn .......................................................... 54

5.2 Avslutning ................................................................................................................ 55
6. Källor ......................................................................................................................... 56

1. Inledning
1.1.

Bakgrund

De flesta människor använder ortnamn i sin vardag, såväl officiella som inofficiella sådana.
Bruket av namn beror mycket på kontexten, och samma människor använder olika namn
beroende på vem de talar med och i vilka sammanhang. Denna avhandling fokuserar på
inofficiella ortnamn i Åbo och Jakobstad.
I denna avhandling studerar jag hurdana inofficiella namn som används i Åbo respektive
Jakobstad, samt om namnen bildas på likadana eller olika sätt i de olika städerna. Åbo och
Jakobstad skiljer sig åt vad gäller befolkningsmängd, men också vad gäller språkförhållanden.
Därför studerar jag också språkkontakten särskilt mellan finska och svenska i de inofficiella
namnen. Jag använder folkonomastiska, socioonomastiska och kontaktonomastiska metoder.
Materialet för avhandlingen utgörs av ett slumpmässigt urval av namn ur arkivsamlingarna
SLS 2120 Ortnamn i Åbo (2007) och SLS 2335 Ortnamnen i Jakobstad (2019).
Arkivsamlingarna är gjorda inom projektet Namnen i våra städer, som strävar efter att samla
in inofficiella ortnamn i de finlandssvenska städerna. Samlingarna inom projektet förvaras vid
Svenska litteratursällskapets arkiv i Helsingfors, och samlingen med Jakobstadsnamnen har jag
själv gjort i mitt arbete som arkivförtecknare vid SLS år 2019.
Denna avhandling placeras inom forskningsfältet onomastik eller namnforskning, och mera
specifikt inom toponomastik eller ortnamnsforskning. Onomastiken är den gren inom
språkforskningen där man studerar namn. Inom onomastiken har man traditionellt skiljt mellan
ortnamn och personnamn. Ortnamn benämner orter medan personnamn benämner individer.
Det finns också namn som inte kan klassas som vare sig ortnamn eller personnamn. Eftersom
jag studerar ortnamn i stadsmiljö redogör jag för ortnamnsforskning och forskning om namn i
stadsmiljö i detta kapitel, samt mera utförligt i kapitel 3.
1.1.2 Ortnamnsforskning
Den finländska onomastiken har länge varit toponomastiskt betonad, dvs. de flesta studier inom
namnforskning har gjorts om ortnamn. Inom ortnamnsforskningen har man traditionellt
1

fokuserat på namn på landsbygden. (Ainiala, red., 2005, s. 10) Tyngdpunkter inom
namnforskningen över lag var tidigare strukturen hos namn och namnstystem och semantisk
klassificering av namn. (Vidberg, 2016, s. 18) Studier om namnkännedom bland människor på
landsbygden har också varit populära, och tidigare var det vanligt att äldre personer kände till
mera namn än yngre, samt att män kände till vissa typer av namn bättre än kvinnor. (Zilliacus,
2002, s. 74)
I och med urbaniseringen av Finland har namn i städerna fångat forskarnas intresse, och såväl
officiella som inofficiella namn har varit föremål för forskning. När man ville göra en
strukturell och semantisk bild av människors namnförråd dök frågor om namnbruk och
variation upp. Detta lade grunden till den socioonomastiska inriktningen. Studier om hur
stadsbor använde namn, och särskilt inofficiella ortnamn, i Finland började göras vid början av
2000-talet. Det första projektet var ett samarbete mellan Institutet för de inhemska språken och
flera universitet. Också studenter vid universiteten deltog i detta projekt. Resultaten från
projektet finns publicerade i Ainiala (red., 2005) (Ainiala m.fl., 2008, s. 78)
Inom socioonomastiken studeras namnen i deras sociala kontexter med hjälp av
sociolingvistiska metoder. Människor i olika åldrar, kön, socioekonomisk bakgrund, utbildning
osv. använder olika namn och inom socioonomastiken försöker man ta reda på hur dessa
bakgrundsfaktorer inverkar på personers namnbruk. Inom folkonomastiken står namnbrukarnas
attityder till namn och namnbruk i fokus. Det har varit speciellt populärt att använda
folklingvistik i stadsnamnsforskning. Metoder för insamling av material har varit intervjuer
och frågeformulär, ofta i kombination med varandra. (Ainiala m.fl, 2008, s. 77) Inom
kontaktonomastiken studerar man flera språks kontakt till varandra syns i namnbildning och
namnbruk, med hjälp av kontaktlingvistiska metoder. (Vidberg, 2016, s. 12–13) Jag beskriver
dessa inriktningar mera ingående i avsnitt 3.1.2.1.

1.1.3 Tidigare forskning och insamling av ortnamn
Insamling av svenska ortnamn i Finland har skett sedan slutet av 1800-talet, först under ledning
av Svenska landsmålsföreningen och sedan av Svenska litteratursällskapet i Finland. På finskt
håll har ortnamn samlats in av Finsk-Ugriska Sällskapet och Vetenskapliga samfundens
delegation sedan början av 1900-talet. Insamlingarna var som mest aktiva under 1950- och 602

talen på svenskt håll och på 1960- och 70-talen på finskt håll. De svenska ortnamnssamlingarna
förvaras i Svenska litteratursällskapets arkiv och de finska vid Institutet för de inhemska
språkens arkiv. (Vidberg, 2016, s. 16)
I början av 1900-talet diskuterades det mycket om hur gammal den svenska befolkningen och
de svenska ortnamnen är och under den senare halvan av 1900-talet låg tyngdpunkten inom
namnforskningen i stället på namnförrådet som helhet och studier om namnstrukturer,
namngivningsgrunder och semantisk klassificering av namn gjordes. På 1980- och 90-talen
gjordes studier i tillämpad namnforskning, dvs. studier som relaterar till namnplanering och
namnvård och orsaker till detta var bland annat att granskning av grundkartan inleddes och att
vägar i glesbygden skulle namnges systematiskt. Namn på landsbygden studerades under en
lång tid i namnforskningens historia, med fokus på namnens bakgrund och namnsystem, men
så småningom växte ett intresse för namn i stadsmiljö och namnbruk fram. (Vidberg, 2016, s.
16–18)
Eftersom socioonomastisk forskning av namn i stadsmiljö är ett relativt nytt forskningsfält har
många forskare varit tvungna att samla in sitt material själva. (Ainiala m.fl, 2008, s.) På finskt
håll är det Terhi Ainiala som forskat mest om namn i stadsmiljö med fokus både på officiella
och inofficiella namn samt namnbildning och namnbruk. Hon har även myntat begreppet
urbana namn, vilket beskriver namn i stadsmiljö.
Innan Ainialas studier gjordes socioonomastisk forskning främst på svenskt håll i Finland. Ett
stort socioomastiskt arbete som bör nämnas är Peter Slottes, Kurt Zilliacus och Gunilla
Harlings studie i namnkännedom Sociologiska namnstudier (1973). Studien fokuserade på
yngre och äldre mäns och kvinnors namnkännedom i tre byar, och resultaten visade att äldre
personer kunde flera namn än yngre, och män flera än kvinnor.
Ainialas doktorsavhandling (1997) beskriver hur namnförrådet förändrat över tid i två byar i
Finland. Även om denna avhandling rör sig i en rural miljö kan man motivera att studier om
namnbruk och hur namn bevaras, byts ut och ändras är socioonomastiska. Denna avhandling
har alltså lagt grunden till många socioonomastiska studier. Hon var med som redaktör i
projektet om stadsnamn (Ainiala, red., 2005) som jag nämnde i inledningen och har också gjort
många övriga studier med namn i bland annat Helsingfors. Exempel på studier som behandlar

3

namnbruket och namnskicket i Helsingfors ur olika synvinklar är Ainiala, Lappalainen och
Nyström (2016)‚ Ainiala och Jantunen (2020).
Vidberg (2016) studerade finska inslag i bruket av ortnamn i svenska kontexter i Helsingfors.
Fokus i dessa studier ligger på officiella namn, men jag använder några av de termer hon
använder också i min analys. Avhandlingen består av fyra delstudier och tillämpar
socioonomastiska, folkonomastiska och kontaktonomastiska metoder. Delstudie A fokuserade
på informanternas faktiska namnbruk av finska namn och denna studie låg till grund för de
övriga studierna. Resultaten visar att alla informanter använde finska namn i någon mån.
Delstudie B behandlade informanternas uppfattningar om ortnamn i en tvåspråkig miljö. Denna
studie fokuserade på hur informanterna resonerade kring enskilda namn, allmänt namnbruk
samt vilka orsaker det finns bakom att välja eller välja bort ett namn på finska eller svenska.
Delstudie C fokuserade på namnkännedom och resultaten visar att en del informanter har två
system för namnkännedom, ett på finska och ett på svenska. Studie D behandlade gatunamn
som lånenamn och resultaten visar att det förutom anpassningslån och översättningslån också
förekom lån som närmast skulle kunna klassas som oanpassade lån, eftersom det förekom
officiella finska namn i svenska kontexter.
Studier om inofficiella ortnamn har också gjorts på svenskt håll, och exempel på sådana studier
är Löfdahl (2012) och Axelsson m.fl. (2013). Nyström (2007) diskuterar också inofficiella
namn och namn med språkkontakt i avsnittet om namn och språkkontakt i Leibring, Nyström
& Wahlberg (2007).
Löfdahl (2012) studerade hurdana namn gymnasieungdomar i Göteborg använder. De flesta av
namnen är sekundära namn, dvs. de är bildade ur det officiella namnet, men primära namn med
andra namngivningsgrunder förekommer också. Orter som har flera namn är ofta knutpunkter
såsom torg och hållplatser för bussar och spårvagnar. Brunnsparken kallas Brunns,
Grönsakstorget för Grönsak och Korsvägen för Kors. Också kaféer och affärer fick ofta
kortformer, kafé Cappuccino kallas för Cappi, restaurangen Deli and Coffee för Deli och och
klädaffärerna Fiorucci och Gina tricot för Firren och Gina. En del av namnen är också
initialförkortningar, som BK för Burger King och G-stan för Gamlestaden. Ordlekar
förekommer också, och exempel på dessa är. Vanliga primära namn i Göteborg beskrev ortens
egenskaper eller något som förekom på orten.

4

Axelsson m.fl. (2013) studerade inofficiella ortnamn i Uppsala. I stadsdelen Gottsunda
studerades hurdana inofficiella namn informanterna använde för själva stadsdelen Gottsunda,
samt hur väl informanterna kände till namn i stadsdelen. Olika typer av inofficiella namn
användes och exempel på namn som baseras på det officiella namnet var G-sunda och
Brottsunda, och övriga namn var bland annat Skithålet och Ghettot. I Kapellgärdesparken
studerades barns namngivning av själva parken och delar av den. Exempel på namn på själva
parken var Fjärilsparken, Stora parken och Blågården. Exempel på namn på själva lekplatsen
i parken var Lekparken och Blågården. Själva gungorna har också fått olika namn, och barnen
namngav i större utsträckning sådana delen som de besökte än övriga delar av parken. I Gränby
studerades inofficiella namn för stadsdelen och orter inom den. Där var kortformer av de
officiella namnen vanligast, och s.k. ellipser eller enledade namn (till exempel Moln för
Molngatan och Blixt för Blixtgatan) särskilt vanliga. Slangnamn, till exempel Ackis för
Akademiska sjukhuset förekom inte i denna stadsdel.
Det har också gjorts några pro gradu-avhandlingar om inofficiella namn i olika städer i Finland.
Den senaste är Sulanders avhandling (2019).

I avhandlingen studerar hon hur den

svenskspråkiga befolkningen använt inofficiella namn i Helsingfors från slutet av 1800-talet
till idag. Det fanns en stor variation i hur informanterna använde inofficiella namn, och de
använde namn i hela Helsingfors men främst i innerstaden. Sekundära namn var vanligare än
primära namn, och de vanligaste slanglederna i de sekundära namnen var -is och -ka. Primära
namn fanns endast i de senare samlingarna, med undantag för Stadi för Helsingfors som också
förekom i äldre samlingar. De primära namn som fanns beskrev oftast orterna eller
informantens relation till dem. Det vanligaste inofficiella namnet var Hesa för Helsingfors, och
det förekom i sju av nio samlingar. Själva staden har också flest inofficiella namn, totalt nio.
Största delen av namnen var svenska. Namn med finska inslag och sådana med inslag från
andra språk förekom också, men också sådana där det var oklart vilka språk som gett
ursprunget.
Andra socioonomastiska pro gradu-avhandlingar av ortnamn har gjorts bland annat i Nykarleby
(Vidberg, 2007), Vasa (Sundqvist, 2010), Borgå (Grönroos, 2013) och på Halstö i Snappertuna
(Öhmnan, 2010). På finskt håll har pro gradu-avhandlingar om inofficiella namn gjorts bland
annat i Åbo (Kivimäki, 2015), Tammerfors (Halinen, 2013), Kuopio (Korkalainen, 2002).

5

Kivimäkis (2015) pro gradu-avhandling behandlar inofficiella ortnamn i Åbo, och materialet
bestod av 452 inofficiella namn, av vilka 394 samlats in av henne själv, och 58 samlats in av
Sari Pennanen år 2002. Hälften av namnen var sekundära och den andra hälften primära. Den
vanligaste typen av sekundära namn var slangnamn. Vanliga slangleder var -is, -ari, -äri samt
olika slutvokaler som till exempel -a, -u, -e och -i. Övriga typer av kortformer och ordlekar
förekom också. Den vanligaste typen av primära namn beskrev ortens egenskaper, och den näst
vanligaste typen var typer som beskrev individens relation till orten.
En nyare inriktning inom sociolingvistiken och stadsnamnsforskningen är lingvistiska
landskap, även kallat språkliga landskap. Inom inriktningen studeras bland annat hur namnen
i stadsbilden påverkar individers namnbruk och synpunkter på eget namnbruk och namn i det
offentliga rummet. Exempel på en sådan studie är Syrjäläs doktorsavhandling. Syrjälä (2018)
studerade hur språkbrukarna väljer namn utgående från parallella ortnamn (finska—svenska),
hurdan roll namnen spelar i Svenskfinlands lingvistiska landskap, ungdomars observationer
om det lingvistiska landskapet samt deras uppfattningar och preferenser om språkbruket i
stadsbilden samt förhållandet mellan tvåspråkighet och kommersiellt namnbruk. Materialet för
studierna är en kartläggning av det lingvistiska landskapet i Grankulla och Karis, en enkätstudie
gjord i dessa städer samt en fallstudie om ungdomars observationer av språkbruket i två förorter
i Helsingforsregionen. Hur stadsbilden ser ut påverkar hur informanterna uppfattar städernas
tvåspråkighet, men också övriga faktorer påverkar deras val av språk i förhållande till namn.
Studier om inofficiella ortnamn i Åbo och Jakobstad har inte gjorts tidigare på svenskt håll.
Det kontaktonomastiska perspektivet har inte tillämpats i större mån på inofficiella namn i
Svenskfinland, och genom att studera de inofficiella namnen ur ett sådant perspektiv får jag
information om hur förhållandet mellan nationalspråken i städerna påverkar namnbruket. Att
jag jämför dessa städer med varandra bidrar till mera kännedom om likheter och skillnader i
namnbruket i förhållande till språkförhållandena i städerna och övriga aspekter, än om jag
enbart studerade namnbruket och -bildningen i en av städerna.

1.5 Syfte och frågeställning
Syftet med avhandlingen är att studera hur inofficiella ortnamn bildas i Åbo och Jakobstad
samt hurdana likheter och skillnader i namngivningsgrunderna det förekommer. Eftersom
språkförhållandena i städerna är så olika varandra sätts ett särskilt fokus på kontaktonomastiska
6

frågeställningar, dvs. hur kontakten mellan de olika språken syns i bruket av inofficiella
ortnamn. Jag förväntar mig att se mera kontakt mellan språkparet svenska och finska i Åbo än
i Jakobstad. I Jakobstad kan det eventuellt förekomma ett slags tvåspråkighet mellan
standardspråk och dialekt som syns i bildningen och bruket av de inofficiella namnen. (Ivars,
2015, s. 361) Engelska namn och namn på övriga språk kan också förekomma i båda städerna.

1.2 Termer och begrepp
Ett ortnamns viktigaste uppgift är att identifiera en ort och skilja den från övriga orter. En ort
är en plats: till exempel en stad, en gata, ett berg eller en å. (Vidberg, 2007b)
Stadsnamnen delas in i officiella och inofficiella namn. Ett officiellt namn är i huvudsak ett
namn som omfattas av den kommunala namnplaneringen. (Vidberg, 2016, s. 14) Exempel på
sådana namn är gatunamn, namn på vägar, parker och torg. (Vidberg, 2007a, s. 10) Till
gatunamn kan också bland annat namn på parker, torg, trappor, gångvägar och övriga öppna
platser. (Johansson, 2007, s. 27)
Inofficiella namn är alla namn som inte är officiella, till exempel Hesa eller Stadi för
Helsingfors. Likt de officiella namnen kan de beskriva många olika typer av orter, och också
orter som inte har officiella namn kan få inofficiella sådana för att namnbrukarna ska ha ett
namn att använda i vardagen. (Ainiala m.fl, 2008, s. 131, 137)
De inofficiella namnen kan bildas på flera sätt och skiljer sig från de officiella på det sättet att
alla kan bilda ett inofficiellt namn. De inofficiella namnen bildas ofta spontant och efter behov
i vardagen. Också många officiella namn har bildats på det här sättet (Ainiala m.fl, s. 88). Det
är vanligt att ställen som har ett officiellt namn får ett inofficiellt namn, som till exempel Espis
för Esplanadgatan eller Hesa för Helsingfors (Sulander, 2019, s. 32, 34). Dessa namn kallas
för sekundära inofficiella namn. Också orter som inte har officiella namn kan få inofficiella
namn, som till exempel Miljonhuset eller Brända tomten. (Exempel från Namnen i våra städer)
Dessa namn kallas i sin tur för primära inofficiella namn.
De inofficiella namnen används i olika kontexter och av olika människor. En del inofficiella
namn används bara inom små kretsar, som till exempel en familj eller ett kompisgäng, medan
andra blir mer allmänna. En del inofficiella namn blir så etablerade att de blir officiella.
7

Exempel på sådana namn är arbetarinstituten som i flera städer i Svenskfinland numera heter
Arbis också officiellt. (Namnen i våra städer)

2. Material
I detta kapitel presenterar jag materialet jag använder i denna avhandling. P.g.a. avhandlingens
omfattning har jag varit tvungen att avgränsa mitt material och jag redogör också för hur urvalet
valts ut, samt ger bakgrundsinformation om Åbo och Jakobstad som språkliga miljöer.

2.1 Insamling och bearbetning av arkivmaterial
Materialet för denna avhandling utgörs av inofficiella namn på 200 orter i Åbo och Jakobstad.
Namnen är ett urval ur två arkivsamlingar med inofficiella ortnamn. Dessa har samlats in inom
projektet Namnen i våra städer som startats av Traditions- och språksamlingen vid Svenska
litteratursällskapet i Finland. Projektets syfte är att samla in inofficiella ortnamn i de
finlandssvenska städerna, och insamling har gjorts i Åbo, Helsingfors, Vasa, Borgå, Jakobstad,
Karleby, Nykarleby, Ekenäs, Mariehamn och Karis. Insamlingen av namnen har gjorts genom
fältarbeten i de olika städerna där insamlaren intervjuat människor som vuxit upp i och
fortfarande bor i staden.
Målet har varit att intervjua såväl yngre som äldre informanter samt både män och kvinnor
samt att få reda på vilka inofficiella ortnamn de använder i sin vardag. För att intervjuerna
skulle löpa så smidigt som möjligt har en del stödfrågor använts, till exempel vilka stadsdelar
informanterna rört sig mycket i, var de arbetar och var de går i skola. I de fall informanterna
velat berätta självmant har detta också respekterats. Därför är alla intervjuer inte likadana.
Intervjuerna spelades in och några av dessa är tillgängliga för kunder vid arkivet.
Efter fältarbetet har namnen framställts i olika typer av listor, till exempel i alfabetisk ordning
och i nummerordning enligt platsernas läge. I listorna finns i regel information om de
inofficiella namnens varianter, orternas art (dvs. typ av ort: till exempel hus, berg, gata), adress,
informanter som använder dem och övriga kommentarer. Eftersom samlingarna är gjorda av
olika personer innehåller alla inte samma typ av information. Ett urval av namnen i några
städer finns också publicerade på webbsidan Namnen i våra städer (stadsnamn.sls.fi)

8

2.2 Arkivsamlingarna
De samlingar jag använder i min avhandling är SLS 2120 Ortnamnen i Åbo och SLS 2335
Ortnamn i Jakobstad. Jag kallar dem Åbosamlingen och Jakobstadssamlingen i avhandlingen.
I detta avsnitt presenterar samlingarna samt ger bakgrundsinformation om de båda städerna
och språkförhållandena i dem.
2.2.1 Åbosamlingen
Åbosamlingen är upptecknad av Linda Huldén år 2006 och slutligt sammanställd av Ann-Sofie
Grönroos år 2010. Den består av tre listor på totalt 332 namn, och dessa är ordnade i alfabetisk
ordning, i nummerordning och enligt informant. I samlingen ingår också fotografier.
Originalintervjuerna finns inte tillgängliga för kunder. I namnlistorna finns följande
information om namnen: Inofficiellt och officiellt namn (om orten har ett sådant), uttal enligt
grov ljudbeteckning, ortens art, vilka informanter som nämnt namnet samt övriga kommentarer
om namnen. Kommentarerna ger information om bland annat namnens ursprung, vem som
använder det eller till exempel i vilka kontexter det används. Exempel på kommentarer om två
namn är följande:
Anton: Den kallas så för att den är gul (om namnet Keltsi)
Anders: Det är väldigt vanligt, och också svenskspråkiga använder det. Åtminstone sådana som är tvåspråkiga
eller har finskspråkiga kontakter. Jag kommer ihåg att min pappa använde det, och att jag tyckte att det var ett bra
namn. (Om namnet Piruntorjuntabunkkeri)

Totalt intervjuades 17 informanter och eftersom deras namn finns med i förteckningen med
namn enligt informant är könsfördelningen känd för tolv av dessa. Åtta av de här tolv
informanterna är kvinnor och fyra män. För att trygga informanternas anonymitet i mitt arbete
har jag gett dem nya namn på A. I de fall någon informant haft ett förnamn på A har jag inte
använt dessa namn utan bytt ut också dem. Det finns ingen annan info om de resterande
informanterna än deras initialer, så dem har jag inte kunnat namnge. Detta är säkert en följd av
att två personer gjort samlingen. Jag har ändå anonymiserat också dessa informanter för den
här avhandlingen och de heter A1, A2, A3, A4 och A5. Könsneutrala namn är inte så vanliga
på finlandssvenska och hade kunnat förvirra resultaten. Eftersom jag inte lägger fokus vid
informanternas kön i min analys anser jag inte att detta är ett problem. Eftersom jag inte vet
9

mera om dessa informanter än deras initialer vet jag inte heller vem av dem som intervjuats
enskilt eller eventuellt tillsammans. I de fall jag citerar informanterna i analysen anger jag om
informanterna diskuterat ett namn i samma intervju eller i olika i de fall jag har den här
informationen. Eftersom samlingen är gjord 2006–2010 har en del av de officiella namnen bytts
ut. Det finns därför en risk att några av de inofficiella namnen inte används mera idag. Sociala
medier användes inte lika mycket då så inga namn har heller samlats in via sådana.

2.2.2 Åbo som språklig miljö
Åbo är Finlands äldsta stad och har 192 962 invånare (31.12.2019). 82,7 % av stadens invånare
har finska som modersmål och 5,5 % svenska. 11,8 % har övriga modersmål. I staden finns två
universitet: Åbo universitet och Åbo Akademi. Dessutom finns det många yrkeshögskolor. 40,
8 % av stadens invånare har avlagt examen på andra stadiets nivå, och 35 % har en högre
utbildningsgrad än så. (Statistiska uppgifter om Åbo, Åbos hemsida) De kringliggande
kommunerna St. Karins, Reso, Rusko och Masko är enspråkigt finska kommuner. St. Karins
och Reso är städer medan Rusko och Masko är landsbygd. (Kommunernas officiella hemsidor)
Åbo är grundat under den tid som Finland hörde till Sverige, vilket innebär att svenskan länge
var det administrativa språket i staden. Det äldsta gatunamnet som fortfarande används i Åbon
är Tavastgatan (på finska Hämeenkatu), och det härstammar från 1600-talet. Största delen av
gatunamnen i Åbo härleds till namnbeslutet från år 1830. Namnen är både finsk- och
svenskspråkiga och de bär med sig stadens historia. I namnplaneringen används lokala
geografiska namn eller annan information som har med platsen att göra. På nya områden
planeras namnen runt något tema, vilket underlättar orienteringen i staden när ett visst tema
kan knytas till ett specifikt område. (stadsplanering i Åbo, Åbos hemsida) Eftersom Åbo är en
av de gamla och större städerna i Finland är Åbosvenskan är relativt standardnära, utan många
dialektala drag.
2.2.3 Jakobstadssamlingen
Jakobstadssamlingen har jag själv gjort under mitt arbete som arkivförtecknare på Traditionsoch språksamlingen år 2019. Jag intervjuade 18 informanter vid 11 tillfällen under en vecka i
mars 2019. 13 av informanterna var kvinnor och 5 män, och den yngsta informanten är född år
1995 och de äldsta 1948. Samlingen består av två namnlistor, en fältdagbok, en lista på
10

informanter, kartor, pressmeddelanden och tidningsurklipp samt digitala fotografier.
Namnlistorna innehåller totalt 450 namn.
I de olika namnlistorna i Jakobstadssamlingen finns följande information om namnen:
inofficiellt och officiellt namn, alternativa namn, uttal enligt grov ljudbeteckning, ortens art,
vilka informanter som nämnt namnet och övriga kommentarer om namnet. Kommentarerna
berättar också i denna samling mera om namnens ursprung, vem som använder dem eller till
exempel om namnen används bara i vissa kontexter, till exempel ett kompisgäng. Intervjuerna
finns också tillgängliga vid arkivet. Eftersom intervjuerna arkiverades gjorde jag ingen lista på
namnen enligt informant, och därför är kommentarerna inte heller alltid exakta citat från
informanterna. Jag har ändå angett vilken informant som gett informationen om orterna. Också
i Jakobstadssamlingen ingår informanternas riktiga namn, och jag har därför också bytt ut deras
namn. För tydlighetens skull har jag gett dessa informanter namn på J. Också här har jag bytt
ut sådana namn på J som på riktigt förekommer bland informanterna.
En del av de insamlade namnen har getts av personer som ville vara anonyma redan i samband
med ett insamlingstillfälle vid Jakobstads stadsbibliotek. Dessa namn är markerade med
”oinspelad intervju” (1, 2 eller 3) i fältet med informanter. Jag fick också en stor mängd namn
via facebook där jag marknadsförde insamlingen, och dessa namn finns markerade med
”facebookkommentar” i samma fält. I mitt urval ingår inte så många sådana namn som angetts
av dessa personer. Jag har också försökt att undvika att citera dessa informanter eftersom jag
inte har exakta citat att falla tillbaka på genom då dessa samtal inte spelats in. I de fall de här
informanterna citeras har jag använt samma namn för dem som i arkivsamlingen eftersom de
redan är anonyma där.
Många av namnen i Jakobstadssamlingen är sådana som användes förut men som inte är lika
allmänna mera. Linda Huldén som sammanställt namnen i Åbo gjorde också 2007 en insamling
i Jakobstad (SLS 2105 Ortnamn i Jakobstad) men i den finns enbart en lista på namnen ordnade
enligt informanter. Inga intervjuer finns arkiverade. I denna lista finns många av de namn som
finns i den Jakobstadssamling jag gjorde och därför har jag valt att inte använda
Jakobstadsamlingen från 2007 som material i denna avhandling. Eftersom jag studerar på vilka
grunder informanterna bildar inofficiella namn i städerna och hur språkkontakten mellan
svenska och finska syns i namnbruket anser jag inte att det är ett hinder att arkivsamlingarna

11

är olika gamla. Eftersom städer utvecklas och byggs om hela tiden har säkert en del av namnen
från Jakobstadssamlingen som är gjord år 2019 bytts ut redan.
2.2.4 Jakobstad som språklig miljö
Jakobstad är en stad vid Bottenvikens kust ca 95 km norr om Vasa. Staden grundades 1652 av
Ebba Brahe, och namnet kommer från hennes make, Jacob de la Gardie.
Staden har 19 379 invånare (december 2017) och 56 % av dess invånare har svenska som
modersmål, och 35 % har finska. Grannkommunerna Larsmo och Pedersöre är också officiellt
tvåspråkiga kommuner med svenska som majoritetsspråk. I Larsmo har 91,6 % av
befolkningen svenska som modersmål, 5,5 % finska och 2,8 % övriga språk. Pedersöre har en
svensk majoritet på 88,8 %. 8,4 % har finska som modersmål och 2,8 % av befolkningen har
andra modersmål. (Kommunernas hemsidor) Svenskan är alltså majoritetsspråk i
Jakobstadsregionen till skillnad från Åboregionen där finskan är majoritetsspråk.
När Jakobstad grundades var det en småstad med segelsjöfart, skeppsbyggeri och tjärhandel
som viktiga näringsfång. Vid sekelskiftet 1900 utvecklades staden till en industristad och
befolkningsmängden ökade drastiskt. Stora arbetsgivare i staden var då Strengbergs
tobaksfabrik och industribolaget Oy Wilhelm Schauman. Schauman fusionerades senare med
Kymmene Oy som senare blev en del av UPM-Kymmene Oyj. Vid början av 2000-talet var
detta stadens största arbetsgivare. (Ivars, 2015, s. 364)
Grannkommunerna Larsmo och Pedersöre är landsbygd och där talas dialekt. Detta påverkar
också svenskan som talas i Jakobstad, och man kan tala om en polarisering mellan lokalspråk
(folkspråk) och standardspråk beroende på människornas utbildningar, hemorter, åldrar osv.
(Ivars, 2015, s. 361) Industrialiseringen av staden syns också tydligt i stadens språkhistoria,
och inflyttare från Pedersöre, Larsmo, Esse och Purmo tog sina dialekter med sig när de flyttade
in till staden. Därför är dialektgränsen mellan staden och landsbygden flytande även om det
går en gräns mellan vuxna stadsbor beroende på deras sociala tillhörighet. (Ivars, 2015, s. 364)
Esse och Purmo slogs ihop med Pedersöre år 1977. (Pedersöres historia, Pedersöres hemsida)
I Jakobstad finns högskoleutbildning inom konstbranschen och företagsekonomi, bland annat
yrkeshögskoleutbildning för musiker och bildkonstnärer. Tidigare fanns också svenskspråkig
12

universitetsutbildning inom småbarnspedagogik i staden, men den finns numera i Vasa. (Övrig
utbildning: andra och tredje stadiet, Jakobstads hemsida)

2.3 Namnurvalet
Totalt innehåller samlingarna namn på 773 orter. För denna avhandling har jag därför varit
tvungen att avgränsa materialet så att det ska bli lättare att göra en mera djupgående analys.
För att urvalet ska vara så representativt som möjligt har jag gjort ett slumpmässigt urval med
hjälp av en slumpgenerator. På detta sätt har jag försökt undvika att påverka urvalet medvetet.
Eftersom namnen är numrerade i samlingarna har jag låtit generatorn välja ut 100 tal mellan 1
och 323 respektive 1 och 450. Orterna, med alla deras namnvarianter, har jag sedan tagit från
listorna med namnen i nummerordning. Alla listor i samlingarna har samma numrering, men
för detta ändamål var det lättare att använda listorna i nummerordning. Detta innebär att jag
analyserar totalt 335 namn: 172 namn i Åbo, och 163 i Jakobstad.
För det exakta urvalet som analyseras i denna avhandling, se bilaga 1 och 2. Eftersom
arkivsamlingarna är fritt tillgängliga för kunder har jag inte skrivit upp all information som
finns i dessa i mina bilagor. Numreringen på de olika alternativen fungerar enligt detta mönster:
huvudnummer, binummer (36,1 osv.) Huvudnumret beskriver ortens läge, dvs. de orter som
har flera namn har samma huvudnummer. Ett namn, KOP:en, förekommer två gånger i
Åbosamlingen, och är därför rödmarkerat i bilaga 1. Jag räknar det ändå som ett namn och
analyserar det endast som ett namn. Namnen och deras varianter är ordnade i alfabetisk
ordning. Därför kommer det namnet som används av flest informanter inte nödvändigtvis först
i listorna. De officiella namnen som finns med i arkivsamlingarna är också med i bilagorna.

3. Teori och metod
I detta avsnitt beskriver jag de grundläggande teoriramarna för avhandlingen samt hurdana
metoder jag använder för att analysera mitt material. Teorierna och metoderna är socio-,
kontakt- och folkonomastiska.

3.1 Teori

13

I detta avsnitt beskriver jag teori kring officiella och inofficiella namn samt socio-, folk- och
kontaktonomastiken.
3.1.1 Namn: Officiella och inofficiella
Ett namn används för att identifiera något och urskilja det, och ett ortnamns viktigaste uppgift
är att benämna en ort och urskilja den från andra orter. Ortnamn kallas ibland också toponym,
och ursprunget till termen är grekiskans topos (plats) och onyma (namn) (Ainiala m.fl, 2008,
s. 86) Eftersom en ort kan beteckna alla typer av geografiska platser, till exempel städer, gator,
berg, åar osv. inom ortnamnsforskningen (Vidberg, 2007b) använder jag termen i denna
avhandling stad om Åbo och Jakobstad, men ort om till exempel gator, backar och torg. Som
jag beskrev i kapitel 1 är ett officiellt namn ett namn som bestämts officiellt och som finns
nedtecknat på kartor, i namnplanering osv. Namn på företag, restauranger och butiker räknas
också inom stadsnamnsforskningen som officiella namn. (Vidberg, 2007a, s. 10)
Inofficiella namn är alla namn som inte är officiella. Likt de officiella namnen kan de beskriva
många olika typer av orter. De inofficiella namnen bildas ofta spontant och efter behov i
vardagen. Orsakerna till att orter får inofficiella namn är flera. Det är vanligt att ställen som
har ett officiellt namn får ett inofficiellt namn, till exempel Espen för Esplanadgatan och Hesa
för Helsingfors. (Exemplet från Sulander, 2019, s.) Om en ort inte har ett officiellt namn kan
man bilda ett inofficiellt namn för att kunna urskilja den från andra orter. (Ainiala m.fl., 2008,
s. 137–138)
En del inofficiella namn används bara inom små kretsar, som till exempel inom en familj eller
inom ett kompisgäng, medan vissa blir mer allmänna. En del inofficiella namn blir så
etablerade att de blir officiella. Exempel på sådana namn är arbetarinstituten som i flera städer
i Svenskfinland numera heter Arbis också officiellt. (Namnen i våra städer)
Inofficiella namn delas in i två huvudsakliga grupper: sekundära och primära namn.
Indelningen finns presenterad bland annat i Ainiala m.fl. (2008) och Ainiala m.fl. (2012). Jag
utgår från denna kategorisering i min analys och diskuterar huruvida den fungerar i
diskussionskapitlet.

Skillnader

mellan

sekundära

och

primära

namn

är

namngivningsgrunderna. Sekundära namn är bildade ur det officiella namnet, och det finns
olika typer av sekundära namn. Primära namn är till skillnad från de sekundära namnen inte

14

bildade ur det officiella namnet. Också inom dessa kategorier finns det olika indelningar av
namnen. I nästa avsnitt presenterar jag de olika teoririktningarna mera ingående.
Det är vanligt att platser får inofficiella sekundära namn, dvs. att stadsborna bildar inofficiella
namn ur de officiella namnen. Ofta bildas ett inofficiellt namn genom att förkorta det officiella
namnet. Olika typer av kortformer finns, till exempel kan man bara använda en del av namnet,
som namnen Heinä för Paloheinä och Seppä för Sepänpuisto i Helsingfors. Andra exempel är
Brunns för Brunnsparken, Friskis för Friskersväderstorget och Lisse för nöjesfältet Liseberg i
Göteborg (Löfdahl, 2012, s. 164) Övriga förkortningar är initialförkortningar och andra
bokstavskombinationer ur det officiella namnet. Exempel på det här är Aakoo för Aleksis Kiven
koulu, Seeäm för Citymarket (Ainiala m.fl, 2008, s. 139) , BK för Burger King, G-stan för
Gamlestan och KP för Kullaviks pizzeria. (Löfdahl, 2012, s. 165) Gottsunda i Uppsala kallas
också för G-sunda. (Axelsson m.fl, 2013, s. 8) Kortformer är särskilt vanliga i namn med två
eller flera namnleder, men ibland är tvåledade slangnamn inte nödvändigtvis kortare än det
officiella namnet. (Ainiala m.fl, 2008, s. 138)
I stadmiljö är det också vanligt att slangen syns i namnbruket. Dessa namn är också en typ av
kortform av de officiella namnen. På finska är vanliga förkortningar eller slangslutleder -ari, äri och -is. Exempel på sådana här slangnamn är: Sittari för K-Citymarket och Siilari för Siilitie
(Ainiala m.fl, s. 139). I Stockholm är också -is en vanlig slutled på slangnamn, och -an är en
annan vanlig slutled. (Nyström, 2007, s. 71) Dessa tycks däremot inte förekomma i samma
utsträckning i Göteborg eller Uppsala. (Löfdahl, 2012, s.168, och Axelsson, m.fl., 2013 , s. 9
och 24). Det är vanligt att slangnamn bildar kedjor av namn och att samma led används på
många olika sätt för platser som har liknande officiella namn. Exempel på det här är kaféet
Roosamaria i Torneå som kallas både Roosa, Rosis, Rosku och Roskis. (Ainiala m.fl, 2008, s.
140 )
I Helsingforsregionen och i andra tvåspråkiga regioner är det vanligt att slangnamn bildas i
kontakt med andra språk. Dessa slangnamn är särskilt vanliga av historiska skäl. Tidigare var
det i finska kontexter vanligt att slangnamn bildades ur de svenska namnen, eftersom 1900talsslangen hade en stark koppling till svenskan. Exempel på sådana här namn (finska, från
svenskan) är Berga, Bergga (Berghäll, Kallio) Röba, Rööperi (Rödbergen, Punavuori), Skaatis,
Skatta (Skatudden, Katajanokka) och Sörkkä (Södernäs, Sörnäinen). Alla dessa exempel är från
Helsingfors. (Ainiala m.fl., 2008, s. 139)
15

Särskilt i ungdomliga kretsar är det vanligt att leka med olika uttal och att modifiera namnen
med intryck från olika språk, och ibland översätts namnen också till engelska. Dessa typer av
namn kan kallas anpassningslån eller översättningsnamn. Dessa är namn som är helt eller delvis
anpassade enligt ett annat språks uttalssystem. (Vidberg, 2016, s. 123) Även om Vidbergs
(2016) termer behandlar officiella namn kan man också använda dem om inofficiella namn.
Anpassningslån är namn som anpassats till ett annat språks uttalssystem (Kampen> Kamppi,
Gloet> Kluuvi) och översättningsnamn är namn där betydelsen av namnet översatts
(Kronohagen> Kruununhaka). Inofficiella exempel på detta är Stetson Street för Hattulantie. I
finska sammanhang är det också vanligt att översätta namn på främmande språk till finska, till
exempel har restaurangen Many Faces blivit Naama(t) och kosmetikkedjan Body Shop
Ruumiskauppa (Ainiala m.fl., s. 140)
På basis av de officiella namnen kan man också bilda olika typer av ordlekar. Dessa har ofta
en ironisk eller nedsättande betydelse. Exempel på det här är Käkimäki för Kannelmäki
(Gamlas), Nordenskikkeli (Nordenskiöldinkatu), Pyllymuro (Myllypuro) i Helsingfors (Ainiala
m.fl, s. 140) och Nördhem för Nordhemsskolan i Göteborg (Löfdahl, 2012, s.) Det finns också
sådana namn där man bytt ut de olika namnlederna mot sådana med samma betydelse, ett
exempel på det här är stadsdelen Makkaramäki som blivit Nakkikukkula. Ungdomarna i
Göteborg kallar snabbmatskedjan McDonalds Donken eller Macke-Donken (Löfdahl, 2012, s.
165) och Gottsunda i Uppsala kallas Brottsunda. (Axelsson m.fl, 2013, s. )
Primära namn är inte lika vanliga som de sekundära namnen. De primära namnen delas in i två
huvudsakliga grupper: sådana som beskriver själva orten och sådana som beskriver egenskaper
hos orterna. Sådana som beskriver orten räcker när det är entydigt vilken plats man menar.
Sådana orter kan få inofficiella namn som till exempel Baren eller Kiosken. Orsaker till att
något är entydigt kan vara att det inte finns flera kiosker i området eller byn, men det kan också
finnas entydigheter inom grupper av individer. Till exempel kan ett kompisgäng alltid gå till
samma café och då blir det entydigt vilket café man menar. (Ainiala m.fl., 2008, s. 140)
Sådana som beskriver specifika egenskaper hos platsen delas i sin tur in i fyra grupper beroende
på namngivningsgrunderna. Dessa beskriver ortens läge, något som finns på orten, ortens
egenskap(er) och individens relation till orten. De vanligaste primära namnen beskriver ortens
egenskaper eller människans relation till orten. (Ainiala m.fl., 2008, s. 141)
16

Exempel på namn som beskriver ortens läge är ofta namn på olika mötesplatser, och till
exempel olika hörn är en vanlig typ av mötesplats. Några sådana här exempel är
Mäkkärinkulma (hörnet vid Mäkkäri, dvs. Mc Donald’s), Sokkarinkulma (Hörnet vid Sokkari,
dvs. Sokos) och Museonkulma (Museihörnet) (Ainiala m.fl, 2008, s. 141) Orter som inte har
officiella namn får ofta namn som beskriver deras läge, och man kan också skilja butiker från
varandra genom att kalla en butik ”den övre butiken” och den andra ”den nedre butiken” till
exempel. Inofficiella namn på orter som beskriver deras läge är traditionellt vanligare på
landsbygden än i stadsmiljö. (Ainiala m.fl., 2008, s. 141)
Exempel på namn som beskriver något som förekommer på orten är: Emotrappan som är en
bred trappa i köpcentrumet Nordstan i Göteborg. Trappan används som mötesplats för s.k.
emos, alltså ungdomar inom subgruppen emo. (Löfdahl, 2012 s. 166) Lekparker får också ofta
namn efter något som förekommer i själva parken, som till exempel Lentokonepuisto
(Flygplansparken), Sydänpuisto (Hjärtparken) och Polkupyöräpuisto (Cykelparken) (Ainiala
m.fl., 2008, s. 141) Fjärilsparken i Uppsala (Axelsson m.fl, 2013, s. 12) och Lejonparken i
Ekenäs och i är också exempel på det här. (Namnen i våra städer, 2016).
Namn som beskriver orternas egenskaper kan beskriva ortens färg, storlek, andra egenskaper
eller att orten påminner om någon annan ort. Exempel på primära namn som beskriver ortens
egenskaper är namn på husen Heinätalo (Höhuset), Maitopurkit (Mjölkburkarna) och
Flyygelitalo (Flygelhuset). Eftersom namn på orter som påminner om liknande orter på andra
ställen också räknas till denna kategori är också namn som Harlem och Bronx för stadsdelar
sådana här namn. (Ainiala m.fl., 2008, s. 141) Övriga exempel är Gulan och Hängmattan i
Göteborg. (Löfdahl, 2012, s.166) Gulan är en kiosk som finns i ett gulmålat hus och
Hängmattan är ett alternativt namn för Karl Johansgatan eftersom den ser ut som en hängmatta.
Skithålet och Ghettot beskriver att Gottsunda anses vara ett oroligt område.
Exempel på namn som beskriver individens relation till orten är Rikkaidenrinne (De rikas
gränd), Narkkarinpuisto (Knarkarparken) (Ainiala m.fl., 2008, s. 142) och Ciggtrappan
(Löfdahl, 2012, s. 166) Ciggtrappan är en trappa i bostadsområdet Fiskebäck i Göteborg.
Namnet berättar att informanterna brukar röka på platsen. (Löfdahl, 2012, s. 166) Skithålet och
Ghettot för stadsdelen Gottsunda i Uppsala kunde också räknas som sådana här namn, men de
kan också tänkas vara namn som beskriver ortens egenskaper. (Axelsson m.fl, 2013, s. 8)
17

Namngivningsprinciperna för primära namn är de samma som när man traditionellt har gett
namn åt platser. (Ainiala m.fl., 2012, s. 107) Primära, men också sekundära, inofficiella namn
kan således bli officiella om det anses finnas behov för dessa namn eller om det inofficiella
namnet fungerar bättre än det officiella.

3.1.2 Namnforskning
Namnforskning, eller onomastik, är den gren inom språkvetenskapen där man undersöker
namn. Onomastiken uppstod i början av 1800-talet efter ett behov av nya perspektiv inom
språkhistoria, historia och arkeologi. Onomastiska studier har hjälpt språkforskare att förstå
ords betydelse och spridning, samt har gett historie- och arkeologiforskare information om
bebyggelser och deras spridning, människors rörelser, livsnäringar och övrigt. (Ainiala m.fl.,
2008, s. 14.)
Inom namnforskningen har man traditionellt skiljt mellan ortnamn och personnamn.
Ortnamnsforskning

kallas

också

toponomastik

och

en

annan

benämning

för

personnamnsforskning är antroponomastik. Ortnamn, eller toponymer, benämner orter medan
personnamn, eller antroponymer, benämner individer. (Ainiala m.fl., 2008, s. 23) Inom
namnforskningen kan en ort beteckna alla geografiska platser, till exempel städer, byar, gator,
backar och städer. (Vidberg, 2007b) Därför använder jag begreppet ort om de enskilda
platserna i Åbo och Jakobstad i denna avhandling, och begreppet stad om Åbo respektive
Jakobstad. Det finns också övriga namn som inte hör till dessa kategorier. Övriga namn är
namn på företag, myndigheter osv. Eftersom jag studerar ortnamn beskriver jag och definierar
dessa mera ingående i detta avsnitt, men går inte in på att beskriva personnamn.
Ortnamn delas traditionellt in i två kategorier: naturnamn och kulturnamn. Naturnamn är namn
som uppstått från naturen på orten. Exempel på platser som har naturnamn är åar, sjöar eller
skogar. Naturnamnen delas in i två huvudsakliga kategorier: terrängnamn och
vattendragsnamn. Kulturnamn är namn på platser som människor byggt eller konstruerat, till
exempel åkrar, gator eller hus. mer. Kulturnamnen delas i sin tur in i bebyggelsenamn (som till
exempel namn på hus och byar) jordbruksnamn och artefaktnamn. De senaste är namn på
exempelvis vägar, broar och övriga byggnader. I både städer och på landsbygden förekommer
både naturnamn och kulturnamn. (Ainiala m.fl, 2008, s. 24) För att kunna förstå hur de
18

inofficiella namnen används och bildas i Åbo och Jakobstad använder jag en kombination av
tre

olika

inriktningar

inom

onomastiken:

socioonomastik,

folkonomastik

och

kontaktonomastik.
Namnen är en del av en kontext och genom att ta hänsyn till den kan man studera hur namn
används och brukas. (Ainiala, 2016, s. 371) Inom socioonomastiken studeras namnen i deras
sociala kontexter, och primärt studeras människors namnbruk samt variationer i detta.
(Vidberg, 2016, s. ) Genom att studera namnen ur ett socialt och kulturellt perspektiv kan man
ta reda på namnens funktion, dvs. vilka namngivningsgrunder det finns och på vilka sätt
namnen används inom olika grupper. (Ainiala m.fl., 2008, s. 16) Namnbrukarna står alltså i
centrum i denna typ av forskning, till skillnad från tidigare namnforskning där namngivare och
deras metoder för namngivning studerats. Med hjälp av socioonomastiska metoder kan man
också ta reda på hur namnbruket ändrar och hur namn byts ut. (Ainiala, red., 2005, s. 21)
Variabler som tas i beaktande i socioonomastiska studier är bland annat ålder, kön
socioekonomisk status. (Ainiala, 2016, s. 373)
Folkonomastiken är den gren inom socionomastiken där man studerar man hur namnbrukarna,
och särskilt ickelingvister, resonerar kring sitt namnbruk. Man använder folklingvistiska
metoder för att studera materialet som ofta utgörs av intervjuer och frågeformulär. Det har varit
speciellt populärt att använda folklingvistik i stadsnamnsforskning (Ainiala m.fl., 2008, s. 77)
Inom kontaktonomastiken studerar man hur kontakt mellan olika språk syns i människors
namnbruk. Fokus inom den inriktningen ligger på inlåning och anpassning av namn och
namnelement mellan olika språk och kulturer. Kontaktlingvistiska metoder används för att
studera detta. (Vidberg, 2016, s. 13) Eftersom namnen inte behöver förstås semantiskt är de
sannolikt det första som lånas när människor med olika språk och kulturer möts. En viktig
grundtanke inom kontaktonomastiken är att språkutveckling inte endast beror på språkliga
faktorer, utan det sker inom en samhällelig kontext. Därför behöver man också inom
kontaktonomastiken ta hänsyn till talarnas bakgrunder. (Sandnes, 2016, s. 540—541)
Genom att anta ett sociolingvistiskt synsätt kan jag ta reda på hur namnbruket ser ut i Åbo och
Jakobstad. Detta gör jag genom att ta hänsyn till den övriga informationen som finns i
samlingarna, som till exempel orternas officiella namn och adresser. Jag citerar också
informanterna i min analys vilket innebär att jag kommer åt informanternas attityder och
19

eventuell extra information om bildningen av de inofficiella namnen. Detta står för den
folkonomastiska delen av studien. Kontaktonomastiska synsätt tillämpar jag när jag studerar
språkförhållandena i de inofficiella namnen i de båda städerna.

3.2 Metod
Först studerar jag hur många av dessa orter som har sekundära och primära namn. Efter det
fokuserar jag mera specifikt på de olika namnen dessa orter har. Efter detta delar jag in namnen
i sekundära och primära namn, och går sedan mera specifikt in på de sekundära namnen och
ger exempel på dessa. Jag delar in de sekundära namnen i undergrupper som Ainiala m.fl.
(2008, s. 138–140) gjort: kortformer, översättningsnamn och anpassningslån, ordlekar samt
övriga sekundära namn. Kategoriseringen av sekundära namn går enligt mönstret att de
namntyperna som är vanligast i tidigare studier kommer först, och de mer ovanliga typerna av
namn kommer senare. Kortformerna delar jag sedan in i några undergrupper. Dessa
undergrupper baserar jag på mitt material och de är alltså min egen indelning.
Efter detta studerar jag de primära namnen, och delar in dem i de kategorier som jag presenterar
i avsnitt 3.1.1. Jag diskuterar först sådana namn som är direkta ortbeskrivningar för att sedan
gå in på att studera de namn som har beskrivande element i sig, samt vilka som är vanligast
och ovanligast av dessa i respektive stad.
Det finns också namn som är svåra att placera inom dessa kategorier. Detta kan bero på att man
har för lite information om orten, eller att ett namn kan passa in i båda kategorierna av andra
orsaker. En bar kan till exempel ha efterleden -baren men samtidigt vara den enda baren i staden
eller stadsdelen. Detta leder till att ett inofficiellt namn som Baren kunde tolkas som både
sekundärt och primärt. Namnet kunde tolkas som sekundärt eftersom det innehåller namnleden
-baren men primärt eftersom det är entydigt vilken plats man menar och det då beskriver den
specifika platsen, vilket gör det primärt.
Efter att jag studerat de sekundära och primära namnen går jag in på språkförhållandena i
namnen. Jag delar in namnen i namn på svenska, finska, (svensk) dialekt samt namn på övriga
språk och diskuterar hur dessa språk används i de inofficiella namnen. För att koppla ihop
denna frågeställning med kategoriseringen av namnen jag gör i tidigare avsnitt analyserar jag
också hur många av namnen på svenska, finska och övriga språk fördelar sig bland de
sekundära, primära och övriga namnen i städerna.
20

I de fall citat från informanterna belyser namnbruket eller namnbildningen tydligt har jag tagit
med citaten i analysen. Åbocitaten är direkta citat från samlingarna, medan Jakobstadscitaten
inte är direkta citat efter vad som står i samlingen. Detta beror på att citaten i samlingen inte är
exakta då originalintervjuerna finns arkiverade och är tillgängliga för kunder vid arkivet.
P.g.a. avhandlingens omfattning gör jag inte skillnad på namn som används av många
informanter eller sådana som används endast av en eller två informanter. Detta hade gett
mervärde för diskussionen men jag skulle behöva mera utrymme ifall jag tog detta i beaktande.
Jag studerar inte heller skillnader i namnbruket mellan kvinnor och män, eller äldre och yngre
informanter. Detta gör jag delvis p.g.a. avhandlingens omfattning men också på grund av att
köns- och åldersfördelningen varit ojämn vid insamlingstillfällena och att man därför inte kan
dra slutsatser om detta.

4. Analys
I detta kapitel analyserar jag namnurvalet jag presenterar i materialkapitlet. Jag studerar hurdan
fördelningen av sekundära, primära och övriga namn ser ut i Åbo respektive Jakobstad samt
kommenterar hur språkförhållandena i städerna syns i informanternas namnbruk. Jag beskriver
först hur många orter som har sekundära, primära eller båda typerna av namn och går sedan
vidare till att diskutera hur många av de olika namnen för orterna som är sekundära, primära
eller både sekundära och primära på samma gång. För tydlighetens skull är namnen från
namnurvalet jag presenterar i materialavsnittet markerade med kursiv, medan de officiella
namnen på ställena inte är skrivna i kursiv.

4.1 Fördelningen av sekundära, primära och övriga namn i Åbo och Jakobstad
Det totala antalet orter jag analyserar i denna avhandling är 100 i respektive stad, dvs. 200 orter
totalt.
Tabell 1 (på nästa sida) beskriver hur många orter i Åbo respektive Jakobstad som har
sekundära eller primära namn, samt orter som har både sekundära och primära namn. Tabell 2
beskriver detta tydligare.
21

Åbo
Jakobstad
Antal orter
100
100
Orter som har sekundära
67
42
namn
Orter som har primära
37
63
namn
Orter som har både
7
11
sekundära och primära
namn
Orter som har namn som
7—10*
10
kan vara både sekundära
och primära
Tabell 1: Orter med sekundära och primära namn i Åbo och Jakobstad. *Informationen om
några namn är bristfällig vilket gör att man inte kan avgöra om de beskriver olika orter eller
samma.

67 av de 100 orterna i Åbo har sekundära namn, och 37 har primära namn. Sju orter har både
sekundära och primära namn. Att antalet namn inte går jämnt ut beror på att det finns orter som
har både sekundära och primära samt övriga namn samtidigt, och orter som har namn som kan
vara svåra att placera inom dessa kategorier. 7—10 orter har namn som är svåra att placera
inom dessa kategorier. I Jakobstad ser fördelningen av orter som har sekundära respektive
primära namn annorlunda ut än i Åbo. Där har 42 av 100 orter sekundära namn, och 63 av 100
har primära namn. 11 har både sekundära och primära namn. 10 orter har namn som kan vara
både sekundära och primära.
En ort kan ha ett eller flera namn. Tabell 2 beskriver hur många namn det finns för de 100
orterna i Åbo respektive Jakobstad som mitt material utgörs av. Tabell 2 beskriver också hur
många av dessa varianter som är sekundära, primära eller sådana som kan tolkas som både
sekundära och primära.
Några exempel på orter som har både sekundära och primära namn är komplexet med Åbo
konservatorium och Åbo konstakademi, stadsdelarna Hallis och Raunistula samt Turun
ortodoksinen kirkko. Namn för Åbo konservatorium är Konservatoriet, Konsis, Sigynsalen,
Konstakademin och Åbo ritskola, Gamla repslageriet, Repfabriken och Köysitehdas. Hallis
kallas också såväl Halis som Bronx. Ett annat liknande exempel på ett primärt namn är Harlem
för stadsdelen Raunistula, som också kallas för det finska officiella namnet Raunistula.

22

Exempel på orter med både sekundära och primära namn i Jakobstad är restaurangen Mango
House, industriområdet vid Sikören och loppmarknaden Amida Hallen. Namn på restaurangen
Mango House är Mango, Mongo och Saigon (efter ett tidigare officiellt namn), Asiaten. Namn
för industriområdet vid Sikören är Wärtsilä, Verkstaden och Gjuteriet.
Åbo
Jakobstad
Antal namn
172
163
Sekundära namn
106
61
Primära namn
57
90
Övriga namn
9
12
Tabell 2: Fördelningen av sekundära, primära och övriga namn i Åbo och Jakobstad. Övriga
namn är namn med bristfällig information eller sådana som av annan anledning är svåra att
placera inom dessa kategorier.

Skillnaden mellan tabell 1 och tabell 2 är att tabell 1 beskriver hur många orter (dvs. platser)
som har sekundära och primära namn, medan tabell 2 beskriver hur många av det totala antalet
namn (172 i Åbo, 163 i Jakobstad) som är sekundära, primära, övriga eller både sekundära och
primära på samma gång.
I Åbo finns det 172 namn på 100 orter. Samma siffra för Jakobstad är 163. Enligt Ainiala m.fl.
(2008, s. 137) är det vanligare att inofficiella namn bildas ur det officiella namnet, dvs.
sekundära namn är vanligare än primära namn. Det stämmer bra in med urvalet namn ur
Åbosamlingen, där de namn som är sekundära är 106 till antalet. De sekundära namnen utgör
alltså 62 % av det totala antalet namn i mitt urval. De primära namnen är 57, vilket är 33 % av
det totala antalet namn i Åbo. Nio namn är svåra att placera in i dessa kategorier eller så kan
de vara sekundära och primära samtidigt. Dessa namn utgör 5 % av det totala antalet namn i
Åbo.
I Jakobstad är de primära namnen i majoritet, till skillnad från Åbo. De är 90 till antalet och
alltså 55 % av det totala antalet namn i Jakobstad. De sekundära namnen är i sin tur 61 till
antalet vilket är 37 % av det totala antalet namn i Jakobstad. 12 namn är namn som kan vara
både och eller som är svåra att placera in i dessa kategorier, och dessa är alltså 7 % av det totala
antalet namn i Jakobstad. Många av de primära namnen i Jakobstad är ändå namn som bildats
ur ett officiellt eller tidigare officiellt namn på en plats i närheten. Att de primära namnen är
flera till antalet i Jakobstad är ändå en märkbar skillnad mellan Åbo- och Jakobstadsurvalet. I
Kivimäkis (2015) studie om finska inofficiella namn i Åbo var de primära namnen ungefär
23

hälften och Kivimäki resonerar att det kan vara så att informanterna uppfattat de sekundära
namnen som så pass officiella att de inte nämnt dem, eller glömt att nämna dem, under
intervjun. Detta kan också vara en förklaring till varför de primära namnen är så många i
Jakobstad.
Det högre antalet namn i Åbomaterialet kan förklaras med att det i Åbo finns orter som har
väldigt många namn. I Jakobstad har de flesta orter flera namn, 3–4 namn per plats är vanligt.
Några orter har ännu flera namn än så. Att orter får många namn kan ha flera orsaker. Ofta
finns dessa orter i centrum av städerna, vilket leder till att många personer har en relation till
dem och därför behöver namn för dem. Då bildas olika namn för orterna i olika grupper av
människor, beroende på ålder, kön, utbildning och flera faktorer.
Exempel på orter som har många namn i Åbo är den numera rivna gula kiosken vid
stadshusparken mittemot Gillesgården. Den kiosken kallas både Gula kiosken, Keltsin, Keltsu,
Keltsun, Mannekiosken och Mannegrillen. I arkivsamlingen uppgavs också Mantu, Manttu och
Mantun som namn för samma kiosk, men som före detta Åbobo misstänker jag att dessa är
namn för grillkiosken Mantun grilli som ligger några hundra meter österut än den gula kiosken.
En annan ort som har många namnvarianter är köpcentret som under insamlingstidpunkten
hette Trigonium (Numera igen KOP-Kolmio). Kop-Kolmio kallas såväl KOP:en, KOP:ens
hörn, KOP-Kolmio, Gamla KOP-kolmio, KOP-huset, KOP:ens hus och Mezzo.
Orter som har många namn i mitt Jakobstadsmaterial är loppmarknaden Missionsstugan och
en höghusgrupp på Pinnonäsgatan. Missionsstugan kallas såväl Armas, Marklunds market,
Missionsboden, Missionsstugan och Strandloppiset. Höghusgruppen på Pinnonäsgatan 24–30
kallas för både Halleluja, Hallelujagårdarna, Hallelujahusen, Raks gårdar och Rakstugorna.

4.2.1 Sekundära namn
I både Åbo och Jakobstad förekommer sekundära namn. Tabell 3 (på nästa sida) beskriver hur
fördelningen av sekundära namn ser ut i Åbo respektive Jakobstad.

24

Åbo
Jakobstad
Kortformer
62
28
Anpassningslån/Översättningsnamn 13
1
Ordlekar
4
5
Övriga sekundära namn
27
27
Totalt antal
106
61
Tabell 3 Olika typer av sekundära namn i Åbo och Jakobstad
4.2.1.1 Kortformer
I både Åbo och Jakobstad är det allra vanligast att man bildar sekundära namn genom att
förkorta det officiella namnet. Dessa typer av namn utgör 62 av 106 sekundära namn i Åbo,
dvs. 58 % av de sekundära namnen, och 36 % av alla namn totalt. I Jakobstad är motsvarande
siffra 30 av 60 sekundära namn, och alltså 50 % av de sekundära namnen, och 18 % av alla
inofficiella namn i Jakobstad. Eftersom fördelningen av sekundära och primära namn är
jämnare i Jakobstad än i Åbo utgör också kortformerna en mindre andel av det totala antalet
namn.
Tabell 4 beskriver hurdana kortformer det förekommer i Åbo respektive Jakobstad samt hur
fördelningen ser ut mellan dessa i de båda städerna.
Åbo
Jakobstad
En/ Några leder
31
21
Slangnamn
24
3
Initialförkortningar
7
6
Totalt antal
62
28
Tabell 4 typer av kortformer och deras fördelning bland de sekundära namnen i Åbo och
Jakobstad.
En vanlig typ av kortform i Åbo är att man använder en namnled eller några namnleder ur ett
längre officiellt namn. I Åbo förekommer det 31 sådana namn, vilket är 50 % av kortformerna
och 29 % av de sekundära namnen totalt. Exempel på sådana här namn är Marina för Marina
Palace, Svarte för Svarte Rudolf och Kallun för Kallun grilli. När en namnled används kan
detta också kallas för ellipser. (Axelsson, m.fl., 2013, s. 20) Denna typ av namn förekommer
också i Jakobstad, och totalt finns det 21 sådana namn, vilket är 75 % av kortformerna, och 34
% av de sekundära namnen. Exempel på detta är Mango och Sesam för restaurangerna Mango
House och restaurang Sesam och Ebba för Pub Ebba.

25

Det är också vanligt att man benämner orter med bestämd form av en namnled i det officiella
namnet i båda städerna. I Åbo finns det 18 sådana här namn och dessa namn utgör 29 % av
kortformerna och 16 % av de sekundära namnen i Åbo. Exempel på detta är Konservatoriet
för Åbo konservatorium, Konstakademin för Åbo konstakademi, Flickskolan för det som
tidigare var Åbo svenska flicklyceum och Samskolan för Åbo svenska samskola.
I Jakobstad finns det åtta sådana här namn och de utgör 29 % av kortformerna och 13 % av de
sekundära namnen. Exempel på detta är Kapellet för St. Mikaels kapell, Kaffestugan för
Fäboda kaffestuga som under insamlingsveckan ännu hette Fäboda café and kitchen. I tabell 4
som beskriver de olika kortformerna är alla namn med en officiell namnled, i bestämd eller
obestämd form, en kategori. Därför är det totala antalet för namn där man använder en eller
några officiella leder 31 i Åbo och 21 i Jakobstad i tabellen.
En annan vanlig typ av kortform är slangnamn. Likt förväntat är -is en vanlig slangefterled som
förekommer flera gånger i Åbo. Efterleden är vanlig i såväl finsk som svensk kontext (Ainiala
m.fl.,2008, s.138 och Nyström, 2007, s. 71) Totalt förekommer den här typen av slangled sju
gånger i Åbomaterialet, detta är 29 % av slangnamnen. Namn med -is på slutet utgör 11 % av
kortformerna och 7 % av de sekundära namnen. Exempel från Åbo är Vårdis
(Vårdbergsparken), Konsis (Åbo konservatorium), Stokis (Stockmann) och Flickis (S:t
Olofsskolan som tidigare hette Åbo svenska flicklyceum).
I Jakobstadsurvalet förekommer denna efterled också, men endast i ett sekundärt namn.
Efterleden förekommer i namnet Fäbis för stadsdelen Fäboda vilket innebär 33 % av
slangnamnen och 4 % av kortformerna, och 2 % av de sekundära namnen i Jakobstad. Också
några primära namn har denna efterled i Jakobstad. Jag återkommer till dessa i avsnitt 4.2.2.2.
Fäbis kan uttalas med både långt och kort e-ljud i första stavelsen, men informanten Jens
påpekar att det korta uttalet används på finska. Att efterleden inte tycks vara så vanlig i
Jakobstad är intressant eftersom informanten Jutta påstår att den används mycket i Jakobstad.
Efterlederna -ari och -äri som är vanliga i finska studier (Ainiala m.fl., 2008, s. 138)
förekommer också i Åbomaterialet. P.g.a. finskans vokalharmoni räknas dessa som en slangled
även om de vid en första anblick kunde vara två. Totalt finns det sex sådana namn i Åbo vilket
innebär 25 % av slangnamnen, 10 % av kortformerna och 6 % av de sekundära namnen. Dessa
namn är alltså nästan lika vanliga som namnen med slangleden -is på slutet i Åbo, vilket är
26

överraskande. Eftersom -is som slangled varit vanligt förekommande både i finsk kontext och
i Stockholm skulle det inte ha varit förvånande om leden -is förekommit mera än den gjorde.
Exempel på namnen med -ari och -äri som slangled är Mäkkäri för Mc Donald’s, Sittari för
Citymarket och Hanttari för både stadsdelen Hannunniittu, både och Hannunniitun koulu.
Former av några av dessa böjs också på svenska med att lägga till ett n för bestämd form på
slutet, t.ex. Sittarin och Mäkkärin. Efterlederna -ari och -äri förekommer inte alls i Jakobstad,
vilket visar på att kontakten till finskan är mera påtaglig i Åbo än i Jakobstad.
En annan slangled som förekommer i Åbomaterialet men inte i Jakobstadsmaterialet är -an,
och den var också vanlig i Stockholm. (Nyström, 2007, s. 71) Iddan för Idrottsparken, Stockan
för Stockmann Kursboksbibban för Kursbiblioteket vid Åbo Akademi är exempel på ett namn
med efterleden -an. Denna slangefterled förekommer inte alls i mitt Jakobstadsurval, men i
samlingen förekommer Bibban för stadsbiblioteket i Jakobstad, och också Åbo stadsbibliotek
kallas Bibban. Bibban verkar vara det allmänna finlandssvenska namnet för olika bibliotek,
med undantag för Lovisa där stadsbiblioteket kallas Biblo (Namnen i våra städer, 2016)
Tabell 5 beskriver hurdana slangnamn det förekommer i Åbo och Jakobstad samt hur
fördelningen av dessa ser ut. Här blir det också tydligt att slangnamn över lag är vanligare i
Åbo än i Jakobstad. Jag diskuterar detta mera ingående i nästa kapitel.
Slutled
Åbo
Jakobstad
-is
7
1
-ari, -äri
6
0
-an
3
0
Namn med övriga 8
2
slangleder
Totalt antal
24
3
Tabell 5 Slangnamn och de vanligaste slanglederna i Åbo och Jakobstad.
I Åbo finns det också kortformer av namn med andra leder än de ovannämnda som kunde
klassas som slangnamn. Exempel på detta är -e, -i och -a som förekommer bland annat i
namnen Vakke för Kråkkärret (Varissuo på finska) och Hese för Hesburger, Mäcken och Mäcki
för Mc’ Donald’s och Stocka för varuhuset Stockmann. Vakke och Hese förekommer också i
svensk bestämd form, Vakken och Hesen. Dessa slangleder förekom också på finskt håll i Åbo
(Kivimäki, 2015, s. 26—31)
27

I Jakobstad förekommer det i sin tur två namn med -u på slutet, som kunde räknas som
slangnamn. Dessa namn är Metsku för Sankt Mikaels kapell och Frenkku för Friends n’ brgrs.
Jag har skrivit det med -u på slutet eftersom jag sett det skrivas så om metodistförsamlingar i
andra städer och eftersom informanten pratar om namnet i finsk kontext. Att slangnamn med
leden -u på slutet inte förekommer i Åbo är förvånande, eftersom de förekommit på finskt håll
i Åbo. (Kivimäki, 2015, s. 26—31)
Att det finns flera namn som kan klassas som slangnamn i Åbo än i Jakobstad kan innebära att
slang är mera framträdande i språkbruket i Åbo än i Jakobstad. Slangefterlederna är också flera
till antalet i Åbo än i Jakobstad vilket tyder på att slang är en naturligare del i Åbobornas
språkbruk än Jakobstadsbornas.
I både Åbo och Jakobstad har man konstruerat sekundära namn av initialförkortningar eller
andra bokstavskombinationer. Denna typ av kortform förekommer sju gånger i Åbomaterialet,
vilket innebär 12 % av kortformerna och 6 % av de sekundära namnen i Åbo. Exempel på
denna typ av kortform är AMK:en (Turun ammattikorkeakoulu), KOP (Kansallisosakepankki),
ÅST (Åbo svenska teater), FÄ-huset (Förvaltningsämbetshuset) och TF (Teologiska
fakulteten). Oftast uttalas namnen som en förkortning (till exempel å:esste: ) men ibland låter
de som ett annat ord. Exempel på det här är KOP:en, som uttalas [kåppen] och FÄ-huset, som
uttalas [fe:hu:se].
AMK:en är en intressant initialförkortning eftersom förkortningen kommer från det finska
officiella namnet, Turun ammattikorkeakoulu, medan den böjs med svensk böjning. Detta är
alltså ett exempel på hur finskan syns också i det svenska namnbruket i Åbo. Detta exempel
skulle på grund av språkkontakten också kunna vara ett anpassningslån till svenskan. Jag
skriver mera om översättningsnamn och anpassningslån i nästa avsnitt. Förklaringar till att
informanterna använder den finska initialförkortningen kunde vara att det finska officiella
namnet står på huset, och att yrkeshögskolans undervisning i huvudsak sker på finska.
I Jakobstad förekommer också initialförkortningar, och där är dessa sex till antalet, vilket
innebär 22 % av kortformerna och 10 % av de sekundära namnen. Exempel på
initialförkortningar som används i Jakobstad är FPA för Folkpensionsanstalen, JNT för
Jakobstadsnejdens telefon och V-by för Vestersundsby skola. V-by används också om själva
28

stadsdelen Vestersundsby. Alla uttalas som initialförkortningar (till exempel effpe:a: ) förutom
Kela, som uttalas [kela]. Detta namn är en initialförkortning av det finska officiella namnet för
Folkpensionsanstalten, Kansaneläkelaitos.
I Jakobstad förekommer det förutom förkortningar också förlängningar av officiella namn.
Exempel på detta är Londonstan för stadsdelen London och Fäbodabyn för stadsdelen Fäboda
och Västermalms siwa för den tidigare butiken Siwa som fanns i stadsdelen Västermalm.
4.2.1.2 Anpassningslån och översättningsnamn
Totalt förekommer det 13 namn som kan anses vara översättningsnamn eller anpassningslån i
Åbo. Kontakten med finskan syns också i andra namn, precis som jag redan skrivit om i tidigare
avsnitt. Namnen i Åbo översätts både till finska och svenska och anpassas enligt målspråkets
morfologi.
Exempel på namn som översatts från finska till svenska är Nådendals soliga för kafékedjan
Naantalin aurinkoinen och Slaskbacken för stadsdelen Räntämäki. Dessa orter har inga
officiella svenska namn. Informanterna som använder de svenska namnen påpekar ändå att
dessa svenska varianter används skämtsamt. Ett annat namn som översatts till svenska är
namnet Trätorgsvessan för Ravintola Puutorin vessa. En kortform av detta är Vessan. Vessa
är allmänfinlandssvenskt för §toalett. (Se Finlandssvensk ordbok) Restaurangen var tidigare en
allmän toalett så de svenska namnen kan också syfta på det. Då kan dessa namn också tänkas
vara primära, och mera specifikt ortbeskrivningar. AMK:en som jag skrev om i avsnittet om
initialförkortningar skulle också kunna vara ett anpassningslån, eftersom man anpassat den
finska initialförkortningen till svenskans morfologi.
Anpassningslån, dvs. att anpassa ett namn till ett annat språks uttal eller morfologi, förekommer
också i Åbo. Exempel på det här är Clubi för The Club och Lyni och Lynkky för nattklubben
Marilyn. The Club var en populär nattklubb och den kallades både Klubben och Clubi, dvs.
namnet anpassades både till det svenska uttalssystemet och det finska. Den svenska varianten,
Klubben, kan samtidigt vara ett översättningsnamn. Lyni och Lynkky för nattklubben Marilyn
är i sin tur anpassat så att det ska låta mera finskt än det officiella namnet. Det som dessa namn
har gemensamt är att de officiella namnen är engelska, men informanterna har anpassat dem
enligt nationalspråkens uttalssystem. Några informanter uppger också namnen Reikä och
29

Reikän för församlingshemmets dåvarande ungdomslokal Hålan. Här är Reikä ett
översättningsnamn och Reikän både ett översättningsnamn och ett anpassningslån, eftersom
det först översatts till finska men man har böjt det i bestämd form på svenska.
I Jakobstad förekommer det ett namn som kan klassas som anpassningslån, och det är namnet
K-kauppan för K-supermarket. Det nämns också av endast en informant. Inga
översättningsnamn förekommer i Jakobstadsurvalet, varken till svenska eller finska. Detta gör
anpassningslånen till en mycket liten del av Jakobstadsnamnen.
4.2.1.3 Ordlekar
Man kan också bilda sekundära namn genom att kasta om bokstäver eller namnleder.
Betydelsen kan bli annan och ofta har den en nedsättande klang. I Åbo förekommer det fyra
namn som kan räknas som ordlekar, och dessa är Plouhi för Parkeringshuset P-Louhi, Tratten
för Trattoria Romana, Hålet för församlingshemmets ungdomslokal Hålan och Skitimarket för
Citymarket. Tratten är intressant eftersom det låter som ett svenskt namn om man bara hör det
inofficiella namnet, det skulle alltså också kunna räknas som ett anpassningslån. Dessa fyra
namn utgör endast 4 % av de sekundära namnen, och endast 2 % av de inofficiella namnen i
Åbo.
I Jakobstad förekommer också sådana här namn och de är fem till antalet. Detta innebär 8 %
av de sekundära namnen i Jakobstad och 3 % av de inofficiella namnen totalt. Dessa är Mongo
för restaurangen Mango House och Dårmans för byggnaden Rådmans vid Oxhamns skola och
Axelandersparken för Alexandersparken. Vidare nämner informanten Jan att hans gäng
brukade kalla Vestersundsby skola för Vestersundsby universitet. Han kommenterar det med
att de skämtsamt brukar kalla skolan för universitet fastän det bara var en vanlig folkskola. En
kortform av det namnet är Universitetet, som man också skulle kunna klassa som primärt om
man inte var medveten om bakgrunden till namnet.
Egenskaper hos de sekundära namnen går ibland in i varandra och ett namn som är en kortform
kan samtidigt också vara ett översättningsnamn, en ordlek eller alla de här typerna samtidigt.
Jag har gett exempel på dessa i de föregående avsnitten. Detta är inte förvånande eftersom
namnbruket är en levande och viktig del i informanternas vardag som utvecklas och ändras

30

hela tiden, och särskilt nya sekundära namn och varianter av dessa bildas hela tiden. Jag
diskuterar detta vidare i nästa kapitel.
4.2.1.4 Sammanfattning om sekundära namn
Över lag går de sekundära namnen i både Åbo och Jakobstad att placera ganska bra in i
kategoriseringen enligt Ainiala m.fl. (2008, s.138–140) men det finns ändå namn som inte
passar in i den här kategoriseringen eller sådana tendenser som kan lyftas fram även om
namnen går att placera i de färdiga kategorierna.
Informanterna använder ofta officiella namn för orter, och alltid är de inte helt medvetna om
vilka namn som är officiella. I Åbo är 11 av de sekundära namnen sådana som är officiella
svenska namn för orterna. Orsaker till att de kommit med i samlingen kan vara att
informanterna inte är medvetna om att de är officiella men också att de använder dem på ett
annat sätt än det officiella sättet. I Åbo förekommer det också att man benämner stadsdelar
med det finska officiella namnet, till exempel Lauste för Laustis och Pääskyvuori för
Svalberga. Eftersom dessa inte kan ses som officiella i en svensk kontext kan dessa tolkas som
s.k. oanpassade lån. (Vidberg, 2016, s. 143)
Också i Jakobstad förekommer några enstaka officiella namn i samlingen. Exempel på detta
är. Ett officiellt namn som används på annat sätt än det officiella är Storsand, som officiellt är
en av sandstränderna i stadsdelen Fäboda. Informanten Jessica säger att hon brukar räkna
Lillsand till Fäboda, men använder Storsand som att det var en egen stadsdel eftersom Storsand
är längre bort från Jakobstads centrum än Lillsand.
Också tidigare officiella namn och varianter av dessa förekommer i båda städerna. Jag räknar
också dessa som sekundära namn. Särskilt i Jakobstad tycks de tidigare officiella namnen,
eller varianter av dessa, leva kvar. Totalt förekommer sådana här namn 17 gånger i Jakobstad,
vilket är 28 % av de sekundära namnen och 10 % av alla namn totalt.
Exempel på detta ur mitt urval är Saigon för restaurangen som vid insamlingstillfället hette
Mango House, Wärtsilä för det som senare hette Componenta och Karl-Johans för en butik
som senare hörde till Siwakedjan. Också området runt omkring denna butikslokal fick namnet
Karl-Johans av några informanter. Eftersom områdets officiella namn inte varit Karl-Johan
31

kan namnet för själva området klassas som primärt. Först hade jag tänkt bilda en egen kategori
av dessa, men eftersom många av namnen ändå kan placeras in i de övriga kategorierna har jag
inte gjort det.
Detta fenomen med att tidigare officiella namn, eller varianter av dessa, lever kvar finns också
i Åbo, och exempel på sådana namn är Kop-Kolmio för huset som vid insamlingstillfället hette
Trigonium, Seikko för det tidigare barnbördshuset Seikko och Prima för nattklubben som vid
insamlingstillfället hette Onnela. Informanterna Alice, Anders, Angelika och kommenterar
olika namnet Kop-Kolmio, vars officiella namn under insamlingstidpunkten var Trigonium, så
här (olika intervjuer):
Alice: Jag kallar det fortfarande så- vad är det man ska kalla det nuförtiden? Trigonium? Det låter som någonting
i Vasa.
Anders: Det har jag inte hört någon svenskspråkig kalla för något annat än KOP-Kolmio. Det var en annan
mötesplats i tiderna. Det fanns bl.a. ett café där, så där hängde man ganska mycket. Jag använder ännu namnet
fast KOP:en inte längre finns där.
Angelika: I familjen talar vi också om KOP-Kolmio, för det var det någon gång för jättelänge sedan. Det är ännu
kvar.
A1: Det finns ju egentligen inte mera, eller det kallas egentligen för något annat.

Kop-Kolmio kallas också för Gamla KOP-Kolmio av informanterna A3 och A2 som
kommenterar namnet på följande sätt:
A3: Jag använder det inte mera men min mamma gör det.
A2: Jag var ganska liten då det bytte namn, men jag använde KOP-Kolmio ganska länge för jag fattade inte att
det hade bytt namn. Det officiella namnet är inte i användning på samma sätt som KOP-Kolmio.

KOP-Kolmio var så etablerat som inofficiellt namn att orten numera officiellt heter KOPKolmio. Onnela bytte också namn tillbaka till Prima ett tag. Det inofficiella namnbruket kan
alltså leda till att inofficiella namn blir officiella. I Jakobstad har detta hänt med caféet på
Fäboda. Det kallades så länge Kaffestugan att det numera igen heter Fäboda Kaffestuga. Under

32

insamlingen var det officiella namnet Fäboda Café & Kitchen. Informanten Jasmine kallade
caféet för Fäboda café, vilket är en kortform av det dåvarande officiella namnet.

4.2.2 Primära namn
I både Åbo och Jakobstad förekommer det primära namn, dvs. namn som till skillnad från de
sekundära inte är bildade ur det officiella eller tidigare officiella namnet. Som tabell 2 beskriver
är de sekundära namnen mycket vanligare än de primära i Åbo, medan primära namn utgör en
större del av namnen i Jakobstad.
4.2.2.1 Primära namn som beskriver själva orten
Tabell 6 beskriver hur fördelningen av de primära namnen ser ut i Åbo respektive Jakobstad
samt vilka typer av primära namn som förekommer i respektive stad. Som jag beskrev i
teorikapitlet delas de primära namnen in i två huvudsakliga kategorier: ortbeskrivningar och
beskrivningar av ortens egenskaper.
Åbo
Jakobstad
Ortbeskrivningar
10
16
Ortens egenskaper
47
74
Totalt antal primära namn 57
90
Tabell 6 Indelning av primära namn i Åbo och Jakobstad. Några av namnen i denna spalt kan
samtidigt vara ortbeskrivningar.

I både Åbo och Jakobstad förekommer namn som beskriver själva orten, men de är inte så
många till antalet. Totalt är de här namnen 10 till antalet i Åbo, och 16 i Jakobstad. Procentuellt
utgör de här namnen 17 % av de primära namnen i Åbo, och 6 % av alla namn totalt. I Jakobstad
är samma siffror 17 % och 10 %. Exempel på sådana här namn i Åbo är Pastorskansliet,
Församlingshemmet och Telakkan. Församlingshemmet syftar egentligen på samma ort som
Pastorskansliet, men eftersom det är kyrkliga lokaler har jag tolkat det som att informanten
beskriver ortens typ med detta namn. Telakkan är igen ett namn som också skulle kunna räknas
som anpassningslån, eftersom det finska telakka böjts på svenska genom att sätta till ett n för
bestämd form på slutet.
Exempel på primära namn som beskriver själva orten från Jakobstad är Ridstallet, Pingstkyrkan
och Asiaten. Att det finns flera sådana här typer av namn i Jakobstad kan också bero på att
33

informanterna har ett behov av att ännu mera specifikt beskriva orter än i Åbo, men också
skillnader i hur orter namnges officiellt kan bidra till denna skillnad. Några namn jag klassat
som sekundära kunde också placeras in i den här kategorin.

4.2.2.2 Primära namn som beskriver ortens egenskaper
Tabell 7 beskriver hurdana egenskaper dessa primära namn är bildade efter, samt hur dessa
namn fördelar sig.
Åbo
9
7
9
21

Jakobstad
31
10
5
26

Ortens läge
Något som finns på orten
Ortens egenskaper
Individens relation till
orten
Övriga ortegenskaper
1
2
Totalt antal namn med
47
74
beskrivning av ortens
egenskaper
Tabell 7 Indelning av primära namn som beskriver ortens egenskaper
Enligt Ainiala m.fl. (2008, s. 141) är det vanligast att man bildar primära namn efter ortens
egenskaper, och namn som beskriver individens relation till orten är vanligast, samt namn som
beskriver ortens egenskaper. De namn som beskriver individens relation till orten är 21 till
antalet i Åbo, av totalt 47 ortbeskrivningsnamn. Detta är alltså 45 % av ortbeskrivningsnamnen,
och 18 % av de primära namnen i Åbo. Däremot är namnen som beskriver ortens egenskaper
få i Åbo. Också i Jakobstad är det vanligast att bilda primära namn genom att beskriva sin egen
relation till orten.
Jag räknar också namn som beskriver till exempel ägaren till en butik till de namn som
beskriver individens relation till orten. Exempel på ett sådant namn i Åbo är Jarkkos butik, och
i Jakobstad kunde i sin tur Marklunds market vara ett sådant namn.
Namn som beskriver attityder till orter är också sådana som beskriver individens relation till
platsen, eftersom de bidrar till att identifiera sig med orten och staden över lag. I Åbo
förekommer några sådana här namn och exempel på sådana namn är Ryska kyrkan,
Ryssäkirkkon och Ryssän kirkko för Turun ortodoksinen kirkko, Mannegrillen och
34

Mannekiosken för den numera rivna kiosken i stadshusparken. Varianterna med det finska ryssä
är mera nedsättande än den svenska varianten Ryska kyrkan, men också den berättar om att
informanterna anser att ortodoxa kyrkan har många ryska medlemmar. Informanterna som
nämner Ryska kyrkan påpekar ändå att det är främst äldre personer som använder det namnet.
Informanterna Anders och Annette diskuterar det här på följande sätt (i olika intervjuer):
Anders: Så säger väl en del ännu idag, åtminstone äldre personer. Mina föräldrar och deras föräldrar pratade om
det. Jag använder det också själv, för jag vet inte vad man annars skulle kalla den.

Annette: Det låter lite främmande. Jag skulle nog veta vilken det är, men jag skulle inte använda det namnet.

Namnet Ryssän kirkko kommenteras på följande sätt av informanten Astrid:
Det finns gamla Åbobor som använder det ”näin kavereiden kesken”, i all vänlighet. Det är främst finskspråkiga
Åbobor som säger så.

Namnen som beskriver orternas egenskaper är få i både Åbo och Jakobstad, men i Åbo
förekommer det några inlån från andra ställen som påminner om orterna. Dessa namn är Bronx
och Harlem för stadsdelarna Hallis och Raunistula samt Vatikanen för huvudbyggnaden vid
Åbo och St. Karins kyrkliga samfällighet. Informanterna Amanda, A och A diskuterar namnet
Vatikanen så här (i olika intervjuer): ”Det används på skoj, inte för att man är skräckfylld eller
arg.”(Amanda), ”Det kallas så för att alla församlingars administration finns där.” (Alice) ”Det
har jag också hört. Det är antagligen den svenska smeknamnet. ”(Anders) ”Det kallades så för
att det var ett stort hus och kyrkligt.”(Adam) ”Där bodde förr alla prästerna. ”(A4)

Det känner alla till i Åbo. Det var ju naturligtvis för att prästerskapet… där fanns ju bostäder för prästerskapet.
Antagligen var det ganska snart efter att det blivit färdigt som det döptes i folkmun till Vatikanen. (A5)
Det är ju kyrkliga samfällighetens huvudbyggnad, så jag antar att det är så att på samma sätt som att katolska
kyrkan styrs från Vatikanen så styrs kyrkorna därifrån. Jag lärde mig namnet ganska sent. (A1)

Axel kommenterar Bronx så här: ”Jag har bekanta som kallar t.ex. Hallis eller delar av Hallis
så.” och Adam kommenterar Harlem så här: ”Jag kan gott tänka mig att man använt det om
Raunistula”. För mera kontext om Raunistula som också används, men som är det finska
35

officiella namnet kommenterar Adam också att ”Det var den legendariska slummen.”
Raunistula har inget svenskt officiellt namn.
Också i Jakobstad förekommer några namn som beskriver informanternas attityder till orterna.
Exempel på det här är Katthelvetet för stadsdelen London och Halleluja, Hallelujagårdarna
och Hallelujahusen för en höghusgrupp på Pinnonäsgatan. Förut fanns det en
avstjälpningsplats i stadsdelen London och på grund av det fanns där många katter. Efterleden
-helvetet beskriver att attityden mot stadsdelen inte varit så positiv. Man kunde också klassa
det här namnet som något som finns på platsen, eftersom det fanns katter där förut. Tänker man
sig helvetet som en skild plats kan det också vara ett namn som beskriver ortens egenskaper,
eftersom det då påminner om helvetet. Informanten Jutta berättar att en bomb slog ner vid
platsen för höghusgruppen under fortsättningskriget, men informanterna Julia och Jeanette tror
i stället att de som bodde i husen var religiösa. Namnen blir i så fall ett sätt att distansera sig
från religiösa människor och beskriver därför individernas relation till både de religiösa men
också till själva orten.
I Jakobstad är också en vanlig typ av primära namn sådana som är bildade efter ett officiellt
namn på någon ort i närheten eller runt omkring orten som beskrivs. Dessa namn skulle vid en
första anblick kunna klassas som sekundära, men jag har motiverat att de är primära eftersom
det officiella namnet de bildats ur inte beskriver själva orten. Till exempel beskriver namnet
Salerondellen i Jakobstad inte själva butiken Sale, utan rondellen bredvid själva butiken. Också
enligt Ainiala m.fl. (2008, s.141) är dessa primära namn av samma orsak.
De här namnen är 18 till antalet i Jakobstad vilket är 20 % av de primära namnen och 11 % av
det totala antalet namn i Jakobstad. Dessa namn kan klassas som beskrivningar av ortens läge,
eftersom de genom sina beskrivande egenskaper placerar orterna geografiskt. Att de här orterna
är så många till antalet i Jakobstad är också en av orsakerna till att de primära namnen som
beskriver ortens läge är många, och också en av orsakerna till att de primära namnen är flera
än de sekundära namnen i Jakobstad. Exempel på detta fenomen är Treffisbacken som är en
backe bredvid butiken som kallas Treffis. Treffis är ett tidigare officiellt namn på en butik som
numera tillhör K-marketkedjan. Butiken kallas fortfarande för Treffis och det är således ett
sekundärt namn, men backen bredvid butiken har inget officiellt namn. Salerondellen som jag
redan nämnde är ytterligare ett exempel på det här.

36

Detta förekommer också i Åbo, även om dessa typer av namn är färre där. Det totala antalet
sådana här namn är sju, vilket innebär 12 % av de primära namnen och 4 % av alla namn.
Exempel är Kristinegatan och Fänriksgatans dagis. Namnet Kristinegatan används om Åbo
stadskansli som funnits på Kristinegatan. Man skulle kunna argumentera för att det är ett
sekundärt namn eftersom det syftar på Kristinegatan som är officiellt namn på gatan, men då
informanterna som använder det här namnet syftar på Åbo stadskansli och inte gatan
Kristinegatan är namnet primärt. Informanten Annette diskuterar namnet Kristinegatan så här:
I vissa folkmunnar används namnet för att beteckna specifikt stadskansliet. Nu har det visserligen flyttat, men
tidigare var det nog självklart att man menade stadskansliet om man talade om Kristinegatan.

Fänriksgatans dagis har inte något officiellt namn i arkivsamlingen. Troligtvis syftas här på
Folkhälsans daghem Kastanjen som finns på Fänriksgatan. Kommentaren gällande namnet från
informanten Adam ”Det var Folkhälsans dagis men vi kallade det så.” bekräftar att det är
Folkhälsans daghem på Fänriksgatan.
Eftersom olika hörn är vanliga träffpunkter namnger man ofta dem enligt någon ort som finns
i närheten av det själva hörnet. Exempel på det här från Åbo är KOP:ens hörn och Blankohörnet
och Jakobstadsexempel på samma fenomen är Lindexhörnet, Kecklunds hörn och Lassfolks
hörn. KOP:ens hörn är hörnet utanför det huset som kallas KOP eller KOP-kolmio, och
Blankohörnet är hörnet utanför restaurangen Blanko i Åbo. Kecklunds hörn är hörnet utanför
där butiken Kecklund var förut, och Lassfolks hörn är hörnet utanför det som förr var Lassfolks
spetsfabrik. Enligt Ainiala m.fl. (2008, s. 141) är dessa namn ändå primära eftersom de själva
hörnen inte har officiella namn, och dessa kan också med samma motivering klassas som namn
som beskriver ortens läge.
Vakiobänken och Vårt hörn som förekommer i Åbourvalet har jag däremot klassat som namn
som beskriver individens relation till orten. Eftersom endast de som hör till gänget förstår vilka
orter det är frågan om kan man inte motivera att dessa namn skulle höra till någon annan
kategori. Vakiobänken är också ett exempel på ett primärt namn som har inslag av finska, vakio
betyder standard, och i detta fall är det frågan om kompisgängets standardbänk.
Namn som beskriver något som finns, eller fanns, på orten förekommer också bland de primära
namnen som beskriver ortens egenskaper i Åbo, och totalt finns det sju sådana namn i Åbo.
37

Detta är 12 % av dessa primära namn, och 4 % av alla primära namn i Åbo. Motsvarande siffror
från Jakobstad är 10, dvs. 11 % av dessa primära namn och 6 % av samtliga namn i staden.
Alltid är det inte helt lätt att bestämma om en ort beskriver själva läget eller om den beskriver
något som finns på orten, eller eventuellt övriga kategorier. Därför kan det förekomma sådana
namn som kunde fungera som både och i båda dessa kategorier. Exempel på orter som beskriver
något som finns på orten i Åbo är Polishuset för huset där Åbos polisstation finns, Gamla
posten för ett hus där det tidigare funnits postkontor och Lilla Berlin för ett område i
Batterihagen där det bodde tyska soldater ännu på 1960-talet. Jakobstadsexempel på det här är
i sin tur Katthelvetet som jag nämnde tidigare, och Kinabyn.
Också primära namn kan ha vissa egenskaper som är vanliga för sekundära namn, till exempel
slangleder. Som jag nämnde i avsnittet om slangnamn var leden -is inte lika vanlig i Jakobstad
som i Åbo när det kommer till sekundära namn, men den efterleden förekommer i stället i några
primära namn i Jakobstad. Exempel på detta är Tingis och Tinkkis för kiosken mittemot
Tingshusmuseet och i Brankis för det gamla brandkårshuset. Obsis för Vårdberget förekommer
i Åbo.
De primära namn som används i Åbo används ofta i lite mindre grupper, förutom med vissa
undantag. Exempel på namn som används i mindre kretsar är Vakiobänken, Vårt hörn, Saras
glasskiosk och Spindeltomten. Dessa används alla av en mindre krets på en till tre informanter.
Alla de här exemplena beskriver ortens egenskaper, och de tre första exemplena är typiska
enligt Ainiala m.fl. (2008, s. 141) eftersom de beskriver individens relation till orten.
Det finns också sådana primära namn som används av en bredare krets. Exempel på detta är
kiosken mittemot Gillesgården som jag tog upp i ett tidigare avsnitt. Också dessa namn
beskriver ortens egenskaper. Eftersom flera av namnen är finska syns också här en stark kontakt
mellan finska och svenska i Åbo.
4.2.3 Namn som kan vara både sekundära och primära
I både Åbo och Jakobstad finns namn som kan tänkas vara både sekundära och primära eller
som är svåra att placera inom dessa kategorier. I Åbo är dessa 9 till antalet, dvs, 5 % av det
totala antalet namn, och i Jakobstad 12 till antalet, dvs. 7 % av det totala antalet namn.

38

Den vanligaste orsaken till att namn kan vara svåra att placera är att det finns för lite
information om dem i arkivsamlingarna. Exempel på sådana namn i Åbo är Bantis, Bantisen,
Barnträdgården och Dagis. Informanterna kommenterar inte heller vad de officiella namnen
är eller varifrån de inofficiella namnen kommit. Amanda kommenterar namnet Bantisen med
”Det var nu bara så man sa, jag vet inte varifrån det kom” och Alice svarar med ”Jag minns
också att det var så man sa i kompisgänget.” Troligtvis kan bantis komma från barnträdgård
som varit en officiell benämning på daghem, och detta kan också ha varit en del av det officiella
namnet. Ifall detta är fallet är namnet sekundärt, en kortform och ett slangnamn eftersom
efterleden -is förekommer här. Det kan också ha syftat på själva orten, och då vara ett primärt
namn. Samma gäller för namnet Dagis. Informanten Amanda kommenterar namnet Dagis med
”Mina kusiner sa så”. Här kommer det troligtvis från daghem, men eftersom det inte framgår
om daghem varit en del av det officiella namnet går det inte att avgöra om namnet är sekundärt
eller primärt.
Jakobstadsexempel på det här fenomenet är Forsmans, Irman kauppa och Villa Nordkap.
Forsmans och Irman kauppa är namn som tidigare användes på butiker, men informanterna
uppger inte de officiella namnen. Forsman kan syfta på ett officiellt namn på butiken, och då
vara ett sekundärt namn. Forsman kan också vara ett namn på den person som ägde butiken,
och då vara ett primärt namn. Samma sak gäller för Irman kauppa. Villa Nordkap är namn på
ett hus vid Hällören i norra Jakobstad, men eftersom det inte framgår ur diskussionen med
informanterna Julia och Jeanette om huset har ett officiellt namn är det svårt att avgöra om
namnet är sekundärt eller primärt. Om huset officiellt heter Villa Nordkap är namnet inte
inofficiellt överhuvudtaget, om det heter något med Villa eller Nordkap är Villa Nordkap ett
sekundärt namn. Om namnet Villa Nordkap i stället kommer från området Nordkap runt
omkring, så är namnet primärt, och mera specifikt beskriver det ortens läge. Amida hallen som
är Jakobstads största loppmarknad har också två namn som skulle kunna vara både sekundära
och primära. Dessa är Storloppis och Storloppiset i bestämd form. Namnen Storloppis och
Storloppiset kan syfta på att loppmarknaden är stadens största, men det kan också vara en
härledning till ett tidigare officiellt namn, Jakobstads storloppis. Också namnet
Runebergsparken är svårt att placera inom dessa kategorier, eftersom flera informanter påpekar
att det är officiellt men namnet inte förekommer på någon karta. Parken finns intill
Runebergsgatan.

39

Orsaker till den begränsade informationen kan vara att informanterna inte känner till det
officiella namnet, adressen eller platsen eller att de går vidare i diskussionen på något annat
sätt. Särskilt i diskussioner med flera informanter hände det att diskussionen gick vidare snabbt.
Över lag är informanterna väl medvetna både om sitt eget namnbruk och varifrån de inofficiella
namnen kommer, och därför är de namn jag inte kan ta ställning till få till antalet.
Som jag redan skrev i avsnittet om sekundära namn använder informanterna i båda städerna
också officiella namn. Ofta är de själva medvetna om det och kommenterar sitt namnbruk till
exempel med ”det heter så” men ibland kommenteras de officiella namnen inte alls. De
officiella namnen finns ändå flera gånger med okommenterade i arkivsamlingarna. Detta kan
också ha att göra med hur diskussionen löpt och att insamlaren inte alltid haft information om
vad som är det officiella namnet på orterna.
Detta visar hur namnskicket förändras med tiden och att gränsen mellan officiella och
inofficiella namn ibland kan vara svår att dra. Eftersom jag inte har tillgång till
intervjuinspelningarna för Åbomaterialet kan jag inte uttala mig om hur informanterna
resonerat kring de officiella namnen, men jag vet att informanterna ibland nämnde officiella
namn under intervjuerna. Om jag har märkt att något namn de använder är officiellt har jag
lämnat bort det från samlingen.

4.2 Språkförhållanden i de inofficiella namnen i Åbo och Jakobstad
Det förekommer kontakt mellan svenska och andra språk, främst finska, i både sekundära namn
och i primära namn, och i kategorin med översättningsnamn och anpassningslån av sekundära
namn nämns det här redan. Jag går ändå separat in på språkkontakten i detta avsnitt, eftersom
språkkontakt syns också i övriga namn.
Tabell 8 beskriver hur många av namnen som är svenska, och som har inslag av finska eller
andra språk i informanternas namnbruk.
Åbo
Svenska
94
Finska
70
Övriga språk (engelska m.fl.) 8
Svensk dialekt
0
Totalt antal namn
172

Jakobstad
141
18
4
27*
163
40

Tabell 8 Fördelning av svenska, finska och namn på övriga språk. *De dialektala namnen i
spalten ingår i de svenska namnen. Svenska dialektala namn, eller dialektala uttal av namn,
förekommer endast i Jakobstad.
I både Åbo och Jakobstad är svenska det vanligaste språket när det gäller namnbruket. I Åbo
används det i 94 fall av 172 ett namn på svenska. Detta är 55 % av det totala antalet namn. I
Jakobstad används svenska namn 141 av 163 gånger, vilket innebär att 87 % av det totala
antalet inofficiella namn är svenska. Detta är en märkbar skillnad mellan Åbo- och
Jakobstadsurvalet.
Det vanligaste språket förutom svenska i de inofficiella namnen är finska i både Åbo och
Jakobstad. I Åbo används 70 namn med finska inslag, och i Jakobstad 18 sådana. I Åbo utgör
de finska namnen således 41 % av det totala antalet namn, och i Jakobstad är samma siffra 11
%. Också detta är en stor skillnad mellan de två städerna, och detta kan ha flera orsaker. Här
syns det alltså tydligt att Åbo och dess grannkommuner har finska som majoritetsspråk medan
förhållandet är motsatt i Jakobstad.
I Åbo finns det flera orter än i Jakobstad som endast har finska officiella namn. Detta leder till
att det finska namnet eller varianter av detta är det naturligaste valet av namn. Att finskan är
majoritetsspråk i staden har säkert också påverkat de officiella namnen, vilket i sin tur påverkat
de inofficiella varianterna av dessa.
Ibland har informanterna ändå översatt namnen till svenska. Dessa exempel är som jag nämnde
tidigare Nådendals soliga för kafékedjan Naantalin aurinkoinen, Djäknen för restaurangen
Teini, Slaskbacken för stadsdelen Räntämäki och Klubben för nattklubben The Club.
Nådendals soliga kommenteras så här av informanten Annie: ”Vi brukar ibland skämtsamt
översätta finska namn till svenska.” Informanten A2 kommenterar i sin tur namnet Slaskbacken
så här: ”Jag tror inte att jag är den enda som kallar det så. Också de som bor där säger så.”
Endast A2 har uppgett namnet Slaskbacken men genom sin kommentar om namnet får vi veta
att namnet tycks vara etablerat. Anton och Angelika kommenterar i sin tur namnet Klubben så
här (i olika intervjuer):
Det har jag egentligen inte hört. Det används kanske i något gäng i Katedralskolan. Där finns elever som inte har
så stark finska—i vår skola blandar vi ganska mycket och använder inte svenska fraser på samma sätt som de. De
är kanske mer svenska där. (Anton)

41

Vi översätter ibland namnet till svenska på skoj. (Angelika)

Att översätta hela namn till svenska tycks ske mera skämtsamt, medan det också förekommer
att man lägger till en svensk böjning av ett annars finskt namn, som till exempel Hesen för
restaurangkedjan Hesburger, Reikän för församlingshemmets ungdomslokal Hålan och .
Hesburger kallas också för Hese. Informanten Anton berättar att han själv använder Hese oftast,
men att formen med -n på slutet kanske passar in i någon mening.
I Åbo använder informanterna i vissa fall finska namn för stadsdelar som har officiella namn
på både finska och svenska. Dessa namn kan anses vara oanpassade lån, eftersom de inte kan
ses vara officiella namn när de används i en svensk kontext. Särskilt typiskt är det att använda
det finska namnet när man talar om vissa stadsdelar utanför centrum. Exempel på detta är
stadsdelarna Kråkkärret, som kallas Varissuo, Vakke eller Vakken, Svalberga som kallas
Pääskyvuori och Laustis för Lauste. Det som är intressant är att informanterna anser att det
finska namnet Lauste berättar något om hur det är att bo i Laustis. De kommenterar namnet så
här:
När man talar om det är man nog medveten om att det finns mycket kriminalitet där. Husen är antagligen billigare
där av den orsaken (Anton)
Namnet i sig signalerar att det är ett stökigt område (Annette)
Jag tycker att namnet i sig antyder att det bor mycket utlänningar där. Det är för att man vet att det är så. (Angelika)

Varianter av Kråkkärrets namn kommenteras så här av informanterna:
Namnen på stadsdelar säger man alltid på finska […] När man talar om det området är man nog medveten om att
det finns mycket kriminalitet där. Husen är antagligen mycket billigare av den orsaken (Anton om namnet Vakke)
I stället för att ha ett speciellt namn på området skulle jag kunna använda Varissuo som ett adjektiv om jag vill
beskriva ett lite stökigt område med mycket utlänningar: ”Det är som något sjuttons Varissuo.” (Annette om
Varissuo)

Det är uppenbart att stadsdelarna Laustis och Kråkkärret diskuterats i samma kontext i
intervjuerna eftersom vissa citat i samlingen är samma för de båda stadsdelarna. Anton är
42

åtminstone medveten om den här tendensen att benämna stadsdelar på finska i Åbo. Jag känner
igen detta från när jag själv bodde i Åbo, och kallade Oxbacka för Härkämäki, Långbacka för
Pitkämäki och Västra centrum för Länsikeskus.
I Kråkkärrets fall används också det svenska namnet av fyra informanter, men det finska
namnet eller varianter av det, används av åtta informanter, (Varissuo: fem informanter, Vakke:
tre informanter och Vakken: två informanter) Det svenska namnet kommenteras så här av
informanten A3: ”Det har en negativ klang, vem döper ett ställe till Kråkkärret?” Detta talar
emot att man skulle använda finska namn på sådana stadsdelar som har dåligt rykte. Det verkar
inte som att själva namnen speglar attityderna till stadsdelarna med dåligt rykte, utan snarare
att informanterna är medvetna om att vissa stadsdelar har ett negativt rykte och på så sätt får
också själva namnen negativa associationer.
Också i Jakobstad härstammar flera av de finska namnen från officiella eller tidigare officiella
finska namn. Det som också är annorlunda i Jakobstad än i Åbo är att finska namn används
mest av två informanter, som under intervjun berättar att de har finska som hem- eller
skolspråk. Flera av informanterna nämner också att finskspråkiga ofta är bosatta på den östra
sidan om järnvägen. De informanter som använder finska namn har en koppling till de östra
delarna av staden så det stämmer bra in med dessa informanters uppfattning. Tre övriga
informanter använder också enstaka finska namn. Dessa informanter hör till de yngsta jag
intervjuade, och två av dessa har studerat i Åbo några år.
I Jakobstad ser man också ett slags tvåspråkighet vad gäller förhållandet standardspråk−dialekt.
Ibland är gränserna svåra att dra och det förekommer att samma informant använder både ett
standardspråkligt och ett dialektalt uttal för samma ort beroende på sammanhang. Som tabell
8 beskriver är 27 av namnen dialektala eller har ett dialektalt uttal. De här namnen ingår i
spalten med svenska namn. Exempel på namn som används både med standardspråkligt och
dialektalt uttal är huset Grophuset som också kallas Gropen eller [grobbo] på dialekt och
Grottan för parkeringshuset Torgparkering Ludvig som kallas både det [gråtto] på dialekt och
[gråttan] med ett mera standardspråkligt uttal. Det finns också flera orter än detta hus som
kallas för Gropen eller [grobbo] och parkeringshuset kallas också Parkeringsgrottan.

43

I både i Åbo och Jakobstad förekommer det namn på andra språk än finska och svenska, men
dessa är mycket färre till antalet än de svenska och finska namnen. I Åbo förekommer det här
fenomenet i åtta namn, och i siffran fyra i Jakobstad. I Åbo är alltså namnen på övriga språk
endast 5 % av det totala antalet namn, och i Jakobstad 2 %. I båda städerna är engelska det
mest framträdande övriga språket förutom svenska och finska. I Åbo är sex av åtta namn
engelska, och de två övriga namnen, Mezzo och Aboa Vetus, är italienska och latin. Mezzo är
ett tidigare officiellt namn på det som under insamlingstillfället hette Trigonium (numera KOPKolmio) och Aboa Vetus är en kortform av det officiella namnet för museet Aboa Vetus Ars
Nova.
I Jakobstad är alla fyra namn på övriga språk engelska. Saigon som namn på restaurangen
Mango House kan räknas som ett svenskt namn då Saigon delvis är ett tidigare namn på själva
restaurangen, och också det tidigare svenska namnet på Hô Chi Minh-staden. Att inga latinska
eller italienska namn används kan ha att göra med att Jakobstad är en yngre stad än Åbo.
4.2.1 Språkkontakt i de sekundära och primära namnen i Åbo och Jakobstad
I detta avsnitt går jag in på hur kontakten mellan språken ser ut inom de sekundära och primära
namnen i de båda städerna. Tabell 9 och 10 beskriver hur språkförhållandena i namnen syns i
de sekundära och primära namnen i Åbo respektive Jakobstad.
Sekundära
Primära namn Övriga
namn
Svenska
58
27
9
Finska
42
27
1
Övriga språk
6
2
0
Svensk dialekt
0
0
0
Totalt antal
106
56
10
Tabell 9 Språkförhållanden i de sekundära och primära namnen i Åbo

Totalt antal
94
70
8
0
172

I Åbo är det betydligt vanligare att informanterna tar in intryck från andra språk när de bildar
sekundära namn än när de bildar primära namn. Detta kan bero på att de sekundära namnen är
i så klar majoritet i Åbo. En annan orsak kan vara att de officiella namnen är på andra språk än
svenska. Som tabell 8 visar är siffran för finska namn eller namn med finska drag 70 i Åbo,
och 42 av dessa namn är sekundära. Det är 60 procent av det totala antalet finska namn. De
primära finska namnen är i sin tur 27 till antalet.
44

Sekundära
Primära namn Övriga
Totalt antal
namn
Svenska
54
79
8
141
Finska
7
6
5
18
Övriga språk
3
1
0
4
Svensk dialekt
4*
23*
0
27*
Totalt antal
60
90
12
163
Tabell 10 Språkförhållanden i de sekundära och primära namnen i Jakobstad. *De svenska
dialektala namnen ingår i spalten för svenska namn.
I Jakobstad är det vanligare att bilda namn med finska inslag när man bildar sekundära namn
än primära, men fördelningen är ändå ganska jämn mellan de finska sekundära och primära
namnen i Jakobstad. Detta är ändå förvånande eftersom de primära namnen över lag är flera i
Jakobstad. Det här tyder på att många flera av de finska namnen härstammar från officiella
finska namn.
Som tabell 8 beskriver kan åtta namn anses vara namn på övriga språk i Åbo och fyra i
Jakobstad. Engelska är det vanligaste övriga språket i båda städerna. Sex av de här namnen på
övriga språk i Åbo är sekundära. De enda namnen som inte har officiella namn med inslag från
andra språk är Harlem för stadsdelen Raunistula och Bronx för stadsdelen Hallis. Dessa namn
är alltså primära och beskriver ortens egenskaper genom att man lånat in namn från stadsdelar
som påminner om dem. Man kunde också anse att dessa beskriver individens relation till
stadsdelarna.
I Jakobstad är tre av fyra engelska namn sekundära, och de är alla kortformer av officiella eller
tidigare officiella namn. Namnet Mango som kortform av Mango House skulle kunna räknas
som ett svenskt namn men jag har kategoriserat det som ett engelskt namn eftersom det
officiella namnet är engelskt. De andra två engelska namnen med samma motivering är Friends
för restaurangen Friends n’ brgrs och Pool för Hotel Vega som förut hette Hotel Pool. Ett av
de engelska namnen är primärt, och det är namnet Westend. Det var gränsen till de västra
stadsdelarna Kyrkostrand (före detta Pedersöre kyrkoby), Vestersundsby och Skutnäs, som
innan 1950-talet hörde till grannkommunen Pedersöre. (Jakobstads historia, Jakobstads
hemsida)

45

Dialektala namn förekommer inte i Åbomaterialet, förutom namnen Tois’ puol’ jokkee’ och
Tois’ puol’ som alltså är finska dialektala namn och som beskriver den västra sidan av Aura å.
Dessa namn finns med i spalterna med de finska namnen, och de är primära eftersom de
beskriver ortens läge. Orten är alltså den delen av Åbo som finns väster om Aura å. Aura å
delar Åbo i två delar på samma sätt som järnvägen delar Jakobstad i två delar.
I Jakobstad däremot förekommer dialektala namn och dialektala uttal av namn, och inom de
dialektala namnen eller de som har dialektala uttalsvarianter är de primära namnen vanligare.
Detta är ingen överraskning eftersom dialekten är en del av flera informanters vardag och man
eventuellt har lättare att hitta på beskrivande namn på dialekt, än att uttala officiella namn på
ett mera dialektalt sätt.
De namn som är svåra att placera i kategorierna sekundära och primära namn är som vi ser i
tabell 9 och 10 till största delen svenska namn. Alla nio sådana namn är svenska i Åbo. I
Jakobstad är åtta av tolv svenska, och de resterande fyra namnen är finska. Dessa namn finns i
spalten Övriga namn i båda tabellerna.

5. Sammanfattande diskussion
I detta kapitel diskuterar jag resultaten av analysen i föregående kapitel. Jag utgår från städerna
och diskuterar först det som är typiskt för namnbruket i Åbo, för att sedan diskutera det som är
typiskt för namnbruket i Jakobstad. Efter det här tar jag fasta på likheter och skillnader mellan
dessa städer samt med resultat från tidigare forskning. Till slut ger jag förslag på fortsatt
forskning inom ämnet urbana namn, både med dessa samlingar som utgångspunkt samt med
övriga städer och infallsvinklar.

5.1 Kort sammanfattning av resultaten
Det finns både likheter och skillnader i hur inofficiella namn bildas i de båda städerna jag
studerar. I Åbo är de sekundära namnen i majoritet, medan det i Jakobstad är de primära
namnen som är vanligare. Också inom kategorierna sekundära och primära namn förekommer
det likheter och skillnader i de båda städerna.

46

Att språkförhållandena skiljer sig åt i städerna syns också tydligt i namnbruket, men i båda
städerna bildas namnen i första hand på svenska. I båda städerna förekommer också namn på
andra språk än svenska, men i Åbo används särskilt finska i större utsträckning än i Jakobstad.
Särskilt syns språkkontakten mellan finska och svenska i bruket och bildningen av sekundära
namn, men också primära namn kan ha inslag av finska eller andra språk. I Jakobstad
förekommer däremot ofta dialektala namn eller dialektala uttal av namn. En del namn har både
ett standardspråkligt och ett dialektalt uttal av samma namn. Detta kan bero på att
informanterna har en olik grad av dialekt till modersmål, men också på att jag som intervjuare
blev bekvämare med att tala någon form av dialekt vid intervjuerna vartefter insamlingsveckan
löd.

5.2 Åbo
De inofficiella namnen i Åbo går ganska bra att kategorisera enligt den kategoriseringen jag
använt i denna avhandling. Detta innebär att de följer mönster som också funnits i andra studier
om inofficiella namn. (Ainiala, m.fl., 2008, s. 137, Löfdahl, 2012, s. 168) Att de sekundära
namnen är vanligare än de primära är sådant som också varit vanligare i andra städer, och
namnen inom de olika underkategorierna motsvarar också oftast det som forskats fram i
tidigare studier.
Eftersom Åbo är en gammal och relativt stor stad i finländska mått finns det många officiella
och etablerade namn i staden. Därför har de flesta orter i staden redan ett officiellt namn och
med att använda det eller att göra det mera eget genom att förkorta det eller modifiera det får
man många nya namn utan att helt behöva hitta på ett nytt namnförråd. Detta är säkert en av
orsakerna till att de sekundära namnen är så många flera i Åbo än de primära namnen.
De vanligaste kortformerna som användes i Åbo var att nämna en eller några namnleder ur ett
flerledat namn, antingen i bestämd eller obestämd form. Detta är ett enkelt sätt att förkorta ett
långt namn och är antagligen en av orsakerna till att dessa namn är så många i Åbo.
Slangnamnen följer också tidigare mönster både från finskt och svenskt håll (Ainiala m.fl.,
2008, s. 139, Nyström, 2007, s. 71, Kivimäki, 2015, s.). På finskt håll var -is, -ari, -äri, och ka vanliga (Ainiala m.fl., 2008, s. 139, och Sulander, 2019, s. 32) och på svenskt håll var -is
och -an vanliga (Nyström, 2007, s. 71). Åbonamnen utmärker sig endast med att efterleden ka inte förekommer och att några övriga leder kunde räknas som slangnamn. Detta tyder på att
47

slang också är en del av det vardagliga namn- och språkbruket i Åbo. Också i övrigt följer de
sekundära namnen i Åbo ganska långt kategoriseringen i Ainiala m.fl. (2008, s. 138—140)
Det som skiljer de primära Åbonamnen från tidigare material är att de namn som beskriver
orternas egenskaper är få. Flera av dessa namn beskriver dessutom samma ort. De som
beskriver individernas relation till orterna är däremot många, vilket också är vanligt i andra
städer. (Ainiala m.fl., 2008, s. 141) Vad det här beror på är svårt att säga. Att beskriva sin
relation till orterna är ett sätt att bilda en identitet inom sin hemstad och inom sitt gäng, och
eftersom olika gäng har olika standardplatser att röra sig på är det naturligt att det finns många
sådana här namn. Namn som Saras glasskiosk (kompisen Sara äger inte glasskiosken),
Vakiobänken och Vårt hörn är sådana som är omöjliga för en utomstående att placera ut, och
är därför ett tydligt sätt att markera sin samhörighet med den grupp man hör till. Att de primära
namn som beskriver ortens läge eller något som finns på orten inte är så vanliga i Åbo är också
sådant som stämmer väl överens med tidigare stadsnamnsforskning. (Referenser)
Att kontakt mellan finskan och svenskan syns i namnbruket i Åbo är inte överraskande när man
känner till språkförhållandena i staden samt i kommunerna runtomkring. Åboborna använder
finska namn eller namn med finska drag till största delen i sekundära namn, men också finska
primära namn förekommer. Det som är typiskt för Åboborna är att benämna vissa stadsdelar
på finska, och att översätta namn från övriga språk (främst engelska) till finska och svenska.
De stadsdelar som omtalas med det finska namnet eller någon variant av dessa är ofta sådana
där det bor väldigt få svensktalande människor. Detta kan vara ett sätt att markera att man inte
rör sig så mycket i dessa områden och därför använder det finska officiella namnet i stället för
det svenska.
Det finns också sammanhang där informanterna valt att försvenska namn för att markera sin
svenskspråkiga identitet. I Åbo finns nämligen orter som endast har finska officiella namn, och
som informanterna översatt till svenska. Att detta oftare sker skämtsamt när översättningen går
till svenska är viktigt att påpeka, eftersom detta eventuellt visar på en underlägsen och
eventuellt negativ attityd gentemot svenskan i förhållande till finskan i Åbo.

5.3 Jakobstad

48

Det som skiljer Jakobstad från Åbo och övriga städer där inofficiella namn studerats är att de
primära namnen är vanligare än de sekundära namnen. Som jag nämner i analysen beror detta
delvis på kategoriseringen jag använder. Namn som bildats efter namn på orter i närheten
räknas nämligen som primära namn, till exempel Salerondellen och Kecklunds hörn. Dessa
skulle man också kunna räkna som sekundära, eftersom informanterna ändå tagit inspiration
från officiella namn när de bildat dem. Om man kategoriserat också dessa namn som sekundära
skulle de sekundära namnen vara flera också i Jakobstad. Jag klassade dem som primära
eftersom de är primära enligt Ainiala m.fl. (2008, s. 141) och för att de officiella namnen inte
beskriver de orter som informanterna syftar på när de bildat de nya namnen. (Salerondellen
beskriver inte butiken Sale, utan rondellen bredvid.)
Det som är lika i Jakobstad och Åbo är att kortformerna är den vanligaste typen av sekundära
namn, men fördelningen är något jämnare i Jakobstad än i Åbo. Detta beror på att de sekundära
namnen över lag är färre i Jakobstad än i Åbo. Också här är namnen som man förkortat genom
att använda en eller några namnleder ur ett flerledat namn vanligast, men slangnamn är mycket
ovanligare i Jakobstad än i Åbo. Detta kan eventuellt bero på en tätare kontakt med
landsbygden runtomkring än i Åbo. Övriga kategorier av sekundära namn fördelar sig ganska
likt som de sekundära namnen i Åbo.
En sak som också förekommer några gånger i Jakobstad är förlängningar av officiella namn.
Eftersom detta går emot principen att göra namn mera smidiga i vardagen genom att förkorta
dem är det intressant att informanterna gör så här i dessa fall. Det kan hända att informanterna
upplever ett behov av att specificera vilken ort de menar, men också kanske att de med de här
förlängningarna upplever att de officiella namnen inte ger tillräcklig information.
Som jag redan nämnde fanns det många namn bland de primära namnen i Jakobstad som
beskriver en ort i närheten eller inom en ort med ett officiellt namn. Dessa namn är alltså
primära namn och mera specifikt namn som beskriver ortens läge. De här namnen, samt namn
som beskriver något som finns eller tidigare funnits på platsen, har inte varit så vanliga i
tidigare studier om inofficiella namn. (Ainiala m.fl., 2008, s. 141) men ortens läge eller något
som finns på orten har varit vanligare namngivningsgrunder på landsbygden. Detta kan
eventuellt visa på en annan typ av kontakt mellan stad och landsbygd i Jakobstad jämfört med
Åbo. Skillnaderna kan också bero på städernas storlek.

49

Också i Jakobstad förekommer en kontakt mellan finska och svenska, men det är främst enstaka
informanter som använder finska namn. Dessa informanter har finska som ett av hemspråken
eller som skolspråk. Övriga finska namn eller namn med finska drag härstammar till största
delen från officiella eller tidigare officiella finska namn. Informanterna i Jakobstad har heller
inte översatt några finska officiella namn till svenska. Här är det tydligt att svenska är
majoritetsspråk i Jakobstad och grannkommunerna. Om de flesta eller rentav alla orter har
officiella svenska namn finns det inte någon orsak till att översätta de finska namnen till
svenska. Övriga finska namn förutom dessa är endast två till antalet, och eftersom de är så få
går det inte att dra några slutsatser kring dessa. De används av två yngre informanter som
studerat några år i Åbo. Att svenskan är majoritetsspråk i Jakobstad samt i grannkommunerna
syns alltså tydligt i namnbruket i Jakobstad.
Jakobstadsinsamlingen intervjuade jag också två informanter från grannkommunerna. En av
dessa var från Pedersöre och den andra från Larsmo. Dessa hade rört sig både inom och utanför
Jakobstad hela sitt liv.
Att tidigare officiella namn lever kvar i både Åbo och Jakobstad är väntade resultat. Att de
lever kvar i högre grad i Jakobstad kan också bero på intervjustilen eller eventuellt att jag
intervjuade flera äldre personer under intervjuveckan, och att dessa i högre grad använder
tidigare officiella namn. Eftersom jag inte vet Åboinformanternas födelseår kan jag ändå inte
ta ställning till om detta är fallet eller om denna skillnad beror på något annat. Det skulle vara
intressant att se i vilken grad människor i olika städer använder tidigare officiella namn och
med vem, men detta kan jag inte studera vidare i denna avhandling.
Kategoriseringen jag följer i analysen fungerar till största delen bra på Åbonamnen, men det
finns namn som är svåra att placera inom kategorierna i både Åbo och Jakobstad. Detta är inte
överraskande, eftersom det inofficiella namnbruket är så knutet till en vardaglig och levande
kontext. Jakobstadsnamnen går också till stor del att placera inom kategorierna, men de avviker
lite vad gäller hurdana namn som är vanligast.
Enligt kategoriseringen jag följer är namn som lånats in från andra ställen med likadant rykte
sådana som beskriver ortens egenskaper. Jag vill också argumentera för att de här namnen
kunde passa in i kategorin som beskriver individens relation till orten, eftersom de uttryckligen
beskriver informanternas attityder till orterna. För att kunna förstå varför en ort kallas Bronx
50

eller Harlem, som vi har exempel på i Åbo, behöver man förstå något om orten som gett det
inofficiella namnet till orten i fråga. Nyström (2007, s. 71) nämner att sådana här namn varierar
vartefter attityderna till olika orter skiftar, och tidigare användes till exempel Biafra för att
beteckna ett oroligt och invandrartätt ställe, medan man på senare tid använder andra namn. De
här namnen säger alltså något om både orterna med de officiella namnen samt de orter som fått
deras namn som något slags attitydlån. Det skulle vara intressant att höra om Harlem och Bronx
ännu används om stadsdelarna Raunistula och Hallis, eftersom det skulle kunna ge information
om både Åbostadsdelarna och de riktiga Harlem och Bronx.
Att det endast fanns några namn i båda städerna som inte gick att placera inom kategorierna
gör också att jag kan konstatera att kategoriseringen fungerar i stora drag. De namn som inte
gick att placera hade bristfällig information i samlingarna och är därför omöjliga att placera i
dessa kategorier. Orsaker till att informationen varit bristfällig har jag tagit upp i analyskapitlet.
Vidare tycks också grannkommunerna spela in i hur informanterna i städerna använder och
bildar inofficiella namn, både när det gäller språkförhållanden och i fördelningen av sekundära
och primära namn. Att grannkommunerna kring Jakobstad är landsbygdskommuner och att
Jakobstad också är en yngre stad än Åbo kan vara en av orsakerna till att de primära namnen
är så vanliga där. Att de omkringliggande kommunerna har så stark svenskspråkig majoritet
leder också till att Jakobstad kanske uppfattas som en mera svenskspråkig stad, och att det
därför är lättare att leva helt på svenska i staden och runtomkring än i Åbo där man behöver
umgås på specifika ställen för att kunna göra det på svenska.

5.5 Förslag på fortsatt forskning
Eftersom stadsnamnsforskningen är relativt ny finns det mycket som ännu inte forskats i inom
fältet. På finlandssvenskt håll finns det några studier och pro gradu-avhandlingar som
behandlar inofficiella namn, och jag nämner några av dessa i inledningskapitlet. Det finns ändå
mycket som ännu kunde studeras. I detta avsnitt ger jag exempel på sådant som kunde studeras
vidare inom detta forskningsfält.

5.5.1 Studier med dessa arkivsamlingar som grund

51

P.g.a. avhandlingens omfattning blev jag tvungen att avgränsa materialet, och jag hade kanske
kunnat avgränsa det ytterligare för att kunna gå ännu djupare in på de olika namnen i analysen
och diskussionskapitlet. För att få en mera rättvis bild av namnbruket kunde man eventuellt
göra en större studie med dessa städer i fokus, och ta med alla namn, eller åtminstone flera
namn, i samlingarna.
Jakobstadssamlingen innehåller information om informanternas ålder, kön, arbete och
utbildning. Eftersom den informationen finns kunde man också göra en jämförande analys
kring likheter och skillnader i namnbruket hos människor i till exempel olika åldrar. Eftersom
könsfördelningen är ojämn (13 kvinnor, 5 män) är en jämförelse kvinnor och män emellan
kanske inte realistisk i detta fall, men jag lade märke till skillnader mellan de äldre och de yngre
informanternas namnbruk under insamlingsveckan.
Eftersom Åbosamlingen är gjord 2006–2010 har stadsbilden ändrat ganska mycket i Åbo sedan
insamlingstillfället. Därför kunde det också vara av intresse att samla in nytt material från Åbo
och studera vilka namn som var i bruk år 2006–2010 och som ännu används idag, samt vilka
nya namn som kommit till sedan det förra insamlingstillfället. Språkförhållandena i staden har
inte ändrat märkbart sedan 2007, så namngivningsgrunderna och kontakten mellan språken har
knappast ändrats mycket, men om man gjorde en jämförande analys mellan materialet från
2007 och nyare insamlingsmaterial kunde man också fokusera på det här.
För några år sedan började stadsbussarnas skyltar i Åbo också visa namn på stadsdelar på
svenska, i stället för som tidigare när de endast fanns med på finska. Detta kan ha lett till en
större medvetenhet om de officiella svenska namnen, och att studera om de finska namnen
fortfarande används för vissa stadsdelar (till exempel Kråkkärret och Laustis) eller om något
av detta ändrats sedan denna studie gjorts skulle vara intressant. För att studera detta kunde
man kombinera socioonomastiska metoder med metoder ur forskningstraditionen lingvistiska
landskap.
Orterna i Åbosamlingen är ganska koncentrerade till centrum och de östra delarna av staden,
och detta beror säkert på att de informanter som ställt upp på intervjuerna till största delen haft
relationer med dessa stadsdelar. Eftersom det är en fördel med informanter som är frivilliga går
det tyvärr inte att göra så mycket åt detta i det här fallet.

52

En infallsvinkel för vidare studier i dessa städer skulle kunna vara att samla in namn från
människor från olika stadsdelar i båda städerna. Språkförhållandena varierar nämligen
stadsdelsvis också. I Jakobstad påstod informanterna att de svenskspråkiga traditionellt bosatt
sig i de västra delarna av staden, med järnvägen som något slags gräns mellan väst och öst,
men variationer inom stadsdelarna finns säkert också. I Åbo finns det mera svenskspråkiga i
vissa stadsdelar, som till exempel området kring Vårdberget och i centrum, men färre till
exempel i stadsdelarna Kråkkärret, Hallis och Laustis. Detta kan vara en av orsakerna till att
de finska officiella namnen eller varianter av dessa används av informanterna i denna studie.
Den Jakobstadssamling jag samlade in och använder i den här avhandlingen är så pass ny så
där har namnskicket knappast ändrat lika mycket som i Åbo, men som jag nämnde i
materialkapitlet finns det också en Jakobstadssamling från år 2007. Man skulle alltså kunna
jämföra dessa två samlingar och se om det finns likheter och skillnader i de inofficiella namnen
i Jakobstad år 2007 och år 2019. Samlingen från 2007 är ganska liten så det skulle säkert kunna
fungera bra som material för en annan pro gradu-avhandling.
Att olika typer av orter verkar få namn i Åbo och Jakobstad skulle man också kunna studera
mera ingående. Jag lade till exempel märke till att Jakobstadsborna namnger backar och hörn i
högre grad än Åboborna, men hade inte möjlighet att studera det här vidare i denna avhandling.
Det skulle vara intressant att studera detta mera ingående och ta reda på hurdana orter som
namnges i de båda städerna och vad som orsakar att just de här typerna av orter är viktiga att
namnge för informanterna.
En annan infallsvinkel skulle vara att vända på språkfrågan och studera finska namn i dessa
städer, och även i andra officiellt tvåspråkiga städer. Hur syns svenskan till exempel i Åbo?
Har finskan helt tagit över nu när den är majoritetsspråk eller syns svenskans historiska
betydelse på något sätt i invånarnas namnbruk? Syns järnvägsdiskussionen lika tydligt på finskt
håll i Jakobstad?
Eftersom det finns studier och insamlat material på finskt håll kunde man också gå djupare in
för att göra en jämförelse mellan det svenska och finska inofficiella namnförrådet i Åbo. Flera
av de namn som Kivimäki (2015) nämner i sin avhandling används också på svenskt håll, men
det förekommer också sådana som inte används i en svensk kontext. Det skulle vara intressant

53

att veta vilka namn som används på båda språken och vad som leder till att just dessa namn fått
spridning på både svenskt och finskt håll.

5.5.2 Ytterligare insamling och övriga studier om inofficiella namn
Eftersom det finns samlingar med inofficiella namn från flera städer kunde det också vara
intressant att jämföra namnbruket och -bildningen i flera städer. Det finns redan samlingar från
flera landskap, så att jämföra namnbruket i de olika landskapen i Svenskfinland skulle kunna
vara intressant. Finns det vissa tendenser i till exempel Österbotten och andra i Nyland,
Åboland och på Åland? Hurdana likheter finns det i dessa landskap? För att bättre kunna
studera detta kunde insamling göras i flera städer. I Österbotten har man ännu inte samlat in
material från till exempel Kristinestad, Kaskö och Närpes. I södra Finland fattas insamlingar
från till exempel Pargas, Esbo och Vanda.
I flera av städerna förekommer liknande namn för samma typ av orter. På hemsidan Namnen i
våra städer kan man se att bibliotek ofta kallas Bibban (med undantag för Lovisa där namnet
Biblo används), Citymarket ofta för Sittari (eller cittari) och Mc Donald’s ofta för Mäcken eller
Mäkkäri. Finns det namn som är typiskt finlandssvenska, och hur bildas dessa namn? Lånar
man från varandra—och hur uppstår sådana namn som används i flera städer om liknande
orter?
Insamling från och studier i namnbruket i de så kallade språköarna (Till exempel Björneborg,
Tammerfors och Kotka) skulle också vara värdefullt, och att sedan jämföra hurdana namn som
används i dessa städer, samt eventuellt jämföra med andra landskap i Finland. Finns det likheter
i hur människorna i dessa språköar använder namn eller bildar de liknande typer av namn som
människorna i vissa landskap? Använder Tammerforsborna likadana typer av namn som de
som bor i Björneborg? Hur påverkar det finska officiella namnförrådet invånarnas inofficiella
namnbruk?
Eftersom det finns forskning om namn på landsbygden, men inte riktigt om inofficiella namn
där kunde man också utnyttja den kunskap som finns och forska i hurdana inofficiella namn
som används på landsbygden. Finns det skillnader i hurdana inofficiella namn som används i
landsbygden och i städerna? Och hur ser namnbruket ut i sådana kommuner med både städer

54

och mer traditionell landsbygd ut, som till exempel i Närpes och eventuellt också i Esbo och
Vanda- som numera är städer men som tidigare varit rurala miljöer.

5.2 Avslutning
Denna studie har visat på skillnader i namnbruket i Åbo och Jakobstad, både vad gäller
namnbildning och hur nationalspråken och övriga språk används i namnen i dessa städer. I
detta kapitel har jag försökt diskutera kring vad de här skillnaderna säger om namnbruket i
städerna samt vad dessa skillnader i namnbruket kan bero på. Det har varit intressant att göra
den här studien och förhoppningsvis har den kunnat bidra till kunskapen om hur inofficiella
namn bildas och görs det fortsatta studier inom detta ämne både i de här städerna och i andra
städer i Finland.
Att Åbosamlingen är sammanställd av två personer gjorde att det fanns några inkonsekvenser
i den färdiga samlingen. Detta märktes särskilt med tanke på informationen om informanterna
och detta gjorde att jag inte kunde avgöra hur könsfördelningen såg ut i Åbointervjuerna.
Eftersom jag inte studerade hur informanternas kön påverkade deras namnbruk gjorde det här
inte så mycket, men det hade varit bra att få veta vem som intervjuades samtidigt eller enskilt
för att kunna använda den informationen i analysen. Att informanter intervjuas samtidigt kan
nämligen leda till lite annorlunda resultat än om de intervjuas enskilt. Under de intervjuer jag
gjorde märkte jag att informanterna över lag uppgav flera namn om de intervjuades samtidigt,
samt att de ofta kände sig mera avslappnade när de intervjuades i sällskap av någon de redan
kände från tidigare. Att informanter som intervjuats samtidigt enas om ett namn används är
inte särskilt överraskande, men att informanter som intervjuats under olika tillfällen ändå
resonerar lika om namnen visar på att de verkligen används och är etablerade.
Avslutningsvis hoppas jag att denna studie kan bidra till ökad förståelse kring hur inofficiella
namn bildas i Åbo och Jakobstad, samt ett ökat intresse till att studera både namnbruket och bildningen i dessa städer vidare.

55

6. Källor
Material
Nyman, F. (2019) SLS 2335 Ortnamn i Jakobstad
Huldén, L. (2007) SLS 2120 Ortnamn i Åbo

Källor
Ainiala, T. (1997) Muuttuva paikannimistö. Helsingfors: Suomalaisen kirjallisuuden seura.
Ainiala, T. (2016) Names in Society. I C. Hough, & D. Izdebska, The Oxford Handbook of
Names and Naming (s. 371—381). Oxford: Oxford University Press.
Ainiala, T. (2016) Attitudes to Street Names in Helsinki. I G. Puzey. & L. Kostanski, Names
and Naming. People, Places, Perceptions and Power. Bristol: Channel View Publications/
Multilingual Matters
Ainiala, T., Saarelma, M., & Sjöblom, P. (2008). Nimistöntutkimuksen perusteet. Helsingfors:
Suomalaisen kirjallisuuden seura.
Ainiala, T., Saarelma, M., & Sjöblom, P. (2012) Names in Focus. An Introduction to Finnish
Onomastics. Helsingfors: Suomalaisen kirjallisuuden seura.
Ainiala, T. (Red.) (2005) Kaupungin nimet. Kymmenen kirjoitusta kaupunkinimistöstä.
Helsingfors: Suomalaisen kirjallisuuden seura.
Ainiala, T., Lappalainen, H. & Nyström, S. (2016) Slang Name or Official Name? Suburb
Names as Mirrors of Urban Identities in Eastern Helsinki. I Yhdyskuntasuunnittelu- The
Finnish Journal of Urban Studies nr 2 2016, vol 54. Helsingfors: Yhdyskuntasuunnittelun
seura ry.
Ainiala, T. och Jantunen, J. (2020) Slanginimet Hesa ja Stadi Suomi24-keskusteluissa:
korpusonomastinen kurkistus. I Kielikello 1/2020 Helsingfors: Institutet för de inhemska
språken.
Axelsson, M., Hagren Idevall, K., Kalm, M., Nyström, S., Petrulevich, A. & Sahlée, A.
(2013) Alternativa och inofficiella ortnamn i Uppsala–tre smärre studier. I M, Wahlberg & S.
Nyström (Red.) Ortnamnssällskapets i Uppsala årsskrift 2013. Uppsala: Ortnamnssällskapet
i Uppsala.
Grönroos, A-S. (2013) Från Västra Åstranden till Fågelholkarna—En socioonomastisk
studie av officiella och inofficiella ortnamn i Borgå. Åbo: Åbo Akademi. Opublicerad pro
gradu-avhandling i svenska språket.

56

Kivimäki, J. (2015) Vakkelta Pikkuperliiniin – Turun epävirallisen paikannimistön
muodotustavat. Åbo: Åbo universitet. Opublicerad pro gradu-avhandling i finska språket.
Halinen, J. (2013) Tamperelaisten koululaisten käyttämä epävirallinen paikannimistö.
Tammerfors: Tammerfors universitet. Opublicerad pro gradu-avhandling i finska språket.
Af Hällström-Reinonen, C & Reuter, M. (2016) “Finlandssvensk ordbok på nätet” hämtad
26.10.2021. kaino.kotus.fi/fsob
Ivars, A.-M. (2015). Dialekter och småstadsspråk. Helsingfors: Svenska litteratursällskapet i
Finland.
Johansson, C. (2007) I gatuplanet. Namnbrukarperspektiv på gatunamn i Stockholm.Uppsala:
Uppsala universitet.
Korkalainen, K. (2002) Kuopion epäviralliset paikannimet. Jyväskylä: Jyväskylä universitet.
Opublicerad pro gradu-avhandling i finska språket.
Larsmo kommun (2021) “Fakta om Larsmo”: hämtad 7.4.202. larsmo.fi
Löfdahl, M. (2012). Cappi på KP. Namn i Göteborgsområdet använda av ungdomar. I
Leibring, K., Nilsson, L., Torensjö, A.C. & Wahlberg, M. (2012) Namn på stort och smått.
Vänskrift till Staffan Nyström den 11 december 2012. (s. 163—170). Uppsala: Institutet för
språk och folkminnen,
Masko kommun (u.å.) “Maskun kunta” hämtad 7.4.2021. masku.fi
Nyström, S. (2007) Städernas namnmiljöer i mångkulturellt perspektiv. I Leibring, K.,
Nyström, S. & Wahlberg, M. (Red.) Namn och mångkultur — flerspråkiga miljöer och
kulturella influenser. Föredrag vid Ortnamnssällskapets i Uppsala 70-årssymposium 21-22
oktober 2006. (s. 65—74). Uppsala: Ortnamnssällskapet i Uppsala.
Reso stad (u.å.) “Raisio-tietoa ja historia” hämtad 7.4.2021. raisio.fi
Rusko kommun (u.å) ”Yleistä Ruskon kunnasta” hämtad 7.4.2021. rusko.fi
Pedersöre kommun (u.å.) “Kommunfakta” hämtad 7.4.2021. pedersore.fi
Pedersöre kommun (u.å.) “Berättelsen om Pedersöre” hämtad 9.11.2021. pedersore.fi
Sandnes, B. (2016). Names and language contact. I C. Hough, & D. Izdebska, The Oxford
Handbook of Names and Naming (s. 540—553). Oxford: Oxford University Press.
S:t Karins stad (u.å.) “Kaarina lyhyesti” hämtad 7.4.2021. kaarina.fi
Slotte, P., Zilliacus, K. & Harling, G. (1973) Sociologiska namnstudier. I K. Zilliacus (red.),
Synvinklar på ortnamn (s.97—181) Helsingfors: Svenska litteratursällskapet i Finland
Staden Jakobstad (2020) ”Bekanta dig med Jakobstad” hämtad 31.3.2021.
jakobstad.fi
57

Staden Jakobstad (2017) ”Jakobstads historia” hämtad 9.11.2021. jakobstad.fi
Staden Jakobstad (2020) ”Fäboda” hämtad 8.11.2021. jakobstad.fi
Staden Jakobstad (2021) ”Övrig utbildning: Andra och tredje stadiet” hämtad 31.3.2021.
jakobstad.fi
Sulander, E. (2019). Från Espis till Mogadishu. Den svenskspråkiga befolkningens
inofficiella ortnamn i Helsingfors från 1800-talet till idag. Helsingfors: Helsingfors
universitet. Opublicerad pro gradu-avhandling i svenska som andra inhemska språk.
Sundqvist, C. (2010). Användningen av stadsnamn bland unga studerande i Vasa.
Helsingfors: Helsingfors universitet. Opublicerad pro gradu-avhandling i nordiska språk.
Svenska litteratursällskapet i Finland. (2016). “Namnen i våra städer” hämtad 31.3.2021.
stadsnamn.sls.fi
Syrjälä, V. (2018). Språk—Namn—Ställe. Språkbrukarna i Svenskfinlands offentliga rum.
Helsingfors: Helsingfors universitet.
Vidberg, M. (2007a) Stadsnamn i Nykarleby—en socioonomastisk studie av ortnamn och
attityder till dem, Helsingfors universitet. Opublicerad pro gradu-avhandling i nordiska språk.
Vidberg, M. (2007b) “Urbana namn i fokus” i Språkbruk nr 4/2007. sprakbruk.fi.
Helsingfors: Institutet för de inhemska språken
Vidberg, M. (2016). Ortnamn i kontakt i Helsingfors–Finska inslag i bruket av gatunamn i
svenska kontexter. Helsingfors: Helsingfors universitet.
Zilliacus, K. (2002). Forska i namn. Helsingfors: Svenska litteratursällskapet i Finland.
Åbo stad (2021) "Statistiska uppgifter om Åbo": hämtad 31.3.2021
turku.fi/sv
Åbo stad (u.å.) "Stadsplanering i Åbo": hämtad 28.6.2021
turku.fi/sv
Öhman, J. (2010). Hur Sumpbåtsfladan blev Lagunen. Ortnamnen på skärgårdsorten Halstö
under ett sekel. Helsingfors: Helsingfors universitet. Opublicerad pro gradu-avhandling i
nordiska språk.

58

Bilaga 1: Namnurvalet i Åbo
Ort.

Namn

Officiellt namn

1.

1. Aboa Vetus

Aboa Vetus Ars Nova

2.

6. AMK:en

Turun ammattikorkeakoulu

3.

9. Apoteket

Pub Nya Apoteket- Uusi
Apteekki

4.
5.

13. Aunela

Aunelan koulu

17,1. Bantis
17,2. Bantisen

6.

19. Barnträdgården

7.

22. Betelkyrkan

8.

25. Blankohörnet

hörnet Auragatan- Västra
Strandgatan

9.

29. Borgen

Kemistklubben

vid

ÅA:s

lokal Axelborg i Axelia
10.

35,1. Börsen

Sokos

35,2. Pörssi

Börs

11. 43. Kristinegatan

Hotel

Hamburger

Åbo stadskansli

12. 44. Dagis
13. 45. Djäknen

Ravintola Teini

14. 50. Dödsbacken
15. 53. Elevis

Fruntimmersskolans
elevhem på andra våningen i
Vaddmammans hus (Numera
H&M)

16. 57. Femtiosjuan

Sokeri klubi & yökerho

17. 59. Fennari

Fennicum, TY

18.

61,1. Flickis

Åbo svenska flicklyceum,

61,2. Flickskolan

från 60-talet i nuv. S:t

61,3. ÅSF

Olofsskolan

19. 64. Fontis

Torren Fontana

20. 65. Fänriksgatans dagis

Folkhälsans dagis

59

21.

67,1. FÄ-huset

Förvaltningsämbetet vid ÅA

67,2. Akademihuset
22.

74,1. Gula kiosken

Mantun grilli

74,2. Keltsi
74,3. Keltsu
74,4. Keltsun
74,5. Mantu
74,6. Manttu
74,7. Mantun
74,8. Mannekiosken
74,9. Mannegrillen
23.

76,1. Halis

Hallis

76,2. Bronx
24. 78. Hamnen

Åbo hamn

25. 82. Antintalo

del av Hansakvarteret

26. 87. Hanttari

Hannunniitun

koulu

och

stadsdelen
27. 90. Hennes
28.

92,1. Hese

Hesburger

92,2. Hesen
29.

97,1. Hum

Humanisticum

97,2. Humanisticum
97,3. Gamla humanisticum
30. 99. Hyddan
31.

100,1. Hålet

Hålan

(i

100,2. Reikän

församlingshemmet)

32. 102. Iddan

Idrottsparken

33. 103. Ilpois

Ilpoisten koulu

gamla

34. 107. Insten
35. 108. Jarkkos butik
36. 111. Julinska tomten
37.

113,1. Kakolabacken

Kakola

60

113,2. Kakola
38.

114,1. Kallun

Kallun grilli

114,2. Kallun grilli
39. 116. Karikkon

löpbanan i Idrottsparken

40. 117. Kassun

kasern mellan järnvägen och
Yliopistobacken

41. 122. Kerttuli
42.

Kerttulin koulu

125,1. Kinopalatsi
125,2. Palatsi

43.

131,1. Klubben

The Club

131,2. Clubi
44.

133,1. Konservatoriet

Åbo konservatorium/ Åbo

133,2. Konsis

konstakademi (hör till Åbo

133,3. Sigynsalen

yrkeshögskola)

133,4. Konstakademin
133,5. Åbo ritskola
133,6. Gamla repslageriet
133,7. Repfabriken
133,8. Köysitehdas
45.

136,1. KOP:en

Kansallisosakepankki/

136,2. KOP:ens hörn

Då Trigonium, nu igen KOP-

136,3. KOP-kolmio

kolmio

136,4. Gamla KOP-kolmio
136,5. KOP-huset
136,6. KOP:en
136,7. KOP:ens hus
136,8. Mezzo
46. 137. Korvfabriken

HK:s fabrik

47. 142. Kursboksbibban

Kursbiblioteket vid ÅA

48. 146. Lilla Berlin
49. 153. Linkkitorni

Pääskyvuoren linkkitorni

50. 155. Livets ord

Universitetsgatan

61

51.

158,1. Lyni

Marilyn

158,2. Lynkky
52. 159. Maakunta

Restaurang

i

Hotelli

Maakunta i Lounais-Suomen
Maalaistentalo
53.

162,1. Marina

Radisson SAS

162,2. Marina Palace
54. 163. Marlirummet
55.

172,1. Mäcken

Mc Donald’s

172,2. Mäckin
172,3. Mäcki
172,4. Mäkkäri
172,5. Mäkkärin
56.

175,1. Naistutkimus
175,2. Gamla posthuset
175,3. Maaherran makasiini

57. 183. Nunnala

f.d.

Tyttölyseo

(numera

ungdomsgården Vimma)
58. 184. Nya Anttila

Anttila Kivikukkaro

59. 185. Nya sjukhuset

T-sairaala, förbi Tyksen

60. 188. Nådendals soliga

bageriet

Naantalin

aurinkoinens café
61. 190. Osuuskauppan
62. 193. Pantern
63. 200. Plouhi

Parkeringsgrottan P-Louhi

64. 201. Polishuset

nuv. polishuset

65. 203. Portti

Hämeenportti

66. 208. Prima

nuv. Onnela

67. 210. Pääskyvuori
68.

212,1. Raunistula

Raunistula

212,2. Harlem
69.

222,1. Ryska kyrkan

Turun ortodoksinen kirkko

62

222,2. Ryssän kirkko
222,3. Ryssäkirkkon
222,3. Ryssänmäki
70.

223,1. Ryssbacken

TY-backen

223,2. Ryssämäki
223,3. Ryssän mäki
71. 225. Samppalinnabacken
72.

227,1. Samsis

Åbo

227,2. Samskolan

senare

svenska

samskola,

Åbo

svenska

samlyceum
73. 228. Saras glasskiosk

glasskiosken vid Aurabron

74. 229. Seikko

Seikkos barnbördshus i nuv.
Julia

75.

238,1. Sittari

Citymarket

238,2. Sittarin
238,3. Skitimarket
238,4. Citymarket
238,5. City
76. 244. Slaskbacken

Räntämäki

77. 246. Slottet

Åbo slott

78. 253. Spar

S-market

79. 255. Spindeltomten

Östra strandgatan

80. 258. Stadssjukhuset

Stadssjukhuset i Åbo

81.

Varuhuset Stockmann

262,1. Stocka
262,2. Stockan
262,3. Stokis
262,4. Stockmanns

82. 265. Studio

Studio 25

83. 266. Suomi-Salamas hus
84. 267. Svarte

Svarte Rudolf

85. 276. Telakkan

Hirvensalo

86.

Teologiska fakulteten

280,1. TF

63

280,2. Teologen
280,3. Teologicum
87.

282,1. Tois’ puol’ jokkee

”stadssidan”

282,2. Tois’ puol’
88. 283. Torget
89. 286. Tratten

Trattoria Romana

90. 295. Vakiobänken
91.

298,1. Varissuo

Kråkkärret

298,2. Vakke
298,3. Vakken
298,4. Kråkkärret
92.

299,1. Vatikanen

Åbo och S:t Karins kyrkliga

299,2. Pastorskansliet

samfälligheter

299,3. Församlingshemmet
299,4. Piruntorjuntabunkkeri
299,5. Piruntorjuntarykmentti
93. 301. Veritashuset
94.

302,1. Vessan

Ravintola Puutorin vessa

302,2. Trätorgsvessan
95. 306. Vuokratalona
96.

308,1. Vårdis

Vårdberget

el.

308,2. Berget

Vårdbergsparken

bara

308,3. Observatoriebacken
308,4. Obsis
308,5. Parken
97. 309. Observatoriet

Vårdberget

el.

bara

vårdbergsparken
98. 310. Vårt hörn

hörnet vid Domkyrkobron

99. 319. Åhuset
100. 321. ÅST

Åbo svenska teater

64

Bilaga 2: Namnurvalet i Jakobstad
Ort
1.
2.

Namn

Officiellt namn

8. Amen
9,1. Amerikastan

Norrmalm

9,2. Skata
9,3. Skatan
9.4. Trähusstadsdelen
3.

15,1. Aravahuset
15,2. Aravaboden

4.

16,1. Armas

Missionsstugan

16,2. Marklunds market
16,3. Missionsboden
16,4. Missionsstugan
16,5. Strandloppiset
5.

18,1. Asiaten

Mango House

18,2. Mango
18,3. Mongo
18,4. Saigon
6.

21. Axelandersparken

7.

22. Badhusberget

8.

Alexandersparken

34,1. Bastun
34,2. Stadsbastun

9.
10.

39. Becks grund

Beckgrundet

47,1. Bio grand
47,2. Grand

11.

49,1. BI-tomten
49,2. BLI-tomten

12. 50. Björkallén

Parentesen

13. 53. Björnviken trean

Björnviken

14.

61,1. Brandverket
61,2. Brankis

15.

71,1. Bädden

Malmska sjukhus
65

71,2. HVC
71,3. Gamla sjukhuset
71,4. Malmska
71,5. Rådgivningen
71,6. Sjukhuset
71,7. Socialen
16.

73,1. Centralplan

Jakobstads centralidrottsplan

73,2. CP
73,3. Nya plan
17.

82,1. Delikatesshallen
82,2. Saluhallen

18. 83. Direktörens park
19. 86. Dumpen
20.

87,1. Dårmans

Oxhamns skola Rådmans

87,2. Rådmans
21.

90,1. Ebba
90,2. Fregatti

22. 96. Esso
23. 106. Fontellska huset
24. 108. Forsmans
25.

112,1. FPA

Folkpensionsanstalten

112,2. Kela
122,3. Sjukförsäkringen
26.

118,1. Frenkku

Friends N’ Brgrs

118,2. Friends
118,3. Norppa
27.

121,1. Fäbis

Fäboda

121,2. Fäbodabyn
28.

123,1.Fäboda café

Fäboda kaffestuga

123,2. Kaffestugan
29. Gamla församlingshemmet

Missionsstugan

30. Genvägens hus
66

31.

144,1. Gjuteriet

Componenta

144,2. Verkstaden
144,3. Wärtsilä
32.

152,1. Gropen
152,2. Grophuset

33.

153,1. Grottan
153,2. Parkeringsgrottan

34.

159,1. Halleluja
159,2. Hallelujagårdarna
159,3. Hallelujahusen
159,4. Rakstugorna
159,5. Raks gårdar

35.

162,1. Hamnbacken
162,2. Heikkinens backe

36. 167. Hjärtestenen
37. 170. Hopptornet
38.

184,1. Invakiosken
184,2. Tingshuskiosken
184,3. Tingis
184,4. Tinkkis

39. 186. Irman kauppa
40. 196. JNT

Jakobstadsnejdens telefon

41.

Amida Hallen

201,1. Järnvägsgatans loppis
201,2. Järnvägsloppis
201,3. Storloppis
201,4. Storloppiset

42.

202,1. Järnvägskajen
202,2. Nya kajen

43.

210,1. Kapellet

Sankt Mikaels kapell

210,2. Metsku
44.

211,1. Karl-Johans
211,2. Västermalms siwa
67

211,3. Siwa
45.

213,1. Katthelvetet

London

213,2. Londonstan
46. 214. Kecklunds hörn
47.

216,1. Kesoil

Neste

216,2. Neste vid Permosvängen
48. 218. Kinabyn

Tallmo

49.

K-Supermarket

221,1. K-kauppan
221,2. Stor-Akis
221,3. Supermarket

50.

225,1. Kloorikylä

Del av Östanpå

225,2. Klordalen
51. 233. Kråkholmsskogen
52. 234. Kråkholmsvägen
53. 237. Kyrkan

Pedersöre kyrka

54. 239. Kyrkostrands dagis

Kyrkostrands daghem

55. 242. Kämppä
56. 247. Lannäslundbacken
57. 250. Lassfolks hörn
58. 264. Lindexhörnet
59. 277. Lövhyddan
60. 280. Malmborgen
61. 281. Malmen

Södermalm

62. 284. Mandaberget
63. 294. Mumindalen

Jakob serviceboende

64. 312. Parkbaren

Wilma interiör

65. 315. Pavisbryggorna
66. 318. Personalstranden
67. 321. Pingstkyrkan

Elim Jakobstad

68.

Hotell Vega

324,1. Pool
324,2. Vega

69. 327. Purmo produkt

68

70.

355,1. Rantala
355,2. Rantalas kiosk

71. 336. Rapakanalen
72. 337. Rautamo

Nystedt

73. 341. Ridstallet
74. 343. Rosengrensbacken
75.

344,1. Roskgräven
344,2. Roskisbacken

76. 347. Runebergsparken
77. 353. Salerondellen
78.

356,1. Scenen
356,2. Skolparkenscenen

79.

359,1. Seppälähuset
359,2. Åströms
359,3. Åströmshuset

80. 360. Sesam

Restaurang Sesam

81. 362. Skeppsgården

Skeppsgården

Vega

&

Jacobstads wapen
82. 367. Skåvet
83. 368. Slummen

Frälsningsarmén

84. 370. Smultronknoppen
85. 373. Sokoskvarteret
86. 385. Stenåldersplatsen
87. 388. Storsand
88. 394. Strengbergsporten
89. 400. Sveden

Del av Östanpå

90. 401. Svedja

Lägergården Svedja

91. 410. Tingshuset

Pedersöre tingshusmuseum

92. 414. Treffisbacken
93. 417. Tuffa Viktor
94.

422,1. Universitetet

Vestersundsby skola

422,2. Vestersundsby universitet

69

422,3. V-by
95. 433. Westend
96. 440. Villa Nordkap
97. 441. Vita huset
98. 446. Östanpå-simstranden
99. 448. Östra tullen
100. 450. Övre stranden

Del av Kyrkostrand. Som
kontrast till Nedre stranden.

70

