Perfektionistiska elevprofiler kopplat till
skolprestationer
Gabriella Victorzon

Magistersavhandling i specialpedagogik
Fakulteten för pedagogik och välfärdsstudier
Handledare: Anna Widlund
Åbo Akademi
Vasa, 2021

2

Abstrakt
Författare

Victorzon, Gabriella Johanna
Arbetets titel

Perfektionistiska elevprofiler kopplat till skolprestationer

Opublicerad avhandling för kandidatexamen/magisterexamen i specialpedagogik

Vasa: Åbo Akademi.
Fakulteten för pedagogik och välfärdsstudier

Årtal

2021
Sidantal (tot.)

30

Projekt inom vilket arbetet gjorts

FRAM-projektet
Referat

Det finns positiva och negativa sidor av perfektionism. Positiv perfektionism innebär i stora
drag en stark inre motivation och vilja att göra sitt bästa. Negativ perfektionism är
förknippad med depressiva symtom och en stark rädsla för att misslyckas. Positiv och
negativ perfektionism kan förekomma i olika konstellationer inom en och samma individ. I
forskning kring perfektionism delas respondenterna ofta in i grupper enligt vilken
sammansättning av positiv och negativ perfektionism de har. Syftet med min avhandling är
att undersöka vilka perfektionistiska profiler som kan hittas bland finlandssvenska elever i
årskurs 9, samt hur dessa profiler skiljer sig i prestationer i modersmål och matematik.
Utifrån syftet har två forskningsfrågor utformats:
1. Vilka perfektionistiska profiler kan identifieras bland finlandssvenska elever i
årskurs 9?
2. Hur skiljer sig de eleverna i de olika perfektionistiska profilerna i fråga om
prestationer inom skolans kärnämnen (matematik och läsning)?
Resultaten visar att eleverna i enlighet med tidigare forskning kan delas in i ickeperfektionister, ambitiösa, perfektionister och bekymrade. I matematik-testet presterade de
ambitiösa eleverna bättre än alla övriga grupper. Perfektionisterna presterade bättre än de
bekymrade eleverna. Inga signifikanta skillnader i matematikprestationer hittades mellan
icke-perfektionisterna och perfektionisterna, inte heller mellan icke-perfektionisterna och
de bekymrade eleverna. I modersmålstesten (läsning och ordförståelse) presterade de
ambitiösa eleverna och perfektionisterna signifikant bättre än icke-perfektionisterna och de
bekymrade eleverna. I likhet med tidigare forskning verkar finlandssvenska perfektionister
och ambitiösa elever klara sig relativt bra i skolan. Framför allt icke-perfektionister och
bekymrade elever kan behöva stöd. Liksom de bekymrade eleverna har också
perfektionisterna en hög nivå negativ perfektionism vilket kan vara kopplat till
prestationsångest och andra negativa affekter. Dessa elever kan behöva stöd, så att inte
skolarbetet känns övermäktigt.
Sökord / indexord

perfektionism, perfektionistiska profiler, skolprestationer, perfectionism, perfectionistic
profiles, academic achievement, perfektionismi, perfektionistiset profiilit, koulumenestys

3

Innehåll
Abstrakt ......................................................................................................................................................... 2
1. Inledning ............................................................................................................................................. ....... 5
1.1. Bakgrund och problemdiskussion ................................................................................................................ 5
1.2. Avhandlingens disposition ........................................................................................................................... 6
2. Teoretisk bakgrund ..................................................................................................................................... 7
2.1. Perfektionism .............................................................................................................................................. 7
2.2. Perfektionistiska profiler i tidigare forskning ............................................................................................... 8
2.3. Perfektionism kopplat till skolprestationer ................................................................................................ 13
3. Metod .............................................................................................................................................. ........ 15
3.1. Syfte, forskningsfrågor och hypoteser ....................................................................................................... 15
3.2. Val av forskningsansats ............................................................................................................................. 15
3.3. Datainsamling och respondenter ............................................................................................................... 16
3.4. Mätinstrument .......................................................................................................................................... 17
3.5. Deskriptiv statistik ..................................................................................................................................... 18
3.6. Databearbetning och analys ...................................................................................................................... 18
3.7. Forskningsetiska aspekter ......................................................................................................................... 19
4. Resultat .................................................................................................................................................... 21
4.1. Forskningsfråga 1 ...................................................................................................................................... 21
4.2. Forskningsfråga 2 ...................................................................................................................................... 23
5. Diskussion ................................................................................................................................................ 24
5.1. Resultatdiskussion ..................................................................................................................................... 24
5.2. Metoddiskussion ....................................................................................................................................... 25
5.3. Slutsatser och förslag till fortsatt forskning ............................................................................................... 26
Litteraturförteckning .................................................................................................................................... 27

4
Tabeller
Tabell 1 ......................................................................................................................................................... 11
Tabell 2 ......................................................................................................................................................... 17
Tabell 3 ......................................................................................................................................................... 18
Tabell 4 ......................................................................................................................................................... 22

Figurer
Figur 1 .......................................................................................................................................................... 10
Figur 2 .......................................................................................................................................................... 22

Bilagor
Bilaga 1: SAPS

5

1. Inledning
I detta kapitel presenteras avhandlingens tema och disposition.

1.1. Bakgrund och problemdiskussion
Perfektionism är ett begrepp som används mycket i vardagligt tal, t.ex. för att förklara goda
prestationer eller varför ett arbete tagit lång tid. Vad perfektionism egentligen innebär, på gott

och på ont, är många kanske inte ens medvetna om. Ibland används perfektionism som en

förklaring till skolstress eller provångest, ibland som förklaring till ett väl utfört arbete. Detta
är inte alls särskilt långt från den vetenskapliga sidan av begreppet, eftersom perfektionism kan
ha både positiva och negativa effekter på en individs liv.

I tidig forskning ansågs perfektionism vara enbart negativt. Trots att Hamachek i en

studie redan år 1978 tog fram en hypotes om en positiv och en negativ form av perfektionism,
tog det många år innan forskningen började nå en gemensam syn på perfektionism. De många

varierade åsikterna hos forskare beror också på att man undersökt många olika aspekter av
perfektionism och satt ihop dem i olika konstellationer. Vissa studier fokuserar på en positiv

och en negativ form av perfektionism, medan andra fokuserar på individen och huruvida denne
är en s.k. hälsosam eller en ohälsosam perfektionist. (Stoeber & Otto, 2006.)

Trots varierande definitioner verkar man vara överens om att perfektionism består av

dels hög personlig standard och dels av en överdriven självkritik. Dessa dimensioner benämns
ofta som perfektionistisk strävan och perfektionistisk oro, där den perfektionistiska strävan i
allmänhet har positiva effekter på individen medan perfektionistisk oro kan sammankopplas
med bl.a. ångest och depressiva symtom. (Rice m.fl., 2014.)

Dessa positiva och negativa perfektionistiska drag hos elever kan antas inverka på deras

skolprestationer. I tidigare forskning har framför allt elever med stark positiv perfektionism

presterat väl i skolan (Gaudreau & Thompson, 2010), medan elever med negativ perfektionism
har fått kämpa (Franche m.fl., 2012). Missildine (1963) beskrev perfektionisters syn på sig
själva som framgångsrika misslyckanden, då de visserligen kan prestera väl på vissa områden
men samtidigt upplever stark ångest i samband med misstag och misslyckanden.

6

1.2. Avhandlingens disposition
Avhandlingen består av fem kapitel. Den teoretiska bakgrunden kring perfektionism och
perfektionistiska profiler i tidigare forskning redogörs för i kapitel 2. I kapitel 3 beskrivs

avhandlingens syfte och forskningsfrågor samt dess hypotes. Därtill redogörs för de olika
mätinstrument och analysmetoder som använts i undersökningen. Kapitel 4 behandlar

undersökningens resultat. Resultaten som svarar på forskningsfråga ett beskrivs först, följt av

resultaten som besvarar forskningsfråga två. Slutligen innehåller kapitel 5 diskussion kring
resultatet, metoden och förslag till fortsatt forskning.

7

2. Teoretisk bakgrund
I detta kapitel presenteras tidigare forskning om perfektionism och perfektionistiska profiler
samt möjliga kopplingar till skolprestationer.

2.1. Perfektionism
Det har gjorts relativt mycket forskning inom perfektionism och det finns ett flertal olika

modeller som utformats för att förklara och definiera fenomenet. Under början av 1990-talet
framtogs två olika multidimensionella förklaringsmodeller för perfektionism som i hög grad
påverkat senare forskning (Stoeber & Otto, 2006). En av dessa modeller utformades av Hewitt
och Flett år 1991. Enligt Hewitt och Flett är perfektionism en konstruktion av tre komponenter.
Dessa tre dimensioner är självorienterad perfektionism, omgivningsorienterad perfektionism
och socialt orienterad perfektionism (Hewitt & Flett, 1991).

Frost et al. däremot urskiljer sex dimensioner av perfektionism. Dessa är en stark oro

för att misslyckas, en hög personlig standard, en uppfattning av höga förväntningar hos

föräldrarna, en uppfattning av kritik från föräldrarna, tvivel på den egna förmågan och en
preferens för organisering (Frost m.fl., 1990). Redan år 1978 föreslog Hamachek att två olika
former av perfektionism existerar: normal perfektionism och neurotisk perfektionism. Stoeber

och Otto pekar ut denna tidiga definition och lyfter fram den tydliga uppdelningen mellan
positiva och negativa sidor av perfektionism (Stoeber & Otto, 2006).

Trots varierande definitioner verkar man vara överens om att perfektionism består av

dels hög personlig standard och dels av en överdriven självkritik. Dessa dimensioner benämns
ofta som perfektionistisk strävan och perfektionistisk oro, där den perfektionistiska strävan i

allmänhet har positiva effekter på individen medan perfektionistisk oro kan sammankopplas

med bl.a. ångest och depressiva symtom. Därmed kan perfektionism också ha mycket positiva
effekter på en individs liv, så länge den perfektionistiska strävan inte överskuggas av en stark
perfektionistisk oro. (Stoeber & Otto, 2006.)

Individer med en hög nivå av perfektionistisk oro har i tidigare forskning visat fler

tecken på utmattning och cynism (Lee & Anderman, 2020). De uppvisar fler depressiva symtom

och motivationen för att utföra skol- eller arbetsuppgifter väl verkar utgå från en rädsla att
misslyckas (Stoeber & Rambow, 2007). Den perfektionistiska oron har med andra ord negativa
effekter på individens liv.

8
Individer som präglas av en stark perfektionistisk strävan, å andra sidan, är motiverade

att utföra uppgifter väl för att de vill lyckas – inte för att de är rädda att misslyckas. De presterar

ofta bättre i skolan och upplever färre depressiva och psykosomatiska symtom. (Stoeber &
Rambow, 2007.) Perfektionistisk strävan hos en individ är därmed i allmänhet något positivt.

I denna avhandling benämns för enkelhetens skull perfektionistisk oro som negativ

perfektionism och perfektionistisk strävan som positiv perfektionism.

2.2. Perfektionistiska profiler i tidigare forskning
Perfektionistiska profiler innebär olika sammansättningar av perfektionistiska drag som hittas

inom en folkgrupp. Profilerna utgörs av olika kombinationer av positiv och negativ
perfektionism. Den positiva och negativa perfektionismen anses oberoende av varandra och kan
därför uppkomma i olika konstellationer. (Ståhlberg m.fl., 2019.)
Modeller med fyra profiler

I Finland har nyligen gjorts en studie om perfektionistiska profiler bland studerande och hur

dessa profiler sammanfaller med deras prestationsmålsättningar. Ståhlberg m.fl. (2019) har

undersökt vilka olika perfektionistiska profiler som hittas bland gymnasie- och
universitetsstuderande. I båda studierna kunde fyra olika grupper identifieras. Dessa skilde sig
åt i olika grader av och förhållande mellan positiv och negativ perfektionism. Gruppernas
huvuddrag skilde sig också i viss grad åt mellan studierna, men i båda fallen identifierades

ambitiösa studerande, perfektionister och bekymrade studerande. Bland gymnasiestuderande
beskrevs den fjärde gruppen som bekymmerslös medan motsvarande grupp bland

universitetsstuderande benämnts icke-perfektionister. Vidare har Ståhlberg m.fl. fokuserat på
vilka mål de olika elevprofilerna har för sina studier och hur detta kan kopplas till
studieframgång. (Ståhlberg m.fl., 2019.)

Tidigare har ett flertal studier gjorts för att undersöka perfektionistiska profiler. En av

dem utfördes av Sironic och Reeve i Australien. I studien har APS-R (Almost Perfect ScaleRevised) använts som grund för att identifiera perfektionistiska profiler. Studien undersökte

sjuttonåriga studerande och visade på fyra subgrupper av perfektionism. Dessa grupper var: (1)
hög perfektionistisk strävan men låg perfektionistisk oro, (2) hög perfektionistisk strävan och

9
hög perfektionistisk oro, (3) låg perfekionistisk strävan men hög perfektionistisk oro och (4)
låg perfektionistisk strävan samt låg perfektionistisk oro. (Sironic & Reeve, 2012.)

I majoriteten av forskningen som visar på fyra perfektionistiska profiler (Gaudreau &

Thompson, 2010; Lee & Anderman, 2020; Sironic & Reeve, 2012; Ståhlberg m.fl., 2019)
framkommer samma konstellationer av negativ och positiv perfektionism. En av dessa profiler

benämns vanligtvis som icke-perfektionister (eng. non-perfectionists). Denna grupp individer
har en förhållandevis låg nivå av både positiv och negativ perfektionism.

En andra grupp beskrivs ofta som ambitiösa individer eller adaptiva perfektionister.

Denna grupp kännetecknas av en stark positiv perfektionism medan nivån av negativ
perfektionism är låg. Detta innebär en stark vilja att göra sitt bästa, utan desto större oro över

eventuella misslyckanden och omgivningens åsikter. (Gaudreau & Thompson, 2010; Lee &
Anderman, 2020; Sironic & Reeve, 2012; Ståhlberg m.fl., 2019.)

Den tredje gruppen har beskrivits som både bekymrade och maladaptiva (eng.

maladaptive) perfektionister. Maladaptiv är en klinisk översättning av det engelska ordet, men

innebär i stora drag en dålig förmåga att anpassa sig. Denna profils kännetecken varierar inom

forskning. I vissa fall innebär gruppen en mycket hög nivå av negativ perfektionism och en

lägre grad positiv perfektionism (Gaudreau & Thompson, 2010; Lee & Anderman, 2020;
Sironic & Reeve, 2012). Andra undersökningar visar på en grupp där den negativa och positiva

perfektionismen ligger på samma nivå – ett slags mellanting mellan perfektionister och ickeperfektionister (Ståhlberg m.fl., 2019). Också i dessa studier är det dock tydligt att den negativa
perfektionismen är hög jämfört med den hos de ambitiösa individerna.

Den sista gruppen kännetecknas av en kombinerad form av perfektionism som också

ofta beskrivs som ren perfektionism. Dessa individer har en mycket stark perfektionistisk oro,
men också en lika stark perfektionistisk strävan. (Gaudreau & Thompson, 2010; Lee &

Anderman, 2020; Sironic & Reeve, 2012; Ståhlberg m.fl., 2019.) Perfektionisterna och de

bekymrade eller maladaptiva perfektionisterna är de två grupper som visar flest tecken på
utmattning och skoltrötthet, vilket tyder på att höga nivåer av negativ perfektionism är särskilt
utmattande (Lee & Anderman, 2020).

10
Modeller med tre profiler

Undersökningsresultat som visar på tre olika profiler bygger ibland på en multidimensionell
modell. Detta innebär att perfektionism anses ha andra aspekter utöver den positiva och

negativa sidan. I vissa studier mäts socialt orienterad perfektionism som en enskild aspekt

(Hewitt & Flett, 1991). Andra studier betonar ordning eller organisering som ett perfektionistisk
drag, varken helt positivt eller negativt (Frost m.fl., 1990; Na Suh, m.fl., 2014).

Även undersökningar som bygger på enbart en positiv och en negativ aspekt av

perfektionism, visar ibland på tre profiler. De tre profilerna är vanligtvis icke-perfektionister,
adaptiva perfektionister och maladaptiva perfektionister. Dessa profiler motsvarar de som hittas
i undersökningar med fyra profiler – men perfektionisterna, dvs. gruppen med höga nivåer av
både negativ och positiv perfektionism, saknas. (DiPrima m.fl., 2011; Rice & Ashby, 2007.)

Figur 1

Trefaktormodellen (vänster) jämfört med 2 x 2 modellen (höger)

11
Tabell 1

Tidigare forskningsresultat
Forskare

Land, årtal

Undersökt

Mät-

Antal

Profilernas

DiPrima

USA, 2011

11–15 år

APS-R

3

Icke-perfektionister,

m.fl.

åldersgrupp

instrument

profiler

benämning/beskrivning
adaptiva perfektionister,
maladaptiva

Franche

Canada,

m.fl.

2012

Universitetsstuderande

HFMPS-

4

Brief

perfektionister

Icke-perfektionism,
självorienterad
perfektionism,

socialt

orienterad

perfektionism,
kombinerad
Gaudreau
&

Thompson

Canada,
2010

Universitetsstuderande

2

MPS,

olika 4

FMPS

-

perfektionism

Icke-perfektionister,
personlig

standard-

evaluative

concerns,

perfektionism,

Frost et al.,
1990;

kombinerad

HFMPS -

pure

perfektionism

Hewitt &
Flett 1991
(korta
Lee

& USA, 2020

Anderman

Universitetsstuderande

versioner)
FMPSBrief

4

Icke-perfektionister,

adaptiva perfektionister,
maladaptiva

perfektionister,
kombinerad
Na

m.fl.

Suh Hong

Kong, 2014

14–21 år

APS-R

3

perfektionism

Icke-perfektionister,

adaptiva perfektionister,

12
maladaptiva
Rice

Ashby

& USA, 2007

Rice, m.fl.

USA, 2011

Universitetsstuderande

Årskurs 9

APS-R

3

perfektionister

Icke-perfektionister,

adaptiva perfektionister,
maladaptiva

APS-R

3/4

perfektionister

Icke-perfektionister,

adaptiva perfektionister,
maladaptiva

perfektionister / Ickeperfektionister, adaptiva
perfektionister,
maladaptiva

perfektionister, negativ
självutvärdering
Sironic & Australien,
Reeve

2012

17-åriga

studerande

APS-R

4

Hög positiv-låg negativ,

hög positiv-hög negativ,

låg positiv-hög negativ,
låg positiv-låg negativ

Smith m.fl. Canada,

Kina, 2016

Ståhlberg
m.fl.

Ståhlberg
m.fl.

Finland,
2019

Finland,
2019

Universitetsstuderande

Gymnasiestuderande

Universitetsstuderande

HFMPSSOP

3

FMPS-PS
EDI-SOP
SAPS

(perfektionism)

Icke-perfektionister,

adaptiva perfektionister,
maladaptiva

4

perfektionister
Ambitiösa,

perfektionister,
bekymrade,

SAPS

4

bekymmerslösa
Ambitiösa,

perfektionister,
bekymrade,

icke-perfektionister

13
Ståhlberg
m.fl.

Finland,
2021

Gymnasie-

studerande,

SAPS

16–17 år

4

Ambitiösa,

perfektionister,

bekymmerslösa,
bekymrade

Sammanfattning

I forskning kring perfektionistiska profiler är oftast tre grupper gemensamma: bekymrade,

ambitiösa och icke-perfektionister. En del studier använder denna tregruppsmodell, medan
andra väljer en modell med fyra grupper. Den fjärde gruppen som hittas har en kombinerad

form av perfektionism, dvs. individerna är både ambitiösa och bekymrade. I studier med fyra

profiler är den bekymrade profilen ofta elever med hög negativ perfektionism och låg positiv
perfektionism – en synnerligen problematisk kombination. I andra studier framkommer främst
en grupp som har medelhög både positiv och negativ perfektionism. (Ståhlberg m.fl., 2019.)

Antalet profiler som hittas kan påverkas av valet av mätinstrument. Överlag verkar

studier som använt Almost Perfect Scale – Revised (APS-R) oftare visa på tre profiler, medan
studier där den omarbetade formen Short Almost Perfect Scale (SAPS) använts oftare lyfter

fram fyra profiler. Majoriteten av tidigare forskning fokuserar på gymnasie- eller
universitetsstuderande. Yngre elever undersöks mer sällan. Av de studier jag hittat med fokus

på samma åldersgrupp som denna avhandling (14–16 år) är resultatet oftast tre profiler. Alla
dessa har dock använt APS-R.

2.3. Perfektionism kopplat till skolprestationer
Skolprestationer påverkas av en mängd olika variabler. Tydliga instruktioner från läraren kan
t.ex. ha en positiv effekt på elevernas prestationer, medan stress är en av många faktorer som

kan ha en negativ effekt. Kopplingen mellan perfektionistiska drag och prestationer är dock
något som undersökts av många forskare, med resultatet att perfektionism mycket väl kan
inverka på skolprestationer. (Madigan, 2019.)

I tidigare forskning kring perfektionistiska profiler har det framkommit att ambitiösa

elever eller adaptiva perfektionister är gruppen som i allmänhet presterar bäst i skolan eller

studierna (t.ex. Gaudreau & Thompson, 2010). Det finns också studier som visar på att ren

14
perfektionism (eng. pure perfectionism) är kopplat till goda prestationer, i vissa fall högre

vitsord än hos ambitiösa elever (Lee & Anderman, 2020). I en studie av Franche m.fl. (2012)
framkom inga signifikanta skillnader i prestationer mellan ambitiösa studerande och

perfektionister. I den studien presterade en grupp kallad socialt orienterade perfektionister

(maladaptiva perfektionister) signifikant sämre än både icke-perfektionister och perfektionister.

Gruppen beskrevs dock som enbart socialt orienterad perfektionism, vilket skiljer den från de
bekymrade eleverna i Ståhlbergs (2019) undersökning, där också en självorienterad
perfektionism påträffas inom gruppen.

I en jämförelse av ett stort antal studier av förhållandet mellan perfektionism och

skolprestationer framkommer signifikanta samband. När man kontrollerar för negativ

perfektionism hittas en tydlig koppling mellan positiv perfektionism och skolframgång.
Negativ perfektionism, då man kontrollerar för överlappningen med positiv perfektionism, har

ett negativt samband med skolframgång. Negativ perfektionism kan också kopplas indirekt till
sämre

skolprestationer,

genom

tydliga

samband

med

prokrastinering

(dvs.

uppskjutandebeteende), skoltrötthet, depression, ätstörningar m.m. Då både negativ och positiv

perfektionism förekommer verkar den positiva perfektionismen uppväga mycket av den
negativa och sambandet till sämre skolprestationer minskar. (Madigan, 2019.)

Tidigare forskning som jämför perfektionistiska profiler med prestationer har i

huvudsak utförts bland universitetsstuderande och mäter prestationer genom att se på ett
medeltal av vitsord. Denna studie är däremot utförd i årskurs 9 och mäter prestationer med
specifika test.

15

3. Metod
I detta kapitel presenteras avhandlingens syfte, forskningsfrågor och hypotes. Vidare beskrivs
metoderna som använts till att utföra undersökningen och orsakerna till valet av dem.

3.1. Syfte, forskningsfrågor och hypoteser
Avhandlingens syfte är att undersöka vilka perfektionistiska profiler som kan identifieras bland

finlandssvenska elever i årskurs 9, samt hur dessa profiler skiljer sig i fråga om prestationer i
matematik och modersmål. På basis av detta har två forskningsfrågor formulerats:

1. Vilka perfektionistiska profiler kan identifieras bland finlandssvenska elever i årskurs
9?

2. Hur skiljer sig eleverna i de olika perfektionistiska profilerna i fråga om prestationer
inom skolans kärnämnen?

Baserat på tidigare forskning (Sironic & Reeve, 2012; Ståhlberg m.fl., 2019; Lee &

Anderman, 2020; Gaudreau & Thompson, 2010) har jag format hypotesen att fyra
perfektionistiska profiler kommer hittas. På basis av tidigare forskning i Finland (t.ex. Ståhlberg
m.fl., 2019) kan elevprofilerna troligtvis benämnas (H1) icke-perfektionister, (H2) ambitiösa,
(H3) perfektionister och (H4) bekymrade. Den exakta balansen av positiv och negativ
perfektionism i den bekymrade elevgruppen återstår att se, eftersom detta varierar inom den
tidigare forskningen.

3.2. Val av forskningsansats
Utgående från avhandlingens syfte har jag valt en kvantitativ ansats. En kvantitativ studie ger
forskaren möjlighet att undersöka ett stort antal individer för att få ett generaliserbart resultat.

Frågorna har formulerats i förväg och undersökningen är strukturerad. Medan individerna som
undersöks är många är antalet variabler begränsade jämfört med en kvalitativ studie. (Olsson
& Sörensen, 2021.) I och med att perfektionism ofta mäts med hjälp av SAPS (Short Almost

Perfect Scale) passar en kvantitativ ansats utmärkt. SAPS har använts för att samla in data om

16
elevers perfektionism inom FRAM-projektet. Därigenom har jag tillgång till ett relativt stort
sampel elever och mycket goda grunder för en kvantitativ undersökning.

3.3. Datainsamling och respondenter
FRAM-projektet

Avhandlingen är skriven inom forskningsprojektet FRAM – Ungdomars välbefinnande och
kunskap i framtidens samhälle. Det nu avslutade projektet drevs av forskare inom

specialpedagogik vid Åbo Akademi, i samarbete med Utbildningsstyrelsen, Föregångarna,
Regionförvaltningsverkets svenska enhet för utbildningsväsendet och en extern expertgrupp.

Projektet består av en fyraårig uppföljningsstudie som utfördes under åren 2016–2019, med
respondenter från årskurs sju till andra stadiets studerande. Mättillfällen hölls under hösten

2016, våren 2017, hösten 2018 och våren 2019. Inledningsvis deltog elever från fem
finlandssvenska högstadieskolor. Datainsamlingen bestod av både elektroniska enkäter och

skriftliga färdighetstest och alla delar utfördes under lektionstid i den egna skolan. Samplet är
ca 1000 elever.

FRAM-projektets huvudsakliga syfte är att utreda samband mellan elevers motivation,

välbefinnande och skolprestationer. Utifrån detta har man velat undersöka effektiviteten av de

stödfunktioner som finns tillgängliga för elever i behov av stöd. Materialet kring perfektionism
har samlats in med hjälp av SAPS (Short Almost Perfect Scale) där perfektionistisk strävan och

perfektionistisk oro mäts. Min undersökning fokuserar på i vilka olika konstellationer
perfektionistisk strävan och perfektionistisk oro framkommer hos eleverna. Detta görs genom
en klusteranalys.

Respondenter och bortfall

I undersökningen används material insamlat vid ett mättillfälle av årskurs 9. Sammanlagt 433

elever besvarade en eller flera frågor från SAPS-mätningen. Av dessa besvarade sju stycken
inte den fullständiga enkäten. Av dessa 433 elever var också ett antal frånvarande vid
mättillfällena då prestationstesterna utfördes.

17
Tabell 2
Bortfall

Variabel

Antal respondenter

Bortfall

Procent

LSLP

384

49

11,3 %

KTLT
LSOP
SAPS

387
404
426

46
29
7

10,6 %
6,7 %
1,6 %

3.4. Mätinstrument
Data till undersökningen har samlats in via FRAM-projektet. Prestationer i läsning, ordkunskap
och matematik har mätts via särskilda test som utfördes i samband med datainsamlingen.
Perfektionism har mätts med hjälp av SAPS (Short Almost Perfect Scale).
KTLT

KTLT är ett standardiserat matematiktest som syftar till att mäta elevers förmåga att tillämpa

grundläggande räknefärdigheter. Testet utförs elektroniskt och anpassar sig enligt först elevens

uppskattade nivå och sedan enligt hur väl eleven klarar uppgifterna. KTLT används i årskurs
7–9, vanligtvis för att bedöma behov av specialundervisning. (Räsänen m.fl., 2013.)
LSLP och LSOP

LS-testerna är utformade för att utvärdera elevers läsfärdigheter och upptäcka elever med läsoch skrivsvårigheter. Materialet består av flera olika deltest, men i FRAM-projektet användes
ett test som mäter läsförståelse (LSLP) och ett som mäter ordförståelse (LSOP). Testerna som
användes har tidigare normerats för att fungera optimalt i en finlandssvensk kontext.
(Johansson, 2005.)
SAPS

I modern forskning mäter man ofta perfektionism med hjälp av Short Almost Perfect Scale

(hädanefter SAPS). SAPS är en omarbetning och förkortning av den tidigare vedertagna Almost

Perfect Scale – Revised (APS-R). APS-R, som användes i stor utsträckning under 1990- och
2000-talet, ansågs vara onödigt lång och innehålla många frågor som mäter samma sak. Rice,

18
Richardson och Tueller utformade versionen SAPS som innehåller endast de åtta mest relevanta

frågorna från APS-R. Varje fråga besvaras med en siffra i skalan 1–7 där 1 innebär håller inte
alls med och 7 står för håller verkligen med. (Rice m.fl., 2013) Den svenska översättningen av
SAPS som använts i undersökningen hittas i Bilaga 1.

3.5. Deskriptiv statistik
Tabell 3

Mätinstrumentens deskriptiva statistik och korrelationer
Variabel

M

LSLP

10.6

KTLT
LSOP

Positiv perf.

Negativ perf.

SD

KTLT

LSLP

0.554***

1

0.320***

0.314***

110

16.5

1

23.8

6.30

0.584***

4.48
3.70

4.81
1.79
1.70

-0.137**

Cronbach’s alpha

LSOP

0.673***

1

-0.094

-0.079

0.307***

Positiv perf.

1

0.456***
0.906

Negativ perf.

1

0.874

***. Korrelationen är signifikant på 0.001 nivån
**. Korrelationen är signifikant på 0.01 nivån

3.6. Databearbetning och analys
För att testa huruvida en tvåfaktormodell för perfektionism är tillförlitlig utfördes en

konfirmatorisk faktoranalys. Därefter gjordes en serie K-means klusteranalyser för att gruppera
eleverna enligt perfektionistiska drag. Klusteranalyser används för att skapa grupper, i detta fall
av respondenter som besvarat frågorna i SAPS på liknande sätt. Valet av antalet kluster görs

utgående från de olika klusteranalysernas värden samt tidigare forskningsresultat inom
området.

Med en variansanalys (One-way ANOVA) kan man jämföra de olika grupperna i

förhållande till annan data som samlats in inom FRAM-projektet. Jag har valt att undersöka hur
de olika grupperna presterar i matematik, läsning och ordförståelse, dvs. skolans kärnämnen.
Inom FRAM-projektet mättes dessa prestationer med standardiserade test. Dessa testresultat

19
har

använts

som

grupperingsvariabeln.

beroendevariabler

medan

klustren

från

klusteranalysen

utgör

3.7. Forskningsetiska aspekter
Reliabilitet betyder tillförlitlighet och innebär att undersökningen kunde göras flera gånger och
få samma resultat. Frågorna bör vara sådana att respondenterna skulle svara samma sak vid
olika mättillfällen, dvs. de får inte gå att tolka på flera olika sätt. (Bell & Nilsson, 2006.)

I en kvantitativ undersökning avgör man reliabiliteten genom att se på Cronbach’s alfa.

Om Cronbach’s alfa har ett värde mellan 0.70 och 0.95 anses mätinstrumentet vara tillförlitligt.
Jag skapade summavariabler for negativ perfektionism (fråga 2, 6 och 8) och positiv

perfektionism (fråga 3, 5 och 7). På dessa gjordes reliabilitetsanalyser som gav ett Cronbach’s

alfa-värde för negativ perfektionism på 0.874 och för positiv perfektionism på 0.906. Båda
dessa värden visar på ett tillförlitligt mätinstrument. De andra testen som använts i

undersökningen har Cronbach’s alfa-värden på 0.89 (KTLT), 0.72 (LSLP) och 0.88(LSOP).
(Räsänen och Leino, 2005; Johansson, 2005.) Alla mätinstrument ligger alltså mellan 0.70 och
0.95 och kan anses vara tillförlitliga.

En annan sida av en undersöknings kvalité är validiteten. Validitet betyder giltighet och

innebär att undersökningen mäter det den är tänkt att mäta (Bell & Nilsson, 2006). Alla test
som använts i denna undersökning är validerade mätinstrument. SAPS har använts i mycket
tidigare forskning kring perfektionism. KTLT, LSLP och LSOP används för att identifiera
elever med svårigheter och kan därför antas ge en pålitlig bild av elevers förmåga.

Undersökningens validitet har också kontrollerats genom en konfirmatorisk

faktoranalys. Frågorna i SAPS testades på två olika faktorer för att kontrollera att testet

verkligen mäter en positiv och en negativ form av perfektionism. Man brukar anse att modellen
är användbar om värdet för CFI är över 0.9 och värdet för RMSEA är under 0.08. I min
faktoranalys fick jag värdena 0.932 för CFI och 0.148 för RMSEA. Jag valde därför att utesluta

fråga 1 och 4 – de frågor som sämst mäter det de är tänkta att mäta – för att sänka RMSEAvärdet till 0.104 och få en mer tillförlitlig analys. Genom att utesluta ytterligare frågor kunde

RMSEA-värdet ha sänkts ännu mera, men en undersökning med så få variabler skulle vara

ganska meningslös. Andra studier (Ståhlberg m.fl., 2019) som gjorts med hjälp an SAPS har
också uteslutit fråga 4: Jag känner mig ofta besviken efter att jag utfört en uppgift, eftersom det

20
känns som om jag kunde ha gjort det bättre - vilket antyder att den i vissa fall kanske inte mäter

det den är tänkt att mäta. Det finns alltså ett visst överlapp där vissa frågor i någon mån mäter

både positiv och negativ perfektionism. Två frågor togs bort för att få en mer tillförlitlig
undersökning.

Olsson och Sörensen (2021) betonar att all forskning måste uppfylla vissa etiska krav.

Målet att vinna ny kunskap rättfärdigar inte oetiska tillvägagångssätt. En undersökning får inte
skada människor varken fysiskt eller psykiskt. Individernas personliga integritet och privatliv

måste skyddas. Detta görs genom en rad regler för hur forskning ska utföras. Vid utförandet
och redovisningen av en undersökning ska materialet hållas konfidentiellt. Inga uppgifter där
respondenterna går att identifiera får delas eller förvaras så att obehöriga kan komma åt dem.

Respondenterna har rätt till anonymitet. De har också rätt att veta i vilket syfte informationen
om dem samlas in och vad den kommer att användas till. Utöver detta ska respondenterna fritt
få avgöra om de vill delta i undersökningen. (Olsson & Sörensen, 2021.)

I FRAM-projektet har eleverna och deras vårdnadshavare informerats om projektets

syfte och hur det insamlade materialet kommer användas. Skriftligt samtycke har samlats in

från vårdnadshavarna. Det insamlade materialet har också anonymiserats, så att identifieringen
av enskilda elever utgående från materialet är omöjlig.

21

4. Resultat
I detta kapitel presenteras resultaten av analyserna som gjorts. De presenteras enligt vilken
forskningsfråga de besvarar. Först besvaras forskningsfråga ett, sedan forskningsfråga två.

4.1. Forskningsfråga 1
Forskningsfråga ett lyder: Vilka perfektionistiska profiler kan identifieras bland
finlandssvenska elever i årskurs 9? För att svara på detta grupperades elevprofilerna med hjälp
av K-means klusteranalyser. Det optimala antalet kluster för mitt data enligt Jamovi är sju.

Samtidigt skulle sju kluster innebära fler kluster än distinkta datapunkter. I grafen över antal

kluster och avstånd kan man dock urskilja en annan armbågspunkt vid fyra kluster. Ett resultat
på fyra elevprofiler stämmer också överens med tidigare undersökningar av perfektionistiska
profiler. De fyra klustren skiljer inte heller åt väldigt mycket gällande antal elever, vilket

antyder en relevant modell. Därav identifierades fyra olika elevprofiler. Dessa profiler har på

basis av tidigare forskning (Ståhlberg m.fl., 2019) namngetts icke-perfektionister, ambitiösa,
perfektionister och bekymrade. Således stärks alla hypoteser.

Icke-perfektionisterna (H1) har lägst nivå av både positiv och negativ perfektionism. I

medeltal besvarade denna grupp SAPS-enkäten 2.12 (negativ perfektionism) och 2.18 (positiv

perfektionism) på skalan 1–7. De ambitiösa eleverna (H2) har jämförbart höga nivåer av positiv
perfektionism (5.86) medan nivån av negativ perfektionism är låg (2.52). De ambitiösa eleverna
motsvarar adaptiva perfektionister i annan tidigare forskning (t.ex. Lee & Anderman, 2020).

Perfektionisterna (H3) svarade högst siffror på alla frågor i SAPS-testet. De har ett

medeltal på 6.02 i negativ perfektionism och 6.31 i positiv perfektionism. De bekymrade
eleverna (H4) har däremot ett medeltal på 4.35 i negativ perfektionism och 4.13 i positiv

perfektionism. Till skillnad från maladaptiva perfektionister i tidigare forskning (t.ex. Lee &
Anderman, 2020) är den negativa perfektionismen inte nämnvärt högre än den positiva. Dock

är den negativa perfektionismen betydligt högre än hos alla andra grupper utom

perfektionisterna, medan den positiva perfektionismen enbart är hög jämfört med ickeperfektionisterna.

22

Figur 2

Tabell 4

Deskriptiv statistik för perfektionistiska profiler
Icke-perfektionister
(n = 107)

Negativ perfektionism
Positiv perfektionism

M

SD

2.18

0.952

2.12

0.890

Ambitiösa
(n = 99)

M

SD

2.52 0.885

5.86 0.824

Perfektionister
(n = 85)

M

6.02

SD

0.876

6.31 0.681

Bekymrade
(n = 135)
M

4.35
4.13

SD

0.762
0.884

p

p

< 0.001
< 0.001

23

4.2. Forskningsfråga 2
Forskningsfråga två lyder: Hur skiljer sig eleverna i de olika perfektionistiska profilerna i fråga

om prestationer inom skolans kärnämnen? För att besvara detta utfördes en en-vägs ANOVA,
där prestationerna i testen KTLT, LSLP och LSOP jämfördes mellan grupperna i

klusteranalysen. En-vägs ANOVAn visade att det fanns signifikanta skillnader mellan eleverna

i de olika perfektionist-profilerna i matematik F(3, 203) = 28.9, p < 0.001, i läsförståelse F(3,
195) = 15.6, p < 0.001 och i ordförståelse F(3, 212) = 21.9, p < 0.001. I Post Hoc testet framkom
vilka grupper och ämnen de signifikanta skillnaderna hittades mellan. De presenteras här
gruppvis enligt de profiler som hittades i k-means klusteranalysen.

De ambitiösa eleverna, dvs. de elever som har en hög positiv perfektionism, men låg

negativ perfektionism, presterade bäst i matematik. Skillnaderna till de andra gruppernas

prestationer var signifikanta. De ambitiösa eleverna presterade också bättre än de bekymrade
och icke-perfektionisterna i läsning och ordförståelse. Inga signifikanta skillnader i prestationer
hittades mellan ambitiösa elever och perfektionister gällande läsning och ordförståelse.

Perfektionisterna, dvs. de elever som har en hög nivå av både positiv och negativ

perfektionism, presterade bättre än de bekymrade eleverna men sämre än de ambitiösa eleverna

i matematik. Inga signifikanta skillnader fanns mellan perfektionisterna och ickeperfektionisterna gällande matematikprestationer. Perfektionisterna presterade klart bättre i
läsning och ordförståelse jämfört med icke-perfektionisterna och de bekymrade eleverna.

Inga signifikanta skillnader hittades mellan icke-perfektionister och bekymrade elever

gällande prestationer i varken matematik eller modersmål. Båda grupperna presterade
signifikant sämre än de ambitiösa eleverna i alla test och än perfektionisterna i
modersmålstesten.

24

5. Diskussion
I detta kapitel diskuteras resultaten från undersökningen i ljuset av tidigare forskning. Utöver
detta diskuteras metoden som använts och slutligen lyfts förslag till fortsatt forskning fram.

5.1. Resultatdiskussion
Att just fyra elevprofiler framkom av min undersökning skiljer sig från tidigare studier som

undersökt samma åldersgrupp (DiPrima m.fl., 2011; Na Suh m.fl., 2014; Rice m.fl., 2011).

Dessa studier har dock alla använt mätinstrumentet APS-R, vilket oftare verkar visa på tre

profiler hellre än fyra. Forskare som i likhet med mig använt SAPS (Ståhlberg m.fl., 2019;
Ståhlberg m.fl., 2021) hittar ofta fyra elevprofiler. Också studier av gymnasiestuderande visar
ofta på fyra profiler (Sironic & Reeve, 2012; Ståhlberg m.fl., 2019; Ståhlberg m.fl., 2021).

Dessa studerande skiljer inte åldersmässigt särskilt mycket från eleverna jag undersökt, även
om åtminstone studierna som gjorts i Finland (Ståhlberg m.fl., 2019; Ståhlberg m.fl., 2021)

endast undersöker de elever som valt en gymnasieutbildning efter årskurs 9 och därmed har en
lite annan grupp respondenter.

De fyra elevprofilerna som hittades har namngetts enligt tidigare forskning av Ståhlberg

m.fl. (2019). Intressant nog stämmer profilerna bättre överens med de som hittades av Ståhlberg

m.fl., eftersom den bekymrade elevgruppen inte har tydligt starkare negativ än positiv
perfektionism. I båda undersökningarna har den bekymrade profilen ungefär samma nivå av

negativ och positiv perfektionism, även om den negativa perfektionismen är klart högre än hos

de ambitiösa eleverna och den positiva perfektionismen klart lägre än hos både
perfektionisterna och de ambitiösa. Detta är inte den enda likheten mellan min undersökning

och Ståhlbergs. Båda studierna har utförts i en finländsk kontext och använt Short Almost

Perfect Scale (SAPS) som mätinstrument. Möjligtvis kunde likheterna antyda att det finns en
mindre mängd rent maladapitva perfektionister i Finland än i vissa andra länder, men mera
forskning inom området krävs.

En annan aspekt jag finner mycket intressant är att det i min undersökning inte framkom

några signifikanta skillnader i matematikprestationer mellan perfektionister och ickeperfektionister. I en del tidigare forskning (t.ex. Lee & Anderman, 2020) har perfektionister

varit den gruppen som presterat bäst eller i andra fall (Franche m.fl., 2012) på samma nivå som

ambitiösa elever. Dessa studier har dock undersökt medelvitsord och inte granskat skillnader

25
mellan ämnen. En möjlig orsak till att perfektionister och icke-perfektionister i Finland

presterar på samma nivå i matematiktest kunde vara att testsituationen bidragit till ökad
provångest hos perfektionisterna som ju ändå har en väldigt hög nivå av negativ perfektionism.
Att de bekymrade eleverna presterar så pass dåligt i jämförelse med ambitiösa och

perfektionister stämmer överens med tidigare forskning. Det är dock intressant att detta
samband kvarstår trots att de bekymrade eleverna verkar ha högre nivåer av positiv

perfektionism än tidigare forsknings maladaptiva perfektionister. Möjligtvis är det

förhållandevis många elever som passar in på beskrivningen maladaptiva perfektionister som
räknats in i denna grupp. Det är också möjligt att den negativa sidan av deras perfektionism

haft större inverkan på prestationerna i KTLT, LSLP och LSOP av olika orsaker. Men det är

intressant att skillnaderna mellan de bekymrade elevernas och icke-perfektionisternas
prestationer inte är signifikanta. Att dessutom perfektionisterna presterade signifikant bättre än

de bekymrade eleverna men inte än icke-perfektionisterna i matematik antyder att ickeperfektionisterna presterar bättre än de bekymrade eleverna i ämnet. Även om denna
avhandlings bekymrade elever skiljer sig från tidigare forsknings maladaptiva perfektionister
verkar samma svårigheter och utmaningar återfinnas i gruppen.

5.2. Metoddiskussion
Undersökningens material har samlats in via FRAM-projektet som genomfördes år 2016–2019.
FRAM-projektet drevs av respekterade forskare vid Åbo Akademi. Trots jag själv inte varit

delaktig i insamlingen av data, vågar jag påstå att det mycket sannolikt har skett på ett korrekt
sätt.

Den konfirmatoriska faktoranalysen gav ett relativt högt RMSEA-värde även efter att

två variabler togs bort, vilket påverkar validiteten. För en mer trovärdig undersökning kunde

fler skalor för att mäta perfektionism ha använts vid sidan av SAPS, t.ex. en multidimensionell
skala (Frost m.fl., 1990; Hewitt & Flett, 1991). Dock stämmer undersökning väl överens med
tidigare forskning (t.ex. Ståhlberg m.fl., 2019), vilket visar på ett trovärdigt resultat.

26

5.3. Slutsatser och förslag till fortsatt forskning
Perfektionism är ett personlighetsdrag som i någon form kan upptäckas hos många elever. Av

de elever som deltog i denna undersökning hör ca 75% till en av grupperna ambitiösa,

bekymrade eller perfektionister. 75% av samplet har antingen positiv perfektionism, negativ
perfektionism eller en kombinerad form av perfektionism. Trots detta finns det relativt få

studier med fokus på elever i slutskedet av grundskolan – i allmänhet verkar

perfektionismforskningens huvudfokus vara universitets- eller gymnasiestuderande (t.ex. Lee
& Anderman, 2020; Ståhlberg m.fl., 2021). Jag anser att det vore viktigt att lära eleverna
metoder för att hantera sin perfektionism och sätta upp rimliga mål. Detta behöver ske långt

innan de är universitetsstuderande – framför allt eftersom många elever med starkt negativa

perfektionistiska drag kanske väljer en lättare väg, i sin rädsla för att misslyckas. Därför vore
det också intressant med undersökningar som fokuserar på perfektionism hos unga vuxna som
valt en annan väg än gymnasie- eller universitetsstudier.

I tidigare forskning har ofta (Lee & Anderman, 2020; Sironic & Reeve, 2012) en profil

med hög negativ och låg positiv perfektionism identifierats. I mina klusteranalyser framkom en

sådan grupp tydligast då jag använde sex stycken kluster. Med färre kluster föll denna profil
bort. Detta kombinerat med tidigare forskning antyder att det också i Svenskfinland finns elever
som passar in i denna kombination av perfektionistiska drag, även om de kan vara

förhållandevis få. Kombinationen hög negativ perfektionism och låg positiv perfektionism kan

förmodas vara mycket problematisk. Därför vore det viktigt med mer forskning kring dessa
elever.

Från en lärares perspektiv är det också viktigt att minnas att även om de fyra profilerna

som identifierades i min undersökning stämmer in på majoriteten av eleverna, finns det alltid

undantag. Det finns elever med alla tänkbara kombinationer av perfektionistiska drag och dessa

behövs ta i beaktande. Kvantitativ forskning kan ge en god övergripande bild av elever i

allmänhet, men som lärare behöver man se eleverna på individnivå. I praktiken kunde
majoriteten av alla elever ha stor nytta av att få lära sig strategier för att hantera perfektionism.

De behöver lära sig att sätta upp rimliga mål och olika studietekniker – bl.a. att dela in större
uppgifter i hanterbara delmål. På så sätt kunde färre perfektionister förhoppningsvis se sig
själva som, i Missildines ord (1963), framgångsrika misslyckanden.

27

Litteraturförteckning

Bell, J. & Nilsson, B. (2006). Introduktion till forskningsmetodik (Fjärde uppl.). Lund:
Studentlitteratur.

DiPrima, A., Ashby, J., Gnilka, P. & Noble, C. (2011). Family Relationships and

Perfectionism in Middle-School Students. Psychology in the Schools, 48(8), 815–827.
Franche, V., Gaudreau, P. & Miranda, D. (2012). The 2 x 2 model of perfectionism: A
comparison across Asian Canadians and European Canadians. Journal of Counseling
Psychology, 59(4), 567–574.

Frost, R., Marten, P., Lahart, C. & Rosenblate, R. (1990). The Dimensions of Perfectionism.
Cognitive Therapy and Research, 14(5), 449–468.

Gaudreau, P. & Thompson, A. (2010). Testing a 2 x 2 model of dispositional perfectionism.
Personaliy and Individual Differences, 48, 532–537.

Hamachek, D. E. (1978). Psychodynamics of normal and neurotic perfectionism. Psychology,
15, 27–33.

Hewitt, P. &. (1991). Perfectionism in the Self and Social Contexts: Conceptualization,

Assessment, and Association With Psychopathology. Journal of Personality and Social
Psychology, 60(3), 456–470.

Johansson, M.-G. (2005). LS. Handledning. Klassdiagnoser för läsning och skrivning för
högstadiet och gymnasiet. Stockholm: M.-G. Johansson & Psykologiförlaget AB.

Lee, Y. & Anderman, E. (2020). Profiles of perfectionism and their relations to educational
outcomes in college students: The moderating role of achievement goals. Learning and
Individual Differences, 77, 101813.

Madigan, D. J. (2019). A Meta-Analysis of Perfectionism and Academic Achievement.
Educational psychology review, 31(4), 967–989.

Missildine, W. H. (1963). Your inner child of the past. New York: Simon & Schuster.

28

Na Suh, H., Yuen, M., Wang, K., Fu, C.-C. & Trotter, R. (2014). Comparing perfectionist

types on family environment and well-being among Hong Kong adolescents. Personality and
Individual Differences, 70, 111–116.

Olsson, H. & Sörensen, S. (2021). Forskningsprocessen: Kvalitativa och kvantitativa
perspektiv. Stockholm: Liber.

Rice, K. & Ashby, J. (2007). An Efficient Method for Classifying Perfectionists. Journal of
Counseling Psychology, 54(1), 72–85.

Rice, K., Ashby, J. & Gilman, R. (2011). Classifying Adolescent Perfectionists.
Psychological Assessment, 23(3), 563–577.

Rice, K., Richardson, C. & Tueller, S. (2014). The Short Form of the Revised Almost Perfect
Scale. Journal of Personality Assessment, 96(3), 368–379.

Räsänen, P., Linnanmäki, K., Korhonen, J., Kronberg, N., & Uppgård, A. (2013). KTLT

Mathematical Achievement Test- Finnish-Swedish Version . Jyväskylä: Niilo Mäki Institute.
Sironic, A. & Reeve, R. (2012). More evidence for four perfectionism subgroups. Personality
and Individual Differences, 53, 437–442.

Smith, M., Saklofske, D., Yan, G. & Sherry, S. (2016). A Person-Centered Perspective on

Multidimensional Perfectionism in Canadian and Chinese University Students: A Multigroup

Latent Profile Analysis. Journal of Multicultural Counseling and Development, 44, 135–151.
Stoeber, J. & Otto, K. (2006). Positive Conceptions of Perfectionism: Approaches, Evidence,
Challenges. Personality and Social Psychology Review, 10(4), 295–319.

Stoeber, J. & Rambow, A. (2007). Perfectionism in adolescent school students: Relations with
motivation, achievement, and well-being. Personality and Individual Differences, 42, 1379–
1389.

Ståhlberg, J., Tuominen, H., Pulkka, A.-T. & Niemivirta, M. (2019). Maintaining the self?

Exploring the connections between students' perfectionistic profiles, self-worth contingency,
and achievement goal orientations. Personality and Individual Differences, 151, 1–11.

29
Ståhlberg, J., Tuominen, H., Pulkka, A.-T. & Niemivirta, M. (2021). Students’ perfectionistic

profiles: Stability, change, and associations with achievement goal orientations. Psychology in
the schools, 58(1), 162–184.

30
Bilaga 1: SAPS
1. Jag har höga förväntningar på mig själv

2. Trots att jag gör mitt bästa, tycks det aldrig vara tillräckligt
3. Jag ställer väldigt höga krav på mig själv

4. Jag känner mig ofta besviken efter att jag utfört en uppgift, eftersom det känns som

om jag kunde ha gjort det bättre

5. Jag har en stark vilja att alltid uppnå perfektion

6. Mina prestationer når sällan upp till mina förväntningar
7. Jag förväntar mig det bästa av mig själv

8. Jag är väldigt sällan nöjd över mina prestationer

Påstående 1, 3, 5 och 7 mäter positiv perfektionism, medan påstående 2, 4, 6 och 8 mäter negativ

perfektionism. Påstående 1 och 4 användes inte. Påståendena besvarades med en siffra på skalan
1–7 där 1 står för ”håller inte alls med” medan 7 betyder ”håller verkligen med”.

