Professionshandledning som yrkeskompetens inom småbarnspedagogiken
– blivande handledares syn på handledarskapet

Minna Lampenius

Magistersavhandling i pedagogik

Fakulteten för pedagogik och välfärdsstudier

Åbo Akademi
Vasa, 2021

Abstrakt

Författare
Årtal
Minna Lampenius
2021
Arbetets titel
Professionshandledning som yrkeskompetens inom småbarnspedagogiken
- blivande handledares syn på handledarskapet
Opublicerad avhandling för magisterexamen i pedagogik
Sidantal: 75
Vasa: Åbo Akademi, Fakulteten för pedagogik och välfärdsstudier
Projekt inom vilket arbetet gjorts
Övningsdaghem – utveckla övningsdaghemsverksamhet inom småbarnspedagogik

Referat
Magisteravhandlingen fördjupar sig i professionshandledning som yrkeskompetens inom
småbarnspedagogiken, mer specifikt blivande handledares syn på handledarskap. Med
professionshandledning menas något förenklat den handledning en studerande får under sin
praktikperiod på daghem. Det övergripande syftet med undersökningen är att bidra till ökad
kunskap om professionshandledning inom småbarnspedagogiken.
Forskningsfrågorna är:
- Hur ser blivande handledare inom småbarnspedagogik på handledarskapets
innehåll?
- Hur ser blivande handledare inom småbarnspedagogik på uppdraget som
handledare?
Fokus för avhandlingen ligger på hur deltagarna i den handledarutbildning som ordnades
inom ramen för projektet Övningsdaghem – utveckla övningsdaghemsverksamhet inom
småbarnspedagogik ser på innehållet i handledarskapet och uppdraget som handledare.
Kursdeltagarnas
skriftliga
inlämningsuppgifter
utgjorde
undersökningens
forskningsmaterial. Som metod användes textanalys med hermeneutisk inriktning och totalt
52 texter analyserades.
Blivande handledare ser att innehållet i handledarskapet byggs upp av en god relation
mellan handledaren och studeranden. Resultaten i undersökningen belyser även
reflektionens betydelse i handledarskapet och erkänner vikten av vissa kärnvärden.
Gällande uppdraget som handledare stiger flera olika aspekter fram. Blivande handledare
ser uppdraget som handledare som ett betydelsefullt och viktigt uppdrag. Även betydelsen
av utbildning betonas. Respondenterna lyfter fram att uppdraget som handledare kan ses
som en skild yrkesfärdighet. Professionshandledning innebär inte enbart en lärprocess för
studerande, utan är en process som även gagnar handledaren. I bästa fall involveras hela
personalen i professionshandledningen. En lyckad professionshandledning medför även en
högre kvalitet inom småbarnspedagogisk verksamhet och ett ökat samarbete mellan
universiteten och fältet. Ett centralt resultat i undersökningen är de utmaningar som
respondenterna lyfter fram i uppdraget som handledare.
Sökord
Småbarnspedagogik, handledning, professionshandledning, profession, praktik,
professionell utveckling, utbildning, studerande, lärare inom småbarnspedagogik

2

Innehåll
1. Inledning ............................................................................................................................... 5
1.1. Bakgrund ......................................................................................................................... 5
1.2. Syfte och forskningsfrågor .............................................................................................. 6
1.3. Disposition ....................................................................................................................... 7
2. Teoretisk referensram.......................................................................................................... 8
2.1. Begreppet professionshandledning .................................................................................. 8

2.2. Professionshandledning utgående från ett sociokulturellt perspektiv ........................... 11
2.3. Kvalitetsaspekter inom småbarnspedagogik ................................................................. 14
2.4. Praktikperiodernas betydelse inom utbildningen till lärare inom småbarnspedagogik . 15
2.5. Handledningsprocessen och relationens betydelse i professionshandledning ............... 18
2.6. Uppdraget och rollen som handledare ........................................................................... 21
2.7. Professionshandledning bidrar till olika lärande processer ........................................... 23
2.8. Särdrag i professionshandledning inom småbarnspedagogik ........................................ 24
3. Metod ................................................................................................................................... 27
3.1. Projekt Övningsdaghem – utveckla övningsdaghemsverksamhet inom

småbarnspedagogik .............................................................................................................. 27
3.2. Val av forskningsansats ................................................................................................. 28
3.2.1. Huvuddrag i hermeneutisk forskning...................................................................... 29
3.2.2. Riktlinjer för hermeneutisk forskning ..................................................................... 30

3.3. Genomförande och avgränsningar ................................................................................. 31
3.4. Analysprocessen ............................................................................................................ 32
3.5. Kvalitetsaspekter i forskning ......................................................................................... 33
3.6. Forskningsetiska aspekter .............................................................................................. 35

3

4. Resultatredovisning ............................................................................................................ 37
4.1. Respondenternas syn på innehållet i handledarskapet ................................................... 37
4.1.1. Handledarskap som en relation mellan handledare och studerande ....................... 37
4.1.2. Handledarskap som reflektion ................................................................................ 43
4.1.3. Kärnvärden i handledarskapet................................................................................. 46

4.2. Respondenternas syn på uppdraget som handledare ..................................................... 49
4.2.1. Uppdraget som handledare är betydelsefullt ........................................................... 49
4.2.2. Uppdraget som handledare är en skild yrkesfärdighet ............................................ 50
4.2.3. Uppdraget som handledare innebär lärande tillsammans med andra. ..................... 51
4.2.4. Uppdraget som handledare ger ett mervärde till professionen ............................... 53
4.2.5. Utmaningar i uppdraget som handledare ................................................................ 55
5. Diskussion ........................................................................................................................... 59
5.1. Metoddiskussion ............................................................................................................ 59
5.2.

Resultatdiskussion ..................................................................................................... 62

5.2.1. Blivande handledares syn på innehållet i handledarskapet ..................................... 62
5.2.2. Blivande handledares syn på uppdraget som handledare ....................................... 64

5.3. Sammanfattande slutsatser och förslag till fortsatt forskning ....................................... 68
Referenser ............................................................................................................................... 70
Tabeller

Tabell 1 ................................................................................................................................................. 42
Tabell 2 ................................................................................................................................................. 46

Figurer
Figur 1 ..................................................................................................................................... 18
Figur 2 ..................................................................................................................................... 48
Figur 3 ..................................................................................................................................... 58
Bilagor

Bilaga 1: Handledarutbildningens kursinnehåll och lärandemål
4

1. Inledning

I inledningen presenteras bakgrunden till ämnesvalet och forskningsfrågorna samt
problemformuleringarna

ringas

in.

Projektet

Övningsdaghem

–

utveckla

övningsdaghemsverksamhet inom småbarnspedagogik presenteras även kort. Fokus i
magisteravhandlingen ligger på hur deltagarna i den handledarutbildning som ordnades i
projektets regi ser på handledarskap. Projektet har bidragit till att en professionalisering av

handledarkompetensen inom småbarnspedagogiken i Svenskfinland är på gång. Efter
bakgrunden följer ett eget avsnitt med syfte och forskningsfrågor samt en inledande
avgränsning

för

undersökningen.

Avslutningsvis

magisteravhandlingen är upplagd.

beskrivs

i

dispositionen

hur

1.1. Bakgrund

Bristen på behörig personal inom daghemmen i Finland är stor, och det finns skäl att lyfta

fram de positiva sidorna i yrket som lärare inom småbarnspedagogik. Lyckade
praktikperioder inom utbildningen, med utbildade handledare på fältet, är ett sätt att göra
detta.

Om vi tar väl hand om de studenter som valt att studera till lärare inom

småbarnspedagogik och satsar på deras professionella utveckling, blir även yrket mer
attraktivt. Genom att höja kvaliteten på praktikperioderna och erbjuda fortbildning för den

yrkesverksamma personalen på fältet tryggas även förekomsten av en kunnig och kompetent
personal

på

daghemmen.

Via

en

lyckad

professionshandledning

förutsättningarna för en högkvalitativ småbarnspedagogisk verksamhet.

ökar

därmed

I magisteravhandlingen utforskas professionshandledning som yrkeskompetens inom

småbarnspedagogiken, mer specifikt blivande handledares syn på handledarskapet. Med
professionshandledning menas något förenklat den handledning som en studerande får under
sina praktikperioder på daghem. Begreppet professionshandledning fördjupas i senare avsnitt.

Buss (2021) beskriver att under perioden 1.7.2019–30.6.2021 genomfördes i Åbo

Akademis regi projektet Övningsdaghem – utveckla övningsdaghemsverksamhet inom

småbarnspedagogik, som senare i texten benämns projektet. I och med projektet ville man

utveckla övningsdaghemsverksamheten inom småbarnspedagogiken i Finland. Projektets
processmodell kring övningsdaghem bygger på att etablera ett nätverk av daghem som tar
emot studerande från Åbo Akademi, att utveckla innehållet i praktikperioderna inom

5

utbildningen till lärare inom småbarnspedagogik och att ta fram en handledarutbildning för
personal inom småbarnspedagogik, som tar emot studerande från Åbo Akademi för praktik.

Eftersom det är första gången som en handledarutbildning av detta slag ordnas inom

småbarnspedagogiken i Svenskfinland är det även intressant att ta till vara den kunskap som

kommer fram via utbildningen. Vad har blivande handledare inom småbarnspedagogik att

berätta om professionshandledning av studerande? Hur ser de på de på handledarskap och sitt

kommande uppdrag som handledare? Den kunskap och de erfarenheter dessa handledare
besitter är värdefulla och kan vara till nytta inom det småbarnspedagogiska fältet i Finland.

Den forskningsbaserade kunskapen om professionshandledning är knapp (Ståhle &

Edman, 2020) och även därför är nya studier inom ämnesområdet relevanta. Inom

småbarnspedagogiken i Svenskfinland finns för närvarande inga tidigare studier om
professionshandledning.

1.2. Syfte och forskningsfrågor

Det övergripande syftet med undersökningen är att bidra till ökad kunskap om
professionshandledning inom småbarnspedagogiken. Ett mer specifikt syfte är att få en
fördjupad förståelse av blivande handledares syn på innehållet i handledarskapet och

uppdraget som handledare. Undersökningen fördjupar sig i professionshandledning som
yrkeskompetens inom småbarnspedagogiken i Svenskfinland.
Mina forskningsfrågor är:
-

Hur ser blivande handledare inom småbarnspedagogik på handledarskapets innehåll?

Hur ser blivande handledare inom småbarnspedagogik på uppdraget som handledare?
Jag vill med andra ord utforska hur blivande handledare ser på professionshandledning

av studerande, i det sammanhanget att de genomför en handledarutbildning och får
fortbildning inom området. Jag vill även få en fördjupad förståelse av hur blivande handledare
ser på handledarskap och uppdraget som handledare.

Studien avgränsas till att behandla professionshandledning av lärarstuderande inom

småbarnspedagogik. I undersökningen deltar ändå blivande handledare med olika
yrkesbakgrunder,

eftersom

deltagarna

i

handledarutbildningen

hade

olika

utbildningsbakgrund och arbetserfarenhet. Respondenterna behöver med andra ord inte vara
verksamma handledare på ett övningsdaghem eller utbildade lärare inom småbarnspedagogik.

6

1.3. Disposition

Magisteravhandlingen omfattar sammanlagt sex kapitel. I inledningen presenteras bakgrunden

till undersökningen och forskningsfrågorna samt problemformuleringarna ringas in. Även
syftet med avhandlingen klarnar. Kapitel 2 inleds med en redogörelse för begreppet
professionshandledning. Sedan presenteras den teoretiska referensramen, med en förankring i
de tidigare studier som finns om professionshandledning. Läsaren får en inblick i bland annat

den sociokulturella synen på professionshandledning, praktikperiodernas betydelse inom
utbildning, handledningsprocessen samt uppdraget och rollen som handledare.

I kapitel 3 redogörs för de metoder som använts i undersökningen. Hermeneutiken

som forskningsansats introduceras, avhandlingens genomförande och avgränsningar
framställs och analysprocessen beskrivs. Sist i kapitlet diskuteras kvalitetsaspekter och
forskningsetiska aspekter för kvalitativ forskning med hermeneutisk inriktning.

Resultaten av undersökningen presenteras i sin helhet i kapitel 4. Resultaten redogörs

utgående från de ställda forskningsfrågorna och resultatredovisningen är även uppdelad i
temahelheter. I följande kapitel, det vill säga kapitel 5, diskuteras resultaten, avhandlingens

metoder och kvalitetsaspekter. Diskussionskapitlet avslutas med en sammanfattning av
undersökningens mest centrala slutsatser samt förslag till fortsatt forskning.

Efter kapitel 5 följer en förteckning över de källor eller referenser som använts i

magisteravhandlingen. Till sist finns även handledarutbildningens kursinnehåll och
lärandemål med som bilaga.

7

2. Teoretisk referensram

I detta kapitel fördjupas den teoretiska referensramen och avhandlingens avgränsning

förtydligas. Inledningsvis definieras begreppet professionshandledning och handledning som
fenomen diskuteras. Därefter följer en genomgång av en sociokulturell syn på
professionshandledning, som utgör det teoretiska ramverket för avhandlingen. Efter det

diskuteras kvalitetsaspekter inom småbarnspedagogik och praktikperiodernas betydelse inom
utbildningen. Läsaren får även en inblick i hur innehållet i utbildningen till lärare inom

småbarnspedagogik är uppbyggt och hur praktikperioderna inom utbildningen är upplagda.
Sedan följer en mer ingående presentation av professionshandledning och handledarskap.

Bland annat handledningsprocessen och uppdraget som handledare analyseras. Även de

särdrag som finns i professionshandledning inom småbarnspedagogik behandlas. De olika

avsnitten presenteras med en förankring i de tidigare undersökningar som finns om
professionshandledning.

Eftersom den forskningsbaserade kunskapen inom ämnesområdet är knapp, speciellt

inom småbarnspedagogiken (Ståhle & Edman, 2020), breddas vyn vid genomgången av

tidigare studier om professionshandledning, så att professionshandledning inom utbildning
granskas generellt. Begreppet lärare innefattar då lärare till barn, elever och studerande i olika

åldrar, inte enbart barn under skolåldern. Utöver det granskas tidigare studier inom det

småbarnspedagogiska fältet i ett internationellt perspektiv, så att både studier om

professionshandledning av nyutexaminerade lärare och undersökningar som gäller specifikt
praktikhandledning inkluderas.

2.1. Begreppet professionshandledning

Professionshandledning är ett relativt nytt begrepp, som Bjerkholt (2019) lägger fram. Den

största skillnaden mellan handledning och professionshandledning är att man i professionshandledning framhäver reflektion och kritiskt tänkande. Det mest centrala i handledarens

kompetens blir då att kunna handleda studeranden fram till reflektion. Handledarrollen

handlar då i första hand inte om att ge råd, utan i stället ska handledaren hjälpa och stöda

studeranden att hitta egna lösningar på de utmaningar som hen står inför. I
magisteravhandlingen har jag valt att använda begreppet professionshandledning och jag
utgår också ifrån Bjerkholts (2019) definition av begreppet.

8

Professionshandledning är en institutionell verksamhet där professionens
värderingar och kunskapsgrunder är centrala. När professionshandledning
antar former av avskilda samtal rör det sig om en målinriktad dialogisk
verksamhet med två eller flera deltagare där syftet är att belysa sakområden
ur olika perspektiv. Reflektion och kritisk granskning av antaganden bakom
olika pedagogiska vägval är avgörande för att handledningen ska kunna bidra
till ny förståelse och kvalitetsutveckling. (Bjerkholt 2019, s. 100)
Romar (2017) beskriver att reflektion är en viktig komponent inom all form av

handledning. Hon definierar begreppet reflektion som en medveten handling som medför att
individen för en dialog, antingen med sig själv eller med en utomstående. I dialogen
diskuteras en handling eller en aktivitet som utförts. Också i Lehteläs (2012) och Hjort &

Pramlings (2014) undersökningar stiger reflektionen fram som en betydande faktor i
handledningsprocessen. Handledarna beskriver att de upplever det som värdefullt att

begrunda och reflektera tillsammans med studerandena. Handledarna ser det också som sin
främsta uppgift att få studerandena att reflektera, ofta genom konkreta exempel från
handledarens egen praktik.

Som ett betydande resultat i Romars (2017) studie framkommer att även studerandena

själva tycker att möjligheten till reflektion och den feedback de får i samband med
handledningen har den största betydelsen för utvecklandet av den egna yrkesidentiteten.

Reflektionen och den egna analysen av en utförd handling stöder också bearbetandet av
upplevda erfarenheter.

Birnik (2010) tar upp att begreppet handledning kan vara förvirrande, på grund av att

innebörden står för så många olika användningsområden. Handledning har blivit ett populärt
ord, som används även vid tillfällen då ett annat begrepp egentligen skulle passa bättre.

Begreppet handledning används synonymt med till exempel coaching, konsultation,
rådgivning, undervisning och mentorskap. I likhet med Birnik (2010), diskuterar Bjerkholt
(2019) mångfalden och komplexiteten i begreppsdefinitionen av handledning och hon
konstaterar att ordet handledning används både i dagligt tal och i professionella sammanhang.

Bjerkholt (2019) väljer därmed en tudelad definition av begreppet handledning. Den

första är en mer allmän definition, som behandlar handledning som verksamhet generellt,

medan den andra delen riktar in sig på professionshandledning. Begreppet handledning
innebär hjälp och stöd i den enskilda individens levnadsvanor och kompetensutveckling.

Handledning förknippas ofta till olika lärandearenor, som antingen kan vara på det personliga
9

planet eller inom ramen för olika utbildningar och yrken. Syftet med handledningen är att
främja utveckling och lärande.

Handledning är en dialogisk verksamhet som äger rum i ett historiskt,
kulturellt och institutionellt sammanhang. Detta sammanhang ligger till
grund för handledningens form och innehåll. Handledningen kan vara
informell eller en mer formaliserad verksamhet. Det rör sig om en
målinriktad, processuell och relationell verksamhet vars syfte är att främja
utveckling och lärande. (Bjerkholt, 2019, s.100)

Enligt Johansson och Olsson (2015) kan man jämföra begreppet handledning med ett

paraply, där de olika flikarna representerar de olika användningsområdena. En av dessa flikar

i paraplyet handlar då om att handleda en studerande. Lauvås och Handal (2015) använder

begreppet yrkesinriktad handledning för att beskriva den handledning som sker i samband
med en yrkesmässig verksamhet, det vill säga handledning av en studerande. Yrkesinriktad
handledning ingår i en professionspräglad utbildning eller en yrkespraktik, där handledningen
sker mellan minst två personer. Handledningen tar upp förhållandet mellan teori och praktik

inom professionen och den knyter också an till studerandens egen verksamhet.
Handledningen borde bedrivas i samtalsform, som präglas av reflektion om praktiken.

Lauvås och Handal (2015) menar vidare att handledning i yrkesförberedande

utbildningar rymmer en viktig uppgift i spänningsfältet mellan teori och praktik.

Handledningen ska enligt dem uppfylla tre olika syften, men forskning i ämnet har visat att
den största vikten ofta läggs på den första uppgiften. De tre syftena är:

1. Studeranden blir förtrogen med yrkets praktik och handledningen ska bidra till
att hen får största möjliga utbyte av praktikperioden.

2. Studeranden får hjälp med att lära sig yrkets praktik, utgående från begrepp,
principer och förståelseformer som hämtats från teorin. På det sättet får
studeranden en fördjupad förståelse av teorin.

3. Handledningen skapar ett behov hos studeranden att ytterligare förkovra sig i
teori. Handledningen ger även arbetet en struktur, via det att studerandes
teoretiska förståelse vidgas.

10

Innebörden i begreppen yrkesinriktad handledning och professionshandledning är i det

stora hela den samma och orden kan därmed betraktas som synonymer. Bjerkholt (2019)
föreslår

ändå

att

termen

yrkesinriktad

handledning

byts

ut

mot

begreppet

professionshandledning. Läraryrket är en profession och professionshandledningen syftar då
till att göra personen i fråga behörig att utöva professionen. Bjerkholt (2019) lägger ändå
märke till Lauvås och Handals (2015) betoning av reflektion i begreppsdefinitionen och
påpekar att deras litteratur inom handledningsområdet har varit en förutsättning för att
handledning har blivit ett eget kunskapsområde inom pedagogiken.

Bjerkholt (2019) lyfter vidare fram att professionshandledning syftar till att

professionalisera verksamheten samt att vidareutveckla professionen och den kunskapsgrund

som den vilar på. Professionshandledningen går då ut på att stärka professionens
självständighet, att föra vidare professionens teoretiska grund samt att utveckla ett kritiskt

tänkande och professionellt omdöme. Professionshandledning kan också vara ett viktigt

redskap för att stärka den enskilda läraren. Även Lindén (2014) tar upp att inom
professionsutbildningar, dit läraryrket hör, är handledningen särskilt utvecklad för att stödja
den professionella utvecklingen hos läraren, både inom utbildningen och senare i arbetslivet.

Professionshandledning av nyutexaminerade innebär, enligt Bjerkholt (2019),

stödjande i övergången från utbildningen till yrke och handledaren ska uppmuntra den

handledda till reflektion kring pedagogiska val och handlingar. Via professionshandledningen
vill man också att den nyutexaminerade ska bli medveten om sin egen kompetens.
Handledningen av nyutexaminerade lärare och handledning inom lärarutbildningen har flera

gemensamma drag, men den stora skillnaden mellan dem två är att professionshandledning av
studerande är knuten till bedömning.

2.2. Professionshandledning utgående från ett sociokulturellt perspektiv
Avhandlingen

grundar

sig

på

en

sociokulturell

och

dialogisk

förståelse

av

professionshandledning. Bjerkholt (2019) stöder sig på internationell och empirisk forskning
och bygger på det sättet upp en historisk, teoretisk och forskningsbaserad ansats, som är
inspirerad

av

Vygotsky

och

Bachtin.

En

sociokulturell

ansats

innebär

att

professionshandledningen sätts in i sitt historiska, kulturella, sociala och institutionella

sammanhang. Professionshandledningen och även människorna som ingår i den ska då förstås

11

i ljuset av sin historia och sin kulturella kontext. Professionshandledningen kan inte lösgöras
från det sammanhanget.

Kontexten handlar inte enbart om de fysiska ramarna, utan även om handlingar,

relationer och innehåll. Sammanhanget skapar med andra ord förutsättningarna för
handlingarna, innehållet,

relationerna och själva meningsskapandet

i

professions-

handledningen. Samtidigt utgör kontexten i det sociokulturella perspektivet lite av en
utmaning, då det blir svårt att utforma allmängiltiga regler eller konkreta råd för

professionshandledningen. En fråga kan i ett visst sammanhang öppna upp för reflektion

medan den i en annan situation leder till att reflektionsrummet stängs. (Bjerkholt, 2012;
Bjerkholt, 2019)

I likhet med Bjerkholt (2012; 2019) diskuterar Løw (2011) innebörden i en

sociokulturell syn på professionshandledning. Løw (2011) lyfter fram att i en sociokulturell
syn på lärande betonar man att kunskap konstrueras genom kommunikation, interaktion och i
en kontext. Kommunikation, interaktion och samarbete utgör grundläggande förutsättningar

för lärande och därmed även för professionshandledningen. Det blir med andra ord avgörande
för studerandens inlärning att få ingå och delta i sociala lärande gemenskaper.

Utöver kontexten betonas i en sociokulturell ansats betydelsen av gemenskap,

deltagande och aktivitet (Bjerkholt, 2019). Vygotsky (1978) intresserar sig för barns
utvecklingspotential och utgår ifrån gemenskapen i barnets utveckling och lärande. Han anser
att lärande sker i två omgångar: först gör barnet tillsammans med andra och senare lär sig
barnet att göra samma färdighet på egen hand.

Every function in the child’s cultural development appears twice: first, on the
social level, and later, on the individual level; first, between people
(interpsychological), and then inside the child (intrapsychological). This
applies equally to voluntary attention, logical memory, and to the formation
of concepts. All the higher functions originate as actual relations between
human individuals. (Vygotsky, 1978, s. 57)
Vygotskij pekar därmed på skillnaden mellan barnets problemlösningsförmåga på

egen hand och den potential som ligger i interaktionen med andra. Det innebär att ett problem,
som barnet kanske inte klarar av att lösa på egen hand, lyckas hen lösa i samarbete med andra.

Då är det gemenskapen och interaktionen som bidrar till att lärdomen utvecklas. Detta faktum

innebär en syn på kunskap och lärande som bygger på samspel (Bjerkholt, 2012; Bjerkholt
2019; Vygotsky, 1978).

12

Vygotsky (1978) menar att för att en inlärning ska ske behöver dialogen vara relaterad

till den närmaste utvecklingszonen. Man måste med andra ord möta den lärande där hen

befinner sig och börja därifrån. Bjerkholt (2019) tydliggör Vygotskys tanke om den närmaste

utvecklingszonen med att säga att professionshandledningen ska anpassas efter deltagarnas
kunskapsnivåer och utgångspunkter. Detta är en förutsättning för att ett lärande ska kunna ske
och för att studeranden ska uppleva professionshandledningen som lärorik. Det krävs kunskap
och insikt för att som handledare kunna identifiera deltagarnas närmaste utvecklingszon och
på det sättet skapa en lärande gemenskap.

Professionshandledning som bygger på en av Vygotsky inspirerad ansats betonar,

enligt Bjerkholt (2012; 2019), också disharmoni, motsättningar och olika perspektiv. Man
behöver i professionshandledningen ta in fler perspektiv, ta hänsyn till motsättningar och

dilemman samt utveckla ett kritiskt tänkande. Samtalen kännetecknas också av en viss
asymmetri och kan ha drag av dominans, på grund av de olika positioner och sociala

hierarkier som finns. Dessa olikheter och mångfalden utgör nyanser i asymmetrin, vilka kan
vara avgörande för skapandet av olika perspektiv i dialogen. Med detta sagt behöver man
ändå komma ihåg att professionshandledning som bygger på en sociokulturell ansats uppfattar
erkännande som ett grundläggande värde i förhållandet mellan handledare och handledd.

Människan är till sin natur dialogisk och i Bjerkholts (2019) definition av

professionshandledning syns den dialogiska formen av kommunikation som ett särdrag.
Språket är det viktigaste intellektuella redskapet för deltagarna i ett handledningssamtal.

Språket skapar förutsättningar för innehållet i handledningen och för relationen mellan

handledare och handledd. Utifrån det dialogiska perspektivet står deltagarna i dialektiskt
förhållande till varandra och alla deltagare blir därmed medansvariga för tolkningen av

meningsinnehållet. De som deltar i professionshandledningen förväntas vilja dela med sig av

sina erfarenheter, antaganden och utmaningar. Om antingen handledaren eller studeranden är
passiv, eller visar ovilja, blir det svårt att göra samtalen målinriktade. Deltagarna får då inget
utbyte av handledningsprocessen.

Bachtin (1986, refererad i Bjerkholt, 2019) kan ses som dialogismens fader och han

använde begreppet dialogisk bro för att förklara relationer och deltagarnas gemensamma

ansvar för meningsskapande i dialogen. Han använde också begreppet ”heteroglossia”, som
syftar på olika perspektiv, språkets komplexitet, situationens mångfald och olika

meningsnyanser. ”Heteroglossia” handlar alltså om vem som säger vad, till vem och på vilket
sätt. Meningen uppstår i själva kommunikationsstunden, i samspelet mellan deltagarna.

13

Bjerkholt (2019) beskriver att det dialogiska perspektivet kan betraktas som en

ontologisk lära om verklighet, metafysisk och kunskapsteoretisk ståndpunkt, inom ramen för

den sociokulturella ansatsen i professionshandledning. Kort sagt kunde man säga att
handledningssituationerna betraktas som dialogiska möten, där professionshandledningen är
en arena för utveckling och lärande.

2.3. Kvalitetsaspekter inom småbarnspedagogik

Begreppet kvalitet har ett nära samband med professionshandledning och uppdraget som
handledare, vilket gör att en presentation av kvalitetsaspekter inom småbarnspedagogiken är

relevant. Den första aspekten berör det faktum att en lyckad professionshandledning under en
studerandes praktikperiod bidrar till att praktikperioderna är mer innehållsrika och får därmed

en högre kvalitet. Säkerställandet av praktikperiodernas kvalitet medför i sin tur en utbildning

av högre kvalitet. En högkvalitativ utbildning utexaminerar yrkesskickliga och professionella
lärare inom småbarnspedagogiken.

Vlasov m.fl. (2019) beskriver att det i en småbarnspedagogik av hög kvalitet är viktigt

med en kompetent och yrkesskicklig personal. En högre utbildningsnivå hos personalen
inverkar positivt på personalens yrkesrelaterade attityder, deras kunskaper och färdigheter,

men även på kvaliteten i lärmiljöerna och lärprocesserna. Personal som fått en högkvalitativ
utbildning kan med andra ord erbjuda barnen en mer stimulerande, varm och stödjande

växelverkan. Utbildningsprogrammets innehåll, kvalitet och varaktighet har en stor inverkan
på vilket kunnande och vilken yrkesskicklighet personalen har.

Åbo Akademi ville via projektet Övningsdaghem – utveckla övningsdaghems-

verksamhet

utbildningen.

inom
1

småbarnspedagogik

säkerställa

praktikperiodernas

kvalitet

inom

Buss (2021) beskriver att praktiken inom utbildningen till lärare inom

småbarnspedagogik har via projektet fått en kvalitetsmässig höjning, eftersom resurser

använts på att tänka igenom organiseringen av praktiken som helhet. Även den
handledarutbildning som skapades via projektet bidrog till att uppnå ökad kvalitet i

handledningen under praktikperioderna. I studiehandboken för Åbo akademi beskrivs också
https://www.abo.fi/projekt/ovningsdaghem-utveckla-ovningsdaghemsverksamhet-inomsmabarnspedagogiken/
1

14

att innehållet i handledarutbildningen ger kursdeltagaren en möjlighet att identifiera och
utveckla handledning av god kvalitet. 2

Den andra kvalitetsaspekten handlar om att fortbildning och ett ökat kunnande bland

personalen bidrar till en högre kvalitet i den verksamhet som bedrivs, det vill säga
småbarnspedagogiken. Handledarutbildningen kan ses som en sådan typ av fortbildning.
Uppdraget som handledare, som följer med utbildningen, är ett fortlöpande uppdrag som
sköts i nära samband med den praktiska verksamheten på daghemmen.

Vlasov m.fl. (2019) nämner att flera studier pekar på att fortbildning och utveckling i

yrket är en central strukturell kvalitetsfaktor, som förbättrar undervisningen och fostran. De
strukturella kvalitetsfaktorerna är faktorer som är relaterade till organiseringen av

småbarnspedagogiken och de förverkligas på tre nivåer: på nationell nivå, på lokal nivå och

på den pedagogiska verksamhetens nivå. Personalens grund- och fortbildning samt

kompetensutveckling stiger fram som en viktig strukturell kvalitetsfaktor. Personalens
fortbildning, liksom annan kompetensutveckling, ska vara systematisk och ska grunda sig på
konstaterade utvecklingsbehov.

Enligt 39 § i Lag om småbarnspedagogik (540/2018) ska de som ordnar eller

tillhandahåller småbarnspedagogik se till att personalen i tillräckligt hög grad deltar i

fortbildning, som upprätthåller och utvecklar deras yrkesskicklighet. Närmare bestämmelser

om fortbildningens innehåll, omfattning, anordnande, uppföljning och utvärdering får enligt
lagen utfärdas genom förordning av undervisnings- och kulturministeriet.

2.4. Praktikperiodernas betydelse inom utbildningen till lärare inom
småbarnspedagogik

Enligt 26 § i Lag om småbarnspedagogik (540/2018) är behörighetsvillkoren för lärare inom
småbarnspedagogik minst pedagogie kandidatexamen och den ska innehålla sådana studier

som ger yrkesfärdigheter för uppgiften inom småbarnspedagogik. Enligt 15§ i statsrådets
förordning om universitetsexamina (794/2004) står att i de studier som leder till högre
högskoleexamen kan ingå grundstudier, ämnesstudier och fördjupade studier. Utöver det kan

2

https://studiehandboken.abo.fi/sv/kurs/BP00CF91/18939?period=2020-2022

15

det i studierna ingå mångvetenskapliga studiehelheter, studier i språk och kommunikation

samt praktik. Praktikperioderna beskrivs i förordningen som en del av studierna som
fördjupar sakkunskapen.
I

Åbo

Akademis

presentation

av

huvudämnet

småbarnspedagogik

och

i

studiehandboken står att utbildningen till lärare inom småbarnspedagogik ger studerandena ett
brett kunnande om barns lärande och utveckling. Studierna är tvärvetenskapliga och utvecklar
studerandenas förmåga till analytiskt och kritiskt tänkande. Studierna består av totalt 180

studiepoäng (sp), som är uppdelat på cirka tre års studier: grundstudier (25sp), ämnesstudier
(35sp), yrkesfärdigheter (75sp), valfria studier (15sp) och andra studier (30sp). En viktig del

av studierna är de kurser som ger studerandena yrkesfärdigheter för professionen. Till
studierna hör även praktikperioder i daghem och förskola.3

Studerande till lärare inom småbarnspedagogiken vid Åbo Akademi utvecklar via

praktikperioderna sin professionella yrkesidentitet. Alla praktikperioder genomförs på ett
övningsdaghem i samarbete med Åbo Akademi och med utbildade fälthandledare.

Studerandena gör en grundläggande praktik (5sp), en fördjupad praktik (10sp), en
förskoleundervisningspraktik (5sp) samt en inledande praktik, som är inbakad som en del av
grundstudierna (Perspektiv på läraryrket inom småbarnspedagogiken 5sp). 4

Under den grundläggande praktikperioden ska studeranden utforma sin egen

pedagogiska grundsyn och utgående från den formulera verksamhetens mål och innehåll.
Utgångspunkten för detta ska
småbarnspedagogik.

5

ligga i

bland annat

grunderna

för

planen

för

I grunderna för planen för småbarnspedagogik (Utbildningsstyrelsen,

2018) står att värdegrunden inom småbarnspedagogiken omfattar att barnets bästa kommer i

första hand. Barnet har rätt att må bra, få omvårdnad och skydd, barnets åsikter ska beaktas

https://www.abo.fi/amnen/smabarnspedagogik/
https://studiehandboken.abo.fi/sv/program/18174?period=2020-2022
3

https://studiehandboken.abo.fi/sv/program/18174?period=2020-2022
https://studiehandboken.abo.fi/sv/kurs/BP00CF81/18909?period=2020-2022
https://studiehandboken.abo.fi/sv/kurs/BP00CF67/18895?period=2020-2022
4

5

https://studiehandboken.abo.fi/sv/kurs/BP00CF81/18909?period=2020-2022

16

och barnets ska behandlas jämlikt och likvärdigt. Värdegrunden i grunderna för planen för
småbarnspedagogik baserar sig på de allmänna principerna i FN:s konvention om barnens

rättigheter, lagen om småbarnspedagogik och FN:s konvention om rättigheter för personer
med funktionsnedsättning.

I den fördjupade praktiken tar studerandena del av daghemmets styrning, pedagogiska

utveckling och omvärlden runt daghemmet. Studerandena utvecklar även förmågan till

samverkan med alla yrkesgrupper i daghemmet. I förskoleundervisningspraktiken ska
studerandena identifiera sig som lärare i förskoleundervisning och kunna förbereda barns
övergångs

från

förskoleundervisning

till

grundläggande

utbildning.

Utöver

dessa

innehållsbeskrivningar har varje praktikperiod egna specifika lärandemål, som finns
presenterade i studiehandboken. 6

https://studiehandboken.abo.fi/sv/kurs/BP00CF82/18910?period=2020-2022
https://studiehandboken.abo.fi/sv/kurs/BP00CG23/19180?period=2020-2022
6

17

2.5. Handledningsprocessen och relationens betydelse i
professionshandledning

Tarja Liinamaa (2014) beskriver i sin doktorsavhandling handledningsprocessen under

praktikperioderna inom utbildningen av lärare inom småbarnspedagogik. Hon presenterar
utförligt de olika faserna i handledningsprocessen, sett både ur studerandens och ur
handledarens perspektiv. Relationen mellan handledaren och studeranden visar sig ha en stor
betydelse för handledningsprocessen. Handledningsprocessen illustreras i Figur 1 nedan.

Figur 1

Handledningsprocessen
FÖRBEREDELSER
inför att en
studerande kommer
på praktik.

INLEDNINGSFASEN
-ett varmt välkomnande
och första kontakten.
- att lägga upp en
gemensam plan.

FASEN FÖR
SAMVERKAN
- Interaktion
- Bemötande
- Den pedagogiska
verksamheten

AVSLUTNINGS
FASEN
Vägkost för
studerandens
fortsatta
studier och
professionella
utveckling.

UTVÄRDERI
NGSFASEN

Handledningsprocessen under en studerandes praktikperiod består, enligt Liinamaa

(2014), av fyra olika faser: inledningsfasen, fasen för samverkan, avslutningsfasen och

utvärderingsfasen. Därtill poängteras vikten av en god planering samt att handledaren och

arbetsteamet förbereder sig på den kommande praktikperioden och handledningsprocessen. I
förberedelserna ska handledaren tänka över hur hen ser på praktikperioden och hur hen pratar
om studeranden på arbetsplatsen. Handledaren funderar också över hur man i
arbetsgemenskapen främjar samarbete och vilka principer man vill att samarbetet ska följa.

18

Förberedelsefasen utgör egentligen den viktigaste fasen i handledningsprocessen, eftersom
den lägger grunden för den fortsatta processen. 7

I inledningsfasen är den första kontakten och ett respektfullt bemötande viktigt.

Handledaren och studeranden lär känna varandra och gör upp en gemensam plan för

praktikperioden. De upplevelser och erfarenheter som studeranden och handledaren får under
inledningsfasen bildar utgångspunkten för den gemensamma handledningsprocessen.

Förhållandena inom teamet, atmosfären samt den verksamhetskultur som råder på
arbetsplatsen visar sig vara faktorer som påverkar hur studeranden upplever praktiken.
Studerandena nämner att de genast då de stiger in i daghemmet vet hur de kommer att trivas.

Handledarna betonar igen betydelsen av att studerandena får en övergripande introduktion.

Introduktionen innefattar både den fysiska och den pedagogiska verksamhetsmiljön samt
verksamhetskulturen.

Verksamhetskulturen på daghemmen beskrivs i grunderna för planen för

småbarnspedagogik (Utbildningsstyrelsen, 2018) som en helhet som inbegriper bland annat
värderingar och principer, lärmiljöer och arbetssätt, olika former av samarbete,
kommunikation,

personalens

kompetens,

atmosfären,

professionalism

samt

ett

utvecklingsinriktat arbetssätt. Verksamhetskulturen påverkar också kvaliteten i den

småbarnspedagogiska verksamheten på daghemmet och den har därmed en stor betydelse för

hur småbarnspedagogiken genomförs och hur målen uppnås. Kärnan i verksamhetskulturen är
ändå en lärande gemenskap.

Resultaten i Liinamaas (2014) undersökning visar att inledningsfasen har en större

betydelse för studerandena än för handledarna och de betonar även olika saker i början av
praktikperioden. För studeranden är det oerhört viktigt att känna sig välkommen och önskad

på arbetsplatsen, att handledaren visar intresse och att man på ett emotionellt plan hittar en
samhörighet och en relation. Handledarna lyfter fram inledningsfasen som viktig, men de
betonar andra saker. Handledarna nämner, förutom introduktionen, barnens välbefinnande,
studerandes relation till hela arbetsgemenskapen samt vikten av att som handledare lära känna
studeranden. Sammanfattningsvis kan man säga att handledarna betonar helheten, medan
studerandena har mera personliga förväntningar på praktikperioden.

7

https://www.youtube.com/watch?v=2zWtljTFrP0
19

Efter inledningsfasen följer fasen för samverkan, där både handledarna och

studerandena betonar interaktionen och ett respektfullt bemötande. En god relation mellan

handledaren och studeranden kännetecknas av en öppen och tillåtande atmosfär och
ömsesidighet. Studerandena önskar att bli bemötta med respekt och vill att relationen till

handledaren ska präglas av tillit och en känsla av uppskattning. Handledarna lyfter fram
studerandenas motivation och initiativförmåga.

I både Liinamaas (2014) och Nolans (2017) undersökningar diskuteras relationens

dialogiska karaktär och känslan av jämlikhet. För studeranden är det speciellt viktigt att under
handledningsprocessen få känna sig uppskattad och respekterad, både som person och via sitt

kunnande. Upplevelsen av jämlikhet visar sig i bästa fall som ett slags kollegialt lärande, där

handledaren och studeranden, under fasen för samverkan, arbetar sida vid sida i den

pedagogiska verksamheten på daghemmet. Studeranden borde med andra ord ses som en

resurs och en tillgång för daghemmet. Med detta sagt kommer relationen ändå alltid att
präglas av en viss asymmetri, eftersom studeranden kommer in i situationen som elev medan
handledaren tilldelas rollen som expert.

Enligt Liinamaa (2014) genomsyras fasen för samverkan av den pedagogiska

verksamheten, det vill säga hur man jobbar tillsammans. Både verksamhetsmiljön och

delaktigheten visar sig vara faktorer som påverkar relationen i denna fas. Verksamhetsmiljön
är en sak som handledarna lyfter fram, medan studerandena betonar delaktigheten.
Studerandena önskar få tillräckligt med ansvar och utrymme i verksamhetsmiljön, medan

handledarna upplever situationen som tudelad. Handledarna känner att de kan ge ansvar och
frihet till studerandena så länge det inte blir på bekostnad av barnens välbefinnande.

Avslutningsfasen betraktas rätt så olika av studerandena och handledarna.

Handledarna anser att den här del av processen är den viktigaste, medan studerandena
upplever

inledningsfasen

som

mer

betydande.

För

handledarens

del

avslutas

handledningsprocessen efter studerandens sista dag på praktikplatsen, medan studerandens
processer fortsätter i och med hens fortsatta studier.

Viktigt i avslutningsfasen är att

handledaren ger vägkost för studerandens fortsatta studier och professionella utveckling.
Utvärderingsfasen är i Figur 1 placerad till sist i handledningsprocessen, men i verkligheten
borde utvärderingen ständigt vara närvarande, som ett slags hjälpmedel och ett arbetsredskap
som hänger med under hela handledningsprocessen.

20

Även i andra studier om professionshandledning stiger relationen fram som en

avgörande faktor för en lyckad handledningsprocess (Bjerkholt, 2012; Nolan, 2017; Østern
m.fl., 2020). I Bjerholts (2012) studie betonas betydelsen av att etablera sådana relationer

deltagarna emellan, som främjar en god inlärningsmiljö i handledaningssamtalen.

Relationerna präglas då av förståelse, erkännande och godkännande. Det är också en viktig
del av relationen att man förstår och accepterar varandras synvinklar och olika perspektiv,

eftersom detta bidrar till att deltagarna i högre grad tydliggör sin kompetens och stöder, men
även utmanar, varandra.

Sammanfattningsvis kan man konstatera att den mest centrala faktorn i

handledningsprocessen är relationen och interaktionen mellan handledaren och studeranden.
Det viktigaste i relationen är bemötandet, men också medvetenheten om att handledaren och
studeranden ser saker från olika perspektiv. I de olika faserna i handledningsprocessen är det

även olika saker som påverkar. Kunskapen och medvetenheten om hur studeranden upplever
situationen är också väsentlig för handledaren.

2.6. Uppdraget och rollen som handledare

I Thorsens (2016) studie efterlyses ett behov av att professionalisera uppdraget som

handledare samt att rama in och förtydliga innebörden i rollen som handledare. Resultaten i
undersökningen visar att handledning har en väldigt central roll i utbildningen av lärare. I
forskningsfrågan för studien poängteras spänningen mellan det professionella ansvaret

handledaren har som lärare och de uppställda målen och innehållet i lärarutbildningen. Trots

att handledarna själva känner sig säkra i sin roll visar resultaten i undersökningen att flera
handledare har en oklar uppfattning om de utbildningsmässiga lärandemålen och innehållet i

praktikperioderna. Också samarbetet mellan praktikplatsen och universitetet visar varierande
resultat. Handledarna har olikartade upplevelser kring hur samarbetet med universitetet
fungerar under praktikperioderna.

Østern m.fl. (2020) lyfter, i likhet med Thorsen (2016), fram handledarkompetensen

som ett sätt att professionalisera handledning inom lärarutbildning. Handledningen omfattar
en gemensam kunskapsbas, ett gemensamt professionellt språk, yrkesetiska riktlinjer och

upprätthållandet av kvaliteten på det egna arbetet som handledare. Syftet med studien var att

undersöka hur professionaliseringen hade genomförts i Norge och i Finland. Även Lindén

21

(2014) nämner att en systematisk kunskapsutveckling kring handledning har lett till att en
särskild handledarutbildning behövs.

Ståhle och Edman (2020) undersöker hur förskolelärare, det vill säga lärare inom

småbarnspedagogik, uppfattar sitt uppdrag som handledare. De urskiljer tre olika typer av

handledning, som alla på sitt eget sätt påverkar hur professionshandledningen utformas och
vad som förväntas av handledaren. De tre olika formerna är: handledning som personligt stöd,
handledning som professionellt stöd och handledning som kollegialt stöd.

Handledningen som personligt stöd fokuserar på stödjandet av den handleddas egna

personliga utveckling, utgående från den handleddas egna behov och intressen. Återkoppling

stiger fram som en viktig komponent. Till handledarens uppgifter hör att lyssna aktivt, att
vara lyhörd till både sitt eget och studerandens kroppsspråk samt att beakta användningen av
rösten. Handledaren ska även ge den handledda tillräckligt med tid för egna tankar och
reflektion samt ställa frågor som utmanar den handleddas egna uppfattningar.

I handledning som professionellt stöd, har handledaren en mer aktiv och dominerande

roll. Hen ger instruktioner och råd eller visar konkret hur en situation ska hanteras.
Handledaren får då rollen som den mer kunniga och mer erfarna läraren, som vill dela med

sig av sin kunskap till den handledda. Till handledarens uppgifter hör att förklara för
studeranden vad som förväntas av en lärare inom småbarnspedagogik i olika situationer i
vardagen, både utgående från formella krav och eventuella outtalade förväntningar.

Handledning som kollegialt stöd, fokuserar på teamet samt utvecklingen av innehåll,

undervisning, aktiviteter och pedagogik.

Handledningen består av till exempel

nätverksträffar, där både mer erfarna lärare och nyutexaminerade lärare möts för diskussion.
Handledaren är en likvärdig medlem i gruppen och bär endast ansvaret för att sammankalla
gruppen och att skapa möjligheter för gruppmedlemmarna att lära känna varandra. Alla
deltagare förväntas bidra med frågor och egna diskussionsinlägg. Det är också viktigt att

deltagarna verkligen lyssnar på varandra. Sammanfattningsvis kan man säga att handledning
som kollegialt stöd innefattar stödjandet av professionella relationer kollegor emellan.

Ambresotti och Dekkers (2010) beskriver i sin litteraturstudie de mest framträdande

faktorerna i en handledares olika roller. Resultaten i studien bekräftar att de roller som

handledaren tar under handledningsprocessen är många och vilken roll handledaren väljer
beror dels på sammanhanget, dels på de uppsatta målen för praktikperioden. I en viss situation

kanske handledaren fungerar mer som en uppmuntrande vän, medan hen i en annan situation
22

tar rollen som utvärderare. Resultatet stämmer bra överens med det Ståhle och Edman (2020)

lyfter fram om handledarskap som både personligt och professionellt stöd. Handledarrollen är
med andra ord dynamisk och flerdelad och kan därför även upplevas komplicerad (Ambresotti
& Dekkers, 2010; Liinamaa, 2014; Ståhle & Edman, 2020).

Liinamaa (2014) nämner att handledare ofta upplever att de på arbetsplatsen också

pendlar mellan flera olika uppgifter och roller. Handledaren fungerar i första hand som stöd
till studeranden och hens lärandeprocess under praktikperioden, men samtidigt är handledaren

ansvarig för barnen och den pedagogiska verksamheten i barngruppen. Utöver detta är
handledaren också representant för den egna arbetsgemenskapen och verksamheten på
arbetsplatsen.

Speciellt

utmanande

blir

situationen

om

handledaren

ansvarsområden, utöver sin grunduppgift som lärare inom småbarnspedagogik.

har

andra

Ett avvikande resultat, som stiger fram i Nolans (2017) studie, är ett koncept som

bygger på att handledaren som utses är utomstående, det vill säga hen jobbar inte på samma
arbetsplats som den handledda. Detta tillvägagångssätt uppskattades av samtliga
nyutexaminerade, som deltog i undersökningen. I resultaten av undersökningen framkommer

att de handledda tycker att det är lättare att bygga upp en tillitsfull relation till en utomstående
handledare, eftersom de upplever att handledaren då ser till deras intressen och “är på deras
sida”.

2.7. Professionshandledning bidrar till olika lärande processer

Ömsesidigt lärande mellan studeranden och handledaren stiger fram som ett enhälligt resultat
i Liinamaas (2014), Nolans (2017) och Lehteläs (2012) undersökningar. Handledarna

upplever att handledningen har en positiv inverkan på den egna professionella utvecklingen
och det känns givande för handledaren att kunna bidra med sitt eget kunnande.

Handledningssamtalen medför för handledaren reflektion och kritisk granskning av den egna

verksamheten. Handledaren får därmed inspiration och nya idéer i det egna arbetet.
Handledarna

känner

sig

även

mera

självsäkra,

då

de

som

ett

resultat

av

handledningsprocessen blir medvetna om sitt eget kunnande och engagemang. Nolan (2017)
sammanfattar ömsesidigt lärande med att säga att då relationen mellan handledaren och
studeranden får utvecklas tillgodoses bådas behov.

Hjort och Pramling (2014) tar upp handledarens lärandeprocess, genom att koppla

ihop den med begreppet livslångt lärande. Det ligger på handledarens ansvar att engagera sig i
23

ett livslångt lärande och att hålla sig uppdaterad med forskning. Lärare och handledare
behöver ständigt utbilda sig för att möta krav på yrkeskunskap och ansvaret för detta ligger på
den enskilda individen.

Handledningen borde, enligt Liinamaa (2014), ses som en gemensam och

helhetsmässig process. Att ta emot en studerande på praktik är en sak som berör hela teamet,

inte bara handledaren. Handledarna anser att det är viktigt att studerandena får möjlighet att
arbeta med alla i personalen under praktikperioden, eftersom lärandeprocessen då berikas med

olika perspektiv och olika sätt att tänka. Studerandena betonar i sin tur betydelsen av att ses
som en medlem i arbetslaget och därmed en naturlig del av arbetsgemenskapen.

Liinamaa (2014) lyfter därmed fram att handledningsprocessen kan vara givande för

alla parter. Förverkligandet av handledning som ett mångprofessionellt teamarbete skapar en

pedagogisk möjlighet till kollegialt lärande för hela personalen på daghemmet. På samma
gång som detta stiger fram som en möjlighet utgör resultatet även en slags utmaning, eftersom

det visade sig vara svårt att få personalen på daghemmet och studeranden själv att inse denna
dimension av handledningen. Nolan (2017) lyfter, i likhet med Liinamaa (2014), fram att via
en lyckad och fortgående handledning kan man skapa en professionell lärande gemenskap,
som tätar glappet mellan utbildning och praktisk yrkesutövning. I och med det skapas
förbättrade praktikperioder med en mer yrkesskicklig personal på fältet.

2.8. Särdrag i professionshandledning inom småbarnspedagogik

Hjort och Pramling (2014) tar fasta på en förändring i själva lärarrollen och lärandet inom
småbarnspedagogiken. Tidigare utgick läraren inom småbarnspedagogik från att barns lärande
ägde rum i samling och planerad verksamhet, medan man idag ser ett utvidgat lärande som
sker i alla situationer under dagen. Till handledarens uppgifter hör då att uppmärksamma

studeranden på det vardagslärande som sker och att poängtera vikten av att alla situationer i

vardagen verkligen utnyttjas för lärande. Flexibilitet är en framträdande term, som kan
kopplas ihop till förmågan att fånga upp och att ta till vara lärande i vardagssituationer.

Resultaten i Nolans och Morrisseys (2015) undersökning i Australien visar att

nyutexaminerade lärare inom småbarnspedagogiken har en gedigen kunskap om det som
gäller barnet, men de behöver stöd i att utveckla färdigheter som berör verksamheten och det
pedagogiska ledarskapet i barngruppen. Även samarbetet med vårdnadshavare upplevs

utmanande. Många av de nyutexaminerade lärarna känner ångest och självtvivel inför de
24

förväntningar som finns inom professionen. Undersökningen pekar också på en stor variation
i hur handledningen tar sig uttryck. På en del ställen finns ett välstrukturerat program med
tillräckliga resurser, medan programmet på andra ställen är väldigt spontant och informellt.

Resultaten i Hjort och Pramlings (2014) studie visar att handledarna argumenterar för

en kunskapstradition inom småbarnspedagogiken som är erfarenhetsbaserad och intuitiv. Det

innebär att ha en så kallad magkänsla och en instinktiv förmåga att läsa av barnen. Ur studien
framkom att handledarna inte själva har för vana att skriva planeringsmål, trots att

handledaren genom att ta emot en studerande möter krav på målbeskrivning, dokumentation
och utvärdering.

Liinamaa (2014) nämner tidsbristen som en utmaning i rollen som handledare inom

småbarnspedagogiken. Handledarna upplever att det kunde kännas svårt att i den hektiska
vardagen på daghemmet, som tidvis präglas av personalbrist, hitta lämpliga tidpunkter för

ostörda diskussioner och handledning. Diskussionerna med studerandena upplevs ändå

oerhört viktiga för handledningsprocessen. Karakteristiskt för professionshandledning inom
småbarnspedagogiken blir då förmågan att flexibelt kunna utnyttja olika slags tillfällen i

vardagen för professionshandledning. Utöver det lönar det sig för handledaren att på förhand
planera in tidpunkter för längre diskussioner och handledning.

Handledning som kollegialt stöd stiger i Ståhle och Edmans (2020) undersökning fram

som säregen för professionshandledningen inom småbarnspedagogiken. Handledning som
kollegialt stöd framkommer med andra ord inte som ett resultat i studier gällande
professionshandledning i skolor. Det faktum att lärare inom småbarnspedagogiken dagligen
har kontakt med andra yrkesgrupper (barnskötare, speciallärare mm.) och vårdnadshavare
tyder på att miljön och verksamhetskulturen i daghemmen var olik den i skolan. Eftersom

arbetet på daghem är strakt teambaserat är det också vanligt att hela arbetslaget, både lärare

och barnskötare, inkluderas i handledningsprocessen. Även om läraren i skolan också arbetar i
ett arbetslag sker undervisningen i klassrummet ändå oftast självständigt. Därför blir läraren i

skolan inte på samma sätt utmanad eller ifrågasatt av en kollega. Läraren i skolan träffar inte
heller dagligen barnets vårdnadshavare. Inom småbarnspedagogiken möter man således andra

utmaningar och handledaren ställs inför andra krav, jämfört med de krav som finns på
handledaren i skolan.

Ståhle och Edman (2020) konstaterar att handledning som kollegialt stöd inte bara är

en möjlighet för den nyutexaminerade läraren, utan berättigar även den mer erfarna läraren

25

inom småbarnspedagogik att delta i handledning. På det sättet får dessa två ”yrkesgrupper” en

möjlighet att vara i dialog och i interaktion med varandra. I likhet med Ståhle och Edman
(2020) diskuterar Furu och Sandvik (2019) betydelsen av professionell utveckling och

kollegialt lärande inom småbarnpedagogiken. Resultaten i deras studie indikerar att
forskningscirklar kan vara en effektiv metod för professionell utveckling inom

småbarnspedagogiken samt ett ändamålsenligt sätt att stöda pedagogers relationella
professionalism. Arbete i forskningscirklar kan bidra till att utveckla pedagogers kunskap,
förhållningssätt, handlingsmönster, självförtroende, självkänsla och kollegialitet.

26

3. Metod

Kapitel tre inleds med en presentation av projektet Övningsdaghem – utveckla
övningsdaghemsverksamhet inom småbarnspedagogik samt en överblick över de resultat som
projektet förde med sig. Efter projektpresentationen introduceras hermeneutiken som
forskningsansats. Läsaren får en inblick i huvuddragen i och riktlinjerna för hermeneutisk

forskning. Valet av hermeneutiken som ansats diskuteras och motiveras också.
Avhandlingens genomförande och avgränsningar framställs i kapitel 3.3. och därefter beskrivs
analysprocessen och de olika stegen i tolkningsprocessen. Sist i kapitlet diskuteras
kvalitetsaspekter och forskningsetiska aspekter för kvalitativa studier.

3.1. Projekt Övningsdaghem – utveckla övningsdaghemsverksamhet inom
småbarnspedagogik

Den empiriska studiens kontext utgörs av den handledarutbildning som ordnades inom ramen

för projektet. Buss (2021) nämner att projektet hade som mål att stärka praktiken i
lärarutbildningen inom småbarnspedagogiken, att stärka småbarnspedagogisk verksamhet i

Svenskfinland och att stärka finlandssvenskan som minoritetsspråk. Projektet finansierades av

Undervisnings- och kulturministeriet och projektpartners var Vasa stad, Yrkeshögskolan
Novia, Vasa stad, Centret för livslångt lärande och Vasa Övningsskola.

I projektrapporten beskriver Buss (2021) att projektet har lyckats utveckla ett nätverk

av övningsdaghem som sträcker sig runt hela Svenskfinland, samt språköarna Björneborg,

Lahtis och Kouvola. Övningsdaghemsnätverket består av 25 arbetsgivare och totalt 95

daghem både inom den kommunala och inom den privata sektorn. Samtliga arbetsgivare har
ingått ett samarbetsavtal med Åbo Akademi om att erbjuda praktikplatser för lärarstuderande

inom småbarnspedagogiken. Dessutom ska arbetsgivaren möjliggöra handledning för
studerandena vid övningsdaghemmet. Under projekttiden ordnades också tre nätverksträffar.

Under projektet har de fyra praktikperioderna i utbildningslinjen för lärare inom

småbarnspedagogik utvecklats och omformats på ett grundläggande sätt. Mera tonvikt har
lagts på bland annat handledd praktik. Tidigare hade utbildningslinjen endast en handledd
praktikperiod och handledarna på fältet var inte utbildade. Idag gör alla studerande sin praktik

på ett övningsdaghem, med en utbildad fälthandledare. Handledarna på övningsdaghemmen

erhåller numera också ett arvode av Åbo Akademi, vilket man har kommit överens om inom
samarbetsavtalet med arbetsgivaren.

27

Under projekttiden testades också olika modeller för handledning via zoom, till följd

av Covid-19 pandemin. Studerandena sände in inspelningar från undervisningssituationer,

som sedan utgjorde underlag för trepartssamtal mellan studeranden, handledaren på
övningsdaghemmet och handledaren från utbildningslinjen. Modellen uppskattades av alla
parter och utbildningslinjen kommer att fortsätta använda modellen samt vidareutveckla den.

Via projektet skapades som sagt en webbaserad handledarutbildning om fem

studiepoäng i form av en magisterkurs och utbildningen erbjöds via det Öppna universitetet.
Handledarutbildningen hade vid starten 108 deltagare och 79 av dem avlade kursen som

helhet (Buss, 2021). I studiehandboken för Åbo Akademi står att lärandemålen för

handledarutbildningen är att tillämpa teoretisk och praktisk kunskap om pedagogisk
handledning och handledningsprocessen. Syftet är att stödja professionell utveckling under

praktikperioderna. Andra lärandemål för kursen är att förverkliga ett relationellt grundat

handledarskap, att reflektera över den egna rollen som handledare, de egna resurserna och
eventuella

utmaningarna

i

förhållande

till

handledaruppdraget.

Målet

med

handledarutbildningen är att utveckla en verksamhetskultur som stöder professionell
utveckling.8

Buss (2021) synliggör vilka av projektets resultat som kommer att fortgå även efter att

projektet avslutats. Övningsdaghemsnätverket kommer att fortsätta som en naturlig del av
utbildningen till lärare inom småbarnspedagogik och alla studerande gör i fortsättningen sin

praktik på ett övningsdaghem. Koordineringen av praktikperioderna kommer att erbjudas via
Åbo

Akademis

utbildningsservice.

Nätverksträffarna

kommer

att

fortsätta

och

handledarutbildningen ordnas även framöver via Öppna universitetet vid Åbo Akademi. En
doktorsavhandling och publicerade artiklar inom temat är också under arbete.

3.2. Val av forskningsansats

Magisteravhandling är en kvalitativ studie med hermeneutiken som forskningsansats.

Eftersom syftet med avhandlingen är att få en fördjupad förståelse av blivande handledares
syn på innehållet i handledarskapet och uppdraget som handledare och materialet som

8

https://studiehandboken.abo.fi/sv/kurs/BP00CF91/18939?period=2020-2022

28

analyseras är i textform, lämpar sig hermeneutiken väl som forskningsansats. Inom
hermeneutiken studerar man tolkning av texter och syftet är att erhålla en giltig och
gemensam förståelse av meningen i texten (Kvale & Brinkmann 2014).

Vid valet av kvalitativ metod är en öppen och mångtydig empiri viktig, och

hermeneutiken är lämplig att använda när syftet med studien är att få tillgång till

informanternas egna upplevelser av ett fenomen (Alvesson & Sjöberg, 2017; Westlund,

2019). Westlund (2019) nämner att respondenterna ska ges ett stort utrymme att själva välja

vad de vill skriva om. Eftersom magisteravhandlingen beskrev handledares syn på
handledarskapet och uppdraget som handledare var en kvalitativ metod med hermeneutiken
som forskningsansats befogad.

Inom hermeneutiken betonar man, enligt Kvale och Brinkmann (2014), det faktum att

mänskligt liv och mänsklig förståelse är kontextuella, vilket betyder att texterna ska förstås i

det sammanhang de tillhör. Den kontextuella aspekten förklaras via följande exempel:

historien i en roman byggs upp av otaliga satser, avsnitt, kapitel och delintriger, men alla
dessa delar får mening genom att tillhöra romanens övergripande kontext. Det kontextuella

inom hermeneutiken kan lätt kopplas samman med den sociokulturella förståelsen av

professionshandledning, som denna magisteravhandling grundar sig på. I det sociokulturella

perspektivet betraktas professionshandledning i ljuset av den kontext som den ingår i och den
kan inte lösgöras från sitt sammanhang (Bjerkholt 2019). Det finns med andra ord en likhet
och ett slags samförstånd mellan avhandlingens teoretiska referensram och det hermeneutiska
perspektivet.

3.2.1. Huvuddrag i hermeneutisk forskning
Den hermeneutiska metoden är en tolkande ansats, som betonar betydelsen av att förmedla

och förstå. Hermeneutiken kallas också för tolkningslära och dess rötter finns i

bibeltolkningen. I dagens läge innefattar hermeneutiken tolkning av texter generellt, och även

tolkning av människors handlande (Alvesson & Sköldberg, 2017; Anttila, 2006; Westlund,

2019). Inom hermeneutiken ska texten, enligt Anttila (2006), i första hand tolkas som ett
meddelande och forskaren är meddelandets mottagare. När texten och forskaren möts skapas

en dialog och en viss slags spänning. I detta möte har båda parterna sin egen
världsuppfattning, som åtminstone till en del kan skilja sig från varandra. Målet blir då att
försöka smälta ihop eller sammanfoga dessa två uppfattningar med varandra.

29

Att tolka är, enligt Ödman (2007), att tyda tecken och vi tolkar då vi inte förstår, det

vill säga när vår egen förståelse inte räcker till. Gällande händelser vi är med om dagligen har

vi utvecklat en förförståelse, som gör att vi inte behöver anstränga oss för att tolka. Men
likaså förekommer företeelser som är mångtydiga, som kräver att man inför sig själv eller
andra tolkar på ett mer medvetet sätt.

Anttila (2006) och Ödman (2007) tydliggör de olika stegen i hermeneutisk forskning

genom att jämföra hermeneutiken med läggandet av ett pussel. Forskarens förförståelse
innebär att hen känner till en viss pusselbit. Då forskaren sätter ihop flera små pusselbitar med
varandra märker hen att de små bitarna tillsammans formar till exempel bilden av ett

landskap. Då forskaren jobbar vidare med de olika pusselbitarna märker hen att vissa blåa
nyanser tillsammans bildar en himmel medan andra mörkare blåa nyanser sätts ihop till ett

hav. Dessa större helheter i pusslet består av små enskilda pusselbitar, som antingen kan eller

inte kan kopplas samman med varandra. Forskaren behöver då ständigt göra tankerörelser
mellan del och helhet, för att pusslet ska bli färdigt. När den sista pusselbiten kommer på plats
är bilden äntligen där. Allt bitar hänger ihop och till och med de svåraste bitarna ingår nu i ett
självklart mönster.

3.2.2. Riktlinjer för hermeneutisk forskning
Kvale och Brinkmann (2014) lägger fram sju rättesnören eller normer som forskaren inom

hermeneutisk forskning ska följa. Den första normen gäller den ständiga processen framåt och

bakåt mellan delarna och helheten, som ofta illustreras i form av en cirkel eller en spiral.
Skott (2004) beskriver den hermeneutiska spiralen som en teknik att förstå människa och

kultur genom en cirkulär undersökningslogik. Forskarens förförståelse och skapandet av ny

förståelse är en del av spiralprocessen. Samtidigt som den hermeneutiska spiralen söker nya
vägar gräver den sig djupare ner i förståelsen (Westlund, 2019).

Den andra normen är att tolkningen avslutas när man har kommit till en god gestalt,

till ett inre sammanhang i texten då inga logiska motsägelser finns. Den tredje normen är att

forskaren ska pröva deltolkningarna mot meningen i texten som helhet. Det centrala temat

inom hermeneutisk forskning är just tolkningen av meningen, och fokus ligger då på vilken
slags meningar som eftersöks. (Kvale & Brinkmann, 2014)

Det fjärde rättesnöret, som Kvale och Brinkmann (2014) presenterar, är att texten ska

betraktas som autonom. Texten ska förstås utifrån sin egen referensram, utifrån vad texten i

30

sig säger om ett tema. Westlund (2019) tillägger att forskaren oftast inte kommer i kontakt

med författaren till texten och därför måste texten stå för sig själv och på det sättet utgöra
forskarens studieobjekt.

Den femte normen är att forskaren ska ha kunskap om textens tema (förförståelse) och

den sjätte normen säger att det inte finns någon förutsättningslös tolkning av en text.
Forskaren ser alltid en sak från ett visst perspektiv och hen kan inte ställa sig utanför sig själv

i forskningsprocessen. Det som forskaren ändå kan göra är att göra förutsättningarna klara för

sig och på det sättet vara medveten om deras inverkan på tolkningsprocessen (Kvale &

Brinkmann, 2014; Westlund, 2019; Ödman, 2007). Westlund (2019) beskriver att forskarens
förförståelse antingen kan spela forskaren ett spratt eller vara en tillgång i tolkningsprocessen.

Den sjunde och sista normen, som Kvale och Brinkmann (2014) lyfter fram, är att

varje tolkning innebär förnyelse och kreativitet. Tolkning inom hermeneutiken berikar
förståelsen av ett fenomen genom att frambringa nya samband och nyanseringar i texten.

Westlund (2019) lyfter fram att en genuin, nyfiken och lyssnande hållning inför det empiriska

materialet ökar forskarens möjligheter att se vad texten erbjuder. Det handlar om att inte
överösa det empiriska materialet med frågor, utan i stället låta texten tala till forskaren.

3.3. Genomförande och avgränsningar

I undersökningen deltog de 52 kursdeltagare, som inom ramen för handledarutbildningen

hade gett ett skriftligt samtycke till att deras texter användes i forskningssyfte. 36
respondenter arbetade på ett övningsdaghem (två av dem var också inskrivna studerande vid

Åbo Akademi), 15 respondenter var inskrivna studerande vid Åbo Akademi samt en övrig.
Samtliga respondenter var kvinnor, men varken ålder, utbildningsbakgrund eller
arbetserfarenhet uppgavs.

Kursdeltagarnas skriftliga inlämningsuppgifter i samband med handledarutbildningen

utgjorde forskningsmaterialet i magisteravhandlingen. Under utbildningens gång lämnade
alltså deltagarna in ett antal texter och egna skriftliga reflektioner. Texterna utgjorde en del

av examinationen i handledarutbildningen. De texter som korrelerade med de ställda
forskningsfrågorna valdes ut. Detta gjordes i samråd med min handledare och utgående från
kurs-

och

uppgiftsbeskrivningarna

i

handledarutbildningen.

kursinnehåll och lärandemål finns med som bilaga 1 i avhandlingen.

Handledarutbildningens

31

Inom ramen för tema 7, det vill säga den sista temahelheten i handledarutbildningen,

hade kursdeltagarna som uppgift att skriva en reflektion över sin egen lärprocess under

kursens gång. Kursdeltagarna skulle i den utvalda reflektionsuppgiften beskriva sin resa under
kursens gång. Till uppgiften hörde följande stödfrågor: Min resa = varifrån-vart? Var stod
jag när kursen inleddes? Var står jag nu? Vad beror min utveckling på? Vad har jag kvar att

lära? Deltagarna skulle inkludera referenser till kurslitteraturen i sin text och reflektionen
skulle ha en omfattning på totalt två eller tre sidor (A4).

Den valda reflektionsuppgiften gav den bästa möjliga bilden gällande blivande

handledares syn på innehållet i handledarskapet och uppdraget som handledare. Avsikten med
magisteravhandlingen var nämligen inte att beskriva lärandeprocessen under kursens gång,
utan målet var att utreda läget, eller ögonblicket, efter genomförd handledarutbildning, det vill
säga då handledarna hade fått en ny kompetens.

3.4. Analysprocessen

Westlund (2019) rekommenderar vissa riktlinjer som kan användas som hjälp i det
hermeneutiska analys- och tolkningsarbetet. Dessa valde jag att följa vid genomläsningen av
texterna, databearbetningen och analysen av materialet. Riktlinjerna är följande:

1. Forskaren börjar med inkännande och öppen genomläsning av texterna. Texten kallar
på läsning och forskaren inleder en resa där målet är oupptäckt.

2. Forskaren antecknar yttranden som präglas av engagemang. Det kan handla om
yttranden, som ger intrycket av att skribenten är berörd eller att skribenten på andra
sätt visar att saken är viktig.

3. Forskaren registrerar återkommande utsagor.
4. Forskaren jämför och ordnar de huvudbudskap som finns i teman.
5. Forskaren går till tillbaka litteratur och relevant forskning. Den litteratur som

forskaren tidigare läst är en del av förförståelsen, som på ett sätt integreras i
tolkningsarbetet, men håller samtidigt tolkningen i styr. Ur litteraturen och tidigare

forskning hämtas kunskap som fördjupar och stärker, men även utmanar den fortsatta
tolkningen.

6. Forskaren granskar inre och yttre logik. Forskaren kontrollerar forskningsfrågorna.
32

7. Forskaren förmedlar det hen kommit fram till.
Analysprocessen inleddes med öppen genomläsning av alla texter i sin helhet. För

varje text antecknades en eller några kommentarer, kring det som steg fram som centralt ur
texten i sin helhet. Dessa kommentarer utgjorde ett slags första intryck och en inledande

tolkning. Ur texterna plockades samtidigt ut de begrepp och fraser som korrelerade med de
ställda forskningsfrågorna för avhandlingen. Eftersom man inom hermeneutisk teori

förespråkar intuition och en öppen attityd gentemot materialet, benades inte mer detaljerade
frågor ut. Endast forskningsfrågorna låg alltså som grund för tolknings- och analysprocessen.

Efter det bildades teman i enlighet med de resultat som steg fram under den första

genomläsningen. Temahelheterna kopplades också ihop med de ställda forskningsfrågorna.

Sedan antecknades enskilda ord och meningar, som hörde ihop med de olika temahelheterna.
Efter det gjordes en andra genomläsning där yttranden som präglades av engagemang samt
återkommande utsagor valdes ut.

För varje temahelhet gjordes en ytterligare genomläsning av texterna, med fokus på

det tema som stod i turen. Vissa gånger lästes texterna igenom som helhet medan andra

gånger användes sökfunktionen i Word som hjälpmedel, för att hitta rätt ställe i texten. Dessa
genomläsningar fungerade både som en fördjupning av förståelsen och en mer nyanserad
tolkning av innehållet i texterna. Den upprepande läsning kan därmed ses som ett sätt att

förverkliga tolkning med hjälp av den hermeneutiska spiralen, där förståelsen för varje
genomläsning fördjupas och tolkningen då berikas med fler nyanser (Skott, 2004: Westlund,
2019). Den sista genomläsningen fungerade samtidigt som en slags kontrolläsning.

Efter de upprepade genomläsningarna i anknytning till temahelheterna kopplades

resultaten ihop med tidigare studier och avhandlingens teoretiska ramverk. Denna
genomläsning och tolkning hjälpte att rikta fokus för resultatredovisningen. Efter det

granskades ännu inre och yttre logik samt de ställda forskningsfrågorna. Här avslutades
tolkningen och analysprocessen. Enligt Kvale och Brinkmann (2014) ska tolkningen avslutas
när man kommit till en god gestalt och då inga logiska motsägelser finns.

3.5. Kvalitetsaspekter i forskning

Enligt Thornberg & Fejes (2019) ställs det i all forskning krav på att den är genomförd och

framställd på ett sätt som visar god kompetens och hög kvalitet. Begreppet kvalitet används
33

då som ett överordnat begrepp för att beteckna en noggrann, systematisk och väl genomförd

studie. Som kriterier för kvaliteten i kvalitativ forskning fungerar validitet, generaliserbarhet
och reliabilitet (Tjora, 2012).

Ödman (2007) och Tjora (2012) lyfter fram validiteten i forskningen och menar att

validitet betyder giltighet. Helgesson (2015) förklarar att validitetsaspekten innebär precision

i forskningsfrågor, insamlade data och givna förklaringar. Validitet handlar med andra ord om

att forskaren undersöker det hen har som avsikt att undersöka och inte något annat. Den

viktigaste källan till giltighet är, enligt Tjora (2012), att forskningen utförs inom

vetenskapliga ramar och förankras i relevant forskning. Utöver det stärks giltigheten genom
att forskaren visar öppenhet kring tillvägagångssätten i undersökningen.

Kvale och Brinkman (2014) menar att till skillnad från andra former av forskning kan

fenomen som undersöks kvalitativt bara förstås i sitt sammanhang. Detta innebär att resultaten
eventuellt inte är generaliserbara. Denscombe (2018) ser detta som en nackdel i kvalitativ

analys. Kvalitativa studier bygger ofta på mer detaljerade djupstudier av ett litet antal enheter
och då blir det svårare att definiera i vilken utsträckning resultaten går att generalisera till
andra liknande fall.

Samtidigt nämner Denscombe (2018) att kvalitativ analys tillåter mer än en giltig

förklaring, vilket innebär att olika forskare kan komma fram till olika slutsatser, trots att de i
stort sett använder samma metoder. Detta kan ses som en fördel i kvalitativ forskning.
Kvalitativa forskning bygger nämligen på forskarens tolkningsskicklighet och förutsätter inte

att det behöver finnas endast en riktig förklaring. Larsson (2005) beskriver att en
framträdande tanke i vår tid är just att sanningen är relativ och att det alltid gömmer sig ett
perspektiv

bakom

varje

beskrivning

av

verkligheten.

Han

kallar

detta

för

perspektivmedvetenhet. I hermeneutisk forskning är det då ett tecken på hög kvalitet att
forskaren redovisar det perspektiv som är en viktig del av tolkningen.

Reliabilitet innebär, enligt Tjora (2012), tillförlitlighet. Är resultaten i undersökningen

pålitliga och finns det en trovärdighet i undersökningen? Skulle resultaten ha blivit desamma
om en annan forskare hade utfört samma undersökning eller om man skulle utföra samma
undersökning en gång till? Om man som forskare vill bekräfta tillförlitligheten blir viktigt att
berätta om undersökningens kontext.

Ödman (2007) anser att förmedlingsaspekter är det viktigaste kravet i hermeneutisk

forskning. Förmedlingsaspekterna handlar om forskarens sätt att förmedla det hen kommit

34

fram till och det mest centrala är hur forskaren gör för öka mottagarens förståelse. Det finns
tre olika förmedlingsaspekter: språket, förförståelsen och möjligheten till kontroll av

tolkningar. De viktigaste språkliga aspekterna gäller tydlighet och enkelhet i forskarens sätt
att uttrycka sig. Kontrollkravet uppfylls igen genom noggrann dokumentation och
argumentation. Förförståelsen handlar i sin tur om vilken betydelse forskaren ger sin egen
förförståelse. Redovisningen av förförståelsen är väsentlig för att läsarens ska kunna förstå.

Min egen förförståelse gällande professionshandledning vilar på den valda

sociokulturella ansatsen samt de tidigare studier som finns inom ämnesområdet. Dessa två
helheter presenteras utförligt i kapitel 2. Min egen förförståelse fördjupas av det faktum att

jag själv deltog i handledarutbildningen, som utgör empirin i magisteravhandlingen. Jag vet

vad utbildningen innehöll och vad som krävdes av mig som kursdeltagare för att genomföra
den. Min förförståelse berikas även av att jag själv handlett flera studerande under den tid jag
jobbat som lärare inom småbarnspedagogiken.

3.6. Forskningsetiska aspekter

All forskning bygger, enligt Tjora (2012), på tillit mellan forskare och den person eller det
fenomen det forskas och den kontakt forskaren har med respondenterna ska präglas av respekt
och ömsesidighet. Kontakten mellan forskare och respondent ska även vara konfidentiell.

Trots att jag som forskare inte direkt var i kontakt med mina respondenter behövde jag beakta

dessa etiska aspekter inom ramen för min undersökning. Texterna jag analyserade
representerade skribenternas egna tankar, reflektioner och funderingar och de kunde även
innehålla känslomässiga eller ytterst personliga resonemang. Jag behövde som forskare dels

visa respekt gentemot respondenterna och de skrivna reflektionerna, dels på djupet försöka
greppa innebörden, det vill säga kärnan, i texterna.

Helgesson (2015) nämner autonomi och personlig integritet som viktiga etiska

aspekter i en forskningsprocess. Med informerat samtycke kan respondenternas frivilliga

medverkan i forskningen garanteras och genom samtycket respekteras även dessa två etiska
aspekter. Respondenterna hade inom ramen för handledarutbildningen skriftligen gett sitt

informerade samtycke för forskningstillstånd. Endast de 52 kursdeltagare som frivilligt hade
gett informerat samtycke medverkade som respondenter i undersökningen.

Respondenterna i en undersökning behöver också få förbli anonyma och speciellt när

det gäller känsliga teman är anonymiseringen oerhört viktig (Mäkinen, 2006; Tjora, 2012).

35

Materialet, det vill säga kursdeltagarnas texter transkriberades och anonymiserades i
projektets regi, vilket innebar att då jag fick tillgång till materialet framkom inga namn eller

motsvarande, som kunde ha gjort det möjligt för mig att känna igen skribenten i fråga. Utöver
det beaktades i resultatdelen respondenternas anonymitet ytterligare. Direkta citat omskrevs
på det sätt att språket standardiserades, så att till exempel dialekter eller namn på orter inte

avslöjades. Dessutom användes sifferkodning i de utvalda citaten i resultatredovisningen.
Respondenterna benämndes som R, vilket står för respondent, förenat med en tillhörande

siffra. Siffrorna 1–52 användes, eftersom det motsvarar antalet respondenter som deltog i
undersökningen.

36

4. Resultatredovisning

Resultaten i undersökningen presenteras utgående från de ställda forskningsfrågorna och
resultatredovisningen är uppdelad i olika temahelheter. I kapitel 4.1 besvaras den första
forskningsfrågan, det vill säga hur blivande handledare ser på handledareskapets innehåll.

Innehållet presenteras utgående från tre temahelheter som utkristalliserade sig i
respondenternas texter. Efter det följer en genomgång av den andra forskningsfrågan, det vill
säga hur blivande handledare ser på sitt uppdrag som handledare. Uppdraget som handledare
beskrivs utgående från fem olika teman.

I respondenternas texter framkom även andra intressanta synvinklar, till exempel

betydelsen av ett gott ledarskap, föreståndarens syn på professionshandledning och

hållbarhetsaspekter. Eftersom dessa var utanför mitt syfte lämnades de utanför denna
undersökning.

4.1. Respondenternas syn på innehållet i handledarskapet

Handledarskapet under en studerandes praktikperiod inom småbarnspedagogiken omfattar
mycket och består av olika inslag och perspektiv. Resultaten av hur respondenterna beskrev
handledarskapets innehåll redovisas utgående från tre temahelheter. Dessa tre temahelheter

ger en bild av vad som kännetecknar innehållet i professionshandeldningen under en
studerandes

praktikperiod

inom

småbarnspedagogiken.

De

tre

temahelheterna

är:

handledarskap som en relation mellan handledare och studerande, handledarskap som
reflektion och kärnvärden i handledarskapet. Varje tema utgör en egen underrubrik i kapitlet.

4.1.1. Handledarskap som en relation mellan handledare och studerande
Respondenterna lyfte fram relationell kompetens som ett kännetecken för innehållet i

handledarskapet. Merparten av respondenterna tog upp begreppet relation eller förhållande i

sina texter. Respondenterna berättade att de under handledarutbildningens gång hade fått nya
insikter om relationens betydelse i professionshandledningen. De hade ökat sin egen
relationella kompetens och förmågan att som handledare kunna bygga upp goda relationer.

Respondenterna beskrev relationen mellan handledare och studerande som en förutsättning
för en lyckad handledning. Det kändes med andra ord viktigt att skapa en god relation med

studeranden under handledningsprocessen. En av respondenterna beskrev relationen som a
och o för att studeranden ska växa och lära sig.

37

R20: Att skapa trygghet och en bra relation till den studerande känns som det
allra viktigaste att fokusera på.
R6: Som handledare behöver jag alltså vara öppen, möta, lyssna in, se den
jag ska handleda och måna om mellanrummet eller relationen. Om jag inte
gör det kan jag inte heller vara till någon nytta.
Relationen mellan handledare och studerande har med andra ord en stor betydelse för

professionshandledningen under en studerandes praktikperiod på daghem. Relationen präglas
av trygghet och tillit. Respondenterna betonade att, genom att skapa en trygg och tillitsfull

relation till studeranden, har handledaren som uppgift att främja hens lärande under praktiken.

En av respondenterna beskrev detta med att säga att trygga studenter lär sig bäst. Andra
respondenter jämförde trygghetsaspekten i professionshandledningen med tryggheten man

vill ge barnen i barngruppen. Trygghetsaspekten ingår därmed i relationen mellan studerande
och handledare och denna relation ska skapa utrymme för utveckling och lärande.

R12: Jag tänker att min uppgift som handledare är att ge studeranden
möjlighet att växa och lära, och det kan jag göra genom att skapa goda
relationer mellan oss, eftersom det är i trygghet man växer som människa.
R35: Jag har vetat att trygghet är grunden för all inlärning, men har inte
aktivt reflekterat över att detta också gäller studerande som jag handleder.
Jag har inte förstått vikten av att satsa på tryggheten för dem. Har kanske
omedvetet trott att studerande är nästan vuxna och borde känna sig trygga av
sig själva. Härefter kommer jag att sätta stor vikt på att få studerande att
känna sig trygga.
Utöver trygghet och tillit bygger relationen mellan studerande och handledare på ett

respektfullt och jämlikt bemötande. Respondenterna betonade vikten av att som handledare

vara vänlig, stöttande, positiv och uppmuntrande. Respondenterna tog också upp att
studerande under sin praktikperiod behöver få positiva erfarenheter och upplevelser av att
lyckas. Handledaren ska även ge utrymme till studeranden och själv vara en god förebild.
R2: Genom att bemöta dem på ett vänligt och jämbördigt sätt främjas deras
lärande under praktiken.
R21: För att en studerande ska trivas hos oss måste vi alla förhålla oss
positiva och vi alla hjälper till att stötta och stödja den studerande på ett
positivt sätt.
38

En av respondenterna tog upp asymmetrin i handledarskapet på grund av

bedömningen. Hen menade att jämlikheten i relationen störs av den slutliga bedömningen.

Samtidigt reflekterade hen kring det faktum att om man som handledare försöker ändra på sin

egen inställning till bedömningen kan man avdramatisera dess negativa inverkan. Om
handledaren väljer att se bedömningen som mer formativ, kan hen lättare tona ner asymmetrin

i handledarskapet. Det innebär att handledaren gör bedömningen synlig för studerande redan

från början av praktikperioden och på det sättet omformas bedömningen till ett gemensamt

verktyg och hjälpmedel, som hänger med under hela praktikperioden. Trots det kommer

handledaren ändå i viss mån att ha rollen som lärare och expert, medan studeranden kommer
in i handledningsprocessen som elev och novis. Handledaren ska ändå sträva efter att
relationen till studerande är så jämlik som möjligt.

R16: Jag menar att bedömningen eller utvärderingen skapar ett
maktförhållande och sätter osynliga prestationskrav på praktikanten. Detta
kan skapa en nervositet och oro. Detta är något som jag på något vis skulle
vilja riva ner. Praktikperioden ska inte handla om att prestera och göra rätt.
R22: Relationen som ska skapa lärande, innehålla två likvärdiga deltagare
trots bedömningskravet och en professionell vänskap med förtroende och
öppenhet.

Handledarskapet och relationen kännetecknas vidare av dialog och förmågan att hålla

utvecklande handledningssamtal. Relationen mellan handledare och studerande handlar alltså

om ett äkta möte mellan två individer, där diskussion och öppenhet är viktiga beståndsdelar.
Av handledaren förväntas medveten närvaro och kommunikativa färdigheter. Respondenterna
lyfte fram att det är viktigt att handledaren är empatisk och faktiskt lyssnar på studeranden.
R20: Tilläggas bör att en av de mest centrala delarna i att vara handledare
är att vara en god lyssnare. Att inte behöva delge alla tips för att verka vara
expert är något som jag kommer att ta med mig från denna kurs. Med detta
menas att kommunikationen ska vara dialogisk.
R42: För att vara en bra handledare tycker jag det är viktigt att vara
välkomnande, sympatiskt, empatisk, närvarande och öppen.

39

Det dialogiska perspektivet och jämlikheten i relationen leder till att relationen

präglas av ömsesidighet och ett delat ansvar. Både studerande och handledare har därmed ett

gemensamt ansvar för att relationen och praktikperioden blir lyckad. Det krävs en aktivitet av
båda och ett tätt samarbete mellan studerande och handledare. En av respondenterna beskrev
detta genom att säga att handledaren bär ansvaret för relationen och praktikperioden, men av
studerande krävs öppenhet och egen aktivitet.

R9: Tidigare tänkte jag mest på relationen som lärare och elev. Nu tänker
jag att relationen bygger på ett aktivt samarbete från båda parter. Båda är
jämlika i relationen och kommunikationen.
R14: Ifall inte studeranden gör sin egen andel för att upprätthålla diskussion
så blir handledningen av denne mycket svårare eftersom handledaren inte
har samma möjligheter att förstå de tankar som studeranden har i sin
inlärning och handledningsprocess.
Respondenterna beskrev också att relationen sker på olika nivåer och jämförde

relationen mellan handledare och studerande med relationen till barnen i barngruppen eller
relationen kollegor emellan. Handledaren befinner sig med andra ord samtidigt i olika slags

relationer och det gör den relationella kompetensen i handledarskapet både krävande och
flerdimensionell. Även studeranden bygger under sin praktikperiod upp relationer med flera

olika personer. Studeranden har en relation med sin handledare, men möter även den övriga
personalen, barnen i barngruppen och barnets vårdnadshavare. Respondenterna nämnde att
det därför kan ta tid för studeranden att bygga upp en fungerande relation till alla.

R46: Handledaren befinner sig på två nivåer. Handledaren har erfarenhet att
skapa relationer, både med barn och andra sidan en relation till en
studerande som man handleder. Som handledare ska du ha relationen lärarebarn och även relationen handledare-studerande. Syftet är lika med alla
relationer, att man vill att individen ska lära sig och växa. (Heidi)
R23: Tryggheten måste finnas i alla relationerna på daghemmet för att det
ska fungera bra och bli ett lärande i alla riktningar (pedagog-barn, barnbarn, pedagog-pedagog, pedagog-föräldrar, handledare-studerande).
Varje praktikperiod är unik och kopplad till ett sammanhang. Det gäller för

handledaren att hitta studeranden där hen är och utgå från det. En viktig aspekt i

handledarskapet blir då förmågan att kunna anpassa handledningen efter studerandes behov.
40

Att man som handledare utgår från studerandes situation, intressen och de aktuella
lärandemålen. En av respondenterna beskrev att handledaruppdraget ser olika ut beroende på

var den studerande står och vilken praktik det gäller. Handledaren behöver då kunna avgöra

vilken slags professionshandledning som behövs. Detta medför att handledaren ibland intar
rollen som lärare och ibland är hen mer en kollega eller en stöttande vän. I handledarskapet

ingår då förmågan att vara flexibel och att kunna växla mellan olika roller under olika delar av
praktiken. Handledaren behöver också vara lyhörd och kunna känna in studerande.

R5: Jag tänker att även fast man har fått många redskap och verktyg så är ju
alla människor olika, det som jag kan göra med en studerande kan jag inte
göra med en annan. Precis som i en barngrupp. Det är nog så viktigt att man
är flexibel men ändå kommer ihåg att hålla kvar det som är viktigt, det är
bara sättet man gör det på som ska variera.
R7: Det är viktigt att vi som handledare är professionella och samtidigt är
lyhörda och lyssnar in vad den studerande behöver. Ibland behövs
inplanerade möten, men det kan även behövas mitt under verksamheten och
då behöver vi ge tid för det. Vi som handledare behöver vara mångsidiga och
flexibla samt vara en yrkesförebild och stödja den studerande i hens
reflektion.
Relationen nämndes i alla texter utom en. De respondenter som inte direkt hade använt

ordet relation i sina texter, vidrörde ändå förhållandet mellan handledare och studerande på

något annat sätt. Begrepp som trygghet, bemötande, uppmuntran, samtal, diskussion och
positivitet är exempel på hur de övriga respondenterna tog upp relationen i handledarskapet,
även om själva ordet relation saknades.

R30: Personligen ser jag på en handledare som en coach som finns till för
studerande och som stöder och hjälper. Som Frelin och Furu säger är det
egenskaper som omtanke, tillit, förtroende och medmänsklighet som behövs i
en handledningssituation.
R11: Jag har många goda minen av mina handledare från mina
praktikplatser och jag tog med mig mycket kunskap från dem. Deras sätt att
agera har följt mig i mycket. Deras sätt att bemöta mig och att visa mig
yrkesstolthet ger mig glädje att jobba fortfarande inom denna bransch.

41

Citatet nedan och Tabell 1 beskriver handledarskap som en relation mellan handledare

och studerande. Citatet och Tabell 1 utgör en sammanfattning av vad som kännetecknar
relationen i handledarskapet.

R33: En bra handledare ska ha ett etiskt, empatiskt och demokratiskt
förhållningssätt. Hen ska vara intresserad av att ta emot en studerande. Hen
ska stöda studerande, ge feedback och berömma. Hen ska ha förmåga till
dialog, bygga relationer och skapa trygghet och förtroende till studerande.
Hen ska vara trygg i sin yrkesroll, vara en bra lyssnare och vara närvarande.
Hen ska vara en bra förebild. Hen ska vara äkta, flexibel, omtänksam och
nyfiken. Hen ska hitta studerande där hen är just nu och utmana studerande.
Tabell 1

Handledarskap som en relation mellan handledare och studerande

RELATIONEN MELLAN HANDLEDARE OCH STUDERANDE
är en förutsättning för en lyckad professionshandledning.

Trygghet och tillit

En trygg och tillitsfull relation skapar utrymme för utveckling och lärande.

Ett respektfullt och jämlikt

Det är viktigt att handledaren är vänlig, stöttande, positiv och uppmuntrande.

bemötande

Asymmetri

Handledaren ska ge utrymme till studerande och själv vara en god förebild.

Handledaren har i viss mån rollen som expert, medan studerande kommer in i
processen som elev.

Jämlikheten i relationen kan störas av den slutliga bedömningen.
En strävan efter jämlikhet i relationen trots asymmetrin
Dialogen och förmågan att
hålla utvecklande
handledningssamtal
Ömsesidighet och delat
ansvar
Relationen sker på olika
nivåer

Relationen handlar om ett äkta och öppet möte mellan två personer.

Av handledaren förväntas medveten närvaro och kommunikativa färdigheter.
Båda parterna har ett gemensamt ansvar för relationen och det förutsätter
aktivitet av både studerande och handledare.

Handledare, studerande, barn, vårdnadshavare och personal.

Att kunna anpassa

Varje relation är unik och kopplat till ett visst sammanhang.

efter studerandens behov.

olika roller. Handledaren behöver också vara lyhörd och kunna känna in

professionshandledningen

I handledarskapet ingår förmågan att vara flexibel och att kunna växla mellan
studerande.

42

4.1.2. Handledarskap som reflektion
Reflektionens betydelse i professionshandledningen steg fram ur två olika perspektiv i
respondenternas texter. Det ena gällde betydelsen av att få studeranden att själv reflektera

under handledningsprocessen och det andra handlade om handledarens egen reflektion i och
med handledarskapet.

I professionshandledning ingår att handledaren genom diskussion och interaktion

stöder studerande fram till reflektion. En av respondenterna beskrev att kommunikationen ska

ge studeranden möjlighet att utvecklas genom reflektion. Detta innebär att studerande genom
reflektion och kritisk analys får möjlighet att lära sig och att utvecklas. Begreppen reflektion
och reflektera fanns i merparten av alla texter.

R46: Reflektion är ett nödvändigt villkor för bildning. Reflektion är också en
förutsättning för kritiskt tänkande och kritiskt tänkande är som sagt en del av
handledningsprocessen.
R27: Jag anser det är lärorikt för studerande att kunna tänka kritiskt och
fundera över sina pedagogiska val till exempel. Det kritiska tänkandet ger
även handledaren chansen att reflektera över sina val.
I en professionshandledning som betonar reflektion och kritiskt tänkande blir

handledarens roll att vara som en medvandrare eller fungera som ett bollplank för
studerande. Handledaren förvandlas alltså från experten och rådgivaren till att vara en

reflekterande vän eller en kritisk samtalspartner. En av handledarens viktigaste uppgifter
blir då att försöka locka fram det kritiska tänkandet hos studerande. Respondenterna lyfte
också fram betydelsen av att fundera och reflektera tillsammans.

R28: Innan kursen så tänkte jag att min uppgift som handledare var mer att
ge feedback till studerandena och att berätta om hur jag gör och hur jag
tänker. Nu tänker jag att min uppgift är mer att fungera som ett bollplank
som ställer de frågor som hjälper studerande att reflektera ...
R44: Ibland kanske situationen kräver att jag intar rollen som guru och bara
säger hur det ska vara utan vidare diskussion, men jag anser ändå att
reflekterande (kritisk) vän är det vi borde eftersträva då vi tänker på rollen
som handledare.

43

I ett reflekterande sätt att handleda blir det också viktigt att g e utrymme och tid

för studerande att reflektera och växa. En av respondenterna beskrev att handledaren bör

vara med men inte ta plats. I fokus för professionshandledningen ligger studerandens
professionella utveckling och det är studeranden och hens lärprocess som ligger i

förgrunden. Det är också centralt att studeranden kommer fram till egna svar och
lösningar.

R45: Handledaren skall inte ta en för stor roll eller för mycket plats. Den
studerande skall vara i centrum och hens professionella utveckling. Ge mera
utrymme för den studerande, studerandes tankar och utveckling. Låt hen
utvecklas och komma till olika insikter själv. Uppmuntra, stöd och fundera
tillsammans. Kom inte med färdiga svar och idéer, utan låt den studerande
komma till olika insikter själv.
R37: Det är här jag utvecklats i mitt tankesätt, jag har fått upp ögonen för
målet. Det är inte att ge färdiga svar utan i stället ge studerande rätt verktyg
att hitta sina egna svar.
Det andra perspektivet som steg fram gällande reflektionens inverkan i

professionshandledningen var handledarens egen reflektion i och med handledarskapet.

Respondenterna lyfte fram att uppdraget som handledare medför reflektion och kritisk
granskning av den egna verksamheten och de egna arbetssätten. En av respondenterna
berättade att i och med att hen reflekterade över de egna arbetssätten utvecklades hen själv.
R51: Ett annat begrepp som har fastnat för mig som en viktig del i
handledarskapet är reflektion, som handledare lär man sig mycket genom att
man är tvungen att berätta om verksamheten och förklara för studerande,
vilket gör att man ser, reflekterar kring och analyserar sig själv och den egna
verksamheten från ett annat håll än vanligt.
R13: Något som jag reflekterat över är att en del i personalen kan uppleva
det jobbigt då det kommer en studerande eller vikarie som ifrågasätter det
som görs på avdelningen. Jag har försökt få sådan personal att förstå att det
är bra med ifrågasättandet för då har vi ju en chans att se på det hela med
nya ögon ...
Respondenterna beskrev också hur själva handledarskapet och handledarutbildningen

hade bidragit till självreflektion. Respondenterna hade upplevt en egen personlig utveckling

och fått fundera över sina egna värderingar och hur de själva är som handledare. Genom
44

personlig reflektion och diskussion med kollegor eller studiekamrater hade respondenterna
upplevt en utveckling. De hade blivit mer medvetna om sig själva, om de egna värderingarna
och den egna rollen som handledare.

R29: Avslutningsvis kan man säga att min lärprocess handlar om hur jag
utvärderar och reflekterar över mitt eget förhållningssätt till
handledaruppdraget och hur min personlighet passar in i rollen som
handledare.
R32: Under kursens gång känns det som att jag i princip analyserat hela mitt
sätt att handla, både självständigt men även i relation till andra, mina
värderingar, styrkor samt utmaningar som individ, som kollega och
handledare.
Som en ytterligare dimension i reflektionsperspektivet kan nämnas yrkesspråket och

betydelsen av att ha ett metaperspektiv inom professionshandledningen. Genom att man som
handledare har tillräckligt med teoretisk kunskap och kan använda ett yrkesspråk blir man
mer professionell. Ett gemensamt yrkesspråk med studerande under praktikperioderna är även
ett sätt att uppnå reflektion och kritisk analys i diskussionerna.

R39: Med hjälp av ett metaspråk kan vi lättare reflektera över verksamheten
och förhålla oss kritiskt. Vid handledningssamtal är metasamtal speciellt
betydelsefullt, vi kan då förhålla oss mer professionellt till det vi samtalar
om.
R31: Man lär sig också att se vardagliga situationer på ett nytt sätt via
utbildning. Detta nya sätt att se på kräver att man tar i bruk de språkliga
redskap man tagit till sig via sin utbildning för att kunna förstå och uttrycka
den verksamhet som bedrivs eller borde bedrivas i verksamheten.
Tabell 2 sammanfattar handledarskap som reflektion, det vill säga på vilket sätt

respondenterna såg att innehållet i handledarskapet präglas av reflektion.

45

Tabell 2

Handledarskap som reflektion

Studerandens reflektion

HANDLEDARSKAP SOM REFLEKTION

Genom reflektion och kritisk analys får studerande möjlighet att lära sig och att
utvecklas. Reflektionen är därmed en central del av professionshandledningen.
Handledarens roll blir mer att vara en medvandrare och ett bollplank.

Handledarens reflektion

Professionshandledningen bidrar till reflektion även för handledaren, eftersom
handledarskapet medför reflektion och kritisk granskning av den egna
verksamheten, de egna arbetssätten och de egna värderingarna.

Betydelsen av ett

gemensamt yrkesspråk

Ett gemensamt yrkesspråk är väsentligt för att uppnå reflektion och kritiskt
tänkande i professionshandledningen.

4.1.3. Kärnvärden i handledarskapet
Utöver relationens och reflektionens

betydelse

i

professionshandledningen

lyfte

respondenterna fram vissa kärnvärden som behövde finnas i handledarskapet. I resultaten för

undersökningen framkom att de värderingar som handledaren själv har och den grundsyn som
finns bland personalen påverkar hur handledarskapet förverkligas. Även arbetsgemenskapen

och den verksamhetskultur som råder på daghemmet har en stor betydelse för
professionshandledningen och hur studerande upplever praktikperioden. De kärnvärden som
respondenterna lyfte fram var betydelsen av ett varmt välkomnande, att se studerande som en

tillgång och resurs, att inom kollegiet ha en uttalad och gemensam grundsyn samt vikten av
samhörighet och en positiv stämning bland personalen.

Respondenterna lyfte fram betydelsen av ett varmt välkomnande då studerande

kommer till daghemmet för praktik. En god planering och tillräcklig förberedelse bidrar till att

studerande känner sig önskad och välkommen. Det är bra om man som handledare planerar

inför den kommande praktikperioden och förbereder den övriga personalen på att ta emot

studeranden. Respondenterna lyfte därmed fram början av praktikperioden som oerhört viktig.
En lyckad start ger en god grund för en bra relation och för professionshandledningen. En av

46

respondenterna beskrev att det att man tar emot en studerande är inte bara att kryssa i att man
tar emot en studerande, utan det krävs att man som handledare är engagerad från början.
R21: Första intryck behöver vara välkommande och stöttande. Det första
mötet mellan handledare och studerande är viktigt.
R47: Jag har nog förstås vetat att praktikperioder troligtvis kommer att
fungera bättre ifall handledaren och den studerande skapar en stadig
relation från början och att starten på praktikperioden är så viktig för att
helheten skall bli bra.

Hur handledaren ser på studerande och själva handledarskapet inverkar också på

professionshandledningen. Respondenterna betonade vikten av att man på praktikplatsen ser
studerande som en tillgång och en resurs. Handledarskapet ska således utgå ifrån ett synsätt

där man ser potentialen i den andra personen. En av respondenterna tog upp att man som
handledare kan få in studerande i arbetsteamet just genom att visa att hens kompetens
uppskattas och behövs.

R17: För min del som handledare får jag av den studeranden den nyaste
kunskapen inom det ämne den studerar. Jag vet att jag bör bli bättre på den
delen, att se vad jag får ut av att ta emot en studerande.
R1: Liksom vi inte ska underskatta den kunskap som kommer från årtal i
arbetslivet ska vi inte underskatta den kunskap som finns hos unga,
nyutbildade människor.
Det är också viktigt att man inom teamet och på daghemmet har en uttalad och

gemensam grundsyn och att man känner en samhörighet i personalgruppen. Respondenterna
lyfte fram att i en tillåtande och öppen arbetsmiljö hade handledarskapet en större chans att
lyckas. En av respondenterna skrev att studerande behöver känna sig välkommen av hela
teamet, inte enbart av handledaren.

R35: Har varit medveten om att det är viktigt att alla har liknande
pedagogisk grundsyn i ett team. Så härefter kommer jag försöka förmedla vår
grundsyn till den studerande för att hen ska ha lättare att förstå varför vi gör
som vi gör och att det bottnar i vår barnsyn och pedagogiska grundsyn.

47

R5: Jag tycker att man i ett arbetsteam ska lyfta varandra i stället. Därför är
det nog så otroligt viktigt att man tar sig tid för att sätta sig ner med
arbetsteamet och diskutera grundsynen och synsätt på olika saker.

Figur 2 sammanfattar svaren på den första forskningsfrågan, det vill säga de tre

temahelheter som respondenterna ansåg att kännetecknar innehållet i handledarskapet.
Respondenterna såg att innehållet i handledarskapet i första hand byggs upp av en god

relation mellan handledare och studerande. Respondenterna lyfte också fram reflektionens
betydelse i handledarskapet och de tog upp vikten av vissa kärnvärden.
Figur 2

Innehållet i handledarskapet kännetecknas av:

RELATION:
Relationen mellan studerande och
handledare är en förutsättning för
en lyckad professionshandledning.
Relationen bygger på trygghet, tillit,
jämlikhet, samarbete, ömsesidighet
och ett respektfullt bemötande.

KÄRNVÄRDEN:
Betydelsen av ett varmt
välkomnande.
Studerande borde ses som en
tillgång och en resurs på
praktikplatsen.
En uttalad och gemensam grundsyn,
betydelsen av samhörighet och en
fungerande verksamhetkultur på
praktikplatsen.

REFLEKTION:
Genom reflektion och kritiskt
tänkande får studerande
möjlighet att lära sig och att
utvecklas.
Handledarens egen reflektion i
och med handledarskapet.
Betydelsen av ett gemensamt
yrkesspråk.

48

4.2. Respondenternas syn på uppdraget som handledare

Uppdraget som handledare presenteras utgående från fem olika temahelheter. Det första temat

behandlar meningsfullheten och värdet i själva uppdraget. Det andra temat beskriver på vilket

sätt uppdraget som handledare kan ses som en skild yrkesfärdighet. Det tredje temat berör hur
uppdraget som handledare bidrar till ett gemensamt lärande tillsammans med andra. Tema

fyra handlar om hur uppdraget som handledare kan ge ett mervärde till professionen.

Respondenterna lyfte också fram att det finns utmaningar i uppdraget som handledare. Dessa
utmaningar presenteras som det femte och sista temat i kapitlet. Varje temahelhet utgör sin
egen underrubrik i kapitlet.

4.2.1. Uppdraget som handledare är betydelsefullt
Blivande handledare ser sitt uppdrag som handledare som både viktigt och meningsfullt. Att
ställa upp som handledare upplevs med andra ord bland respondenterna som ett betydelsefullt
uppdrag. En av respondenterna beskrev att handledarskapet innebär att man ställer upp på ett

viktigt uppdrag. Respondenterna använde också ord som givande och berikande då det
beskrev hur det är att vara handledare.

R47: Som handledare har man verkligen en viktig och betydelsefull roll och
stort ansvar för att den studerande skall känna sig som en del av teamet,
våga tro på sig själv och vidareutvecklas i yrket som lärare men även som
person.
R26: Handledarskapet för mig är berikande, jag lär mig mycket själv och det
känns underbart att få vara som en mentor till studerande.
Respondenterna betonade vikten av att uppdraget som handledare är baserat på

frivillighet och eget engagemang. Respondenterna beskrev att handledaren själv behöver vara
intresserad av att ta emot studerande. Den handledare som är utsedd att ta emot en studerande

behöver alltså vara genuint intresserad av uppdraget och för professionshandledningen är det
avgörande att den egna viljan finns där. Resonemanget hänger starkt ihop med insikten om att

uppdraget som handledare känns viktigt. Om uppdraget som handledare känns meningsfullt är

sannolikheten också större att man gärna vill ställa upp som handledare. Finns viljan där så

ser man meningen i uppdraget och gör då också bättre ifrån sig som handledare. Att tvinga
uppdraget som handledare på någon leder med andra ord sällan till ett lyckat slutresultat.

49

R36: Att vara handledare är enligt mig någonting fint, berikande och lärorikt
både för den studerande och för mig som person. Det är viktigt att du faktiskt
vill, har tid och ork att handleda.
R10: Ännu i det skedet var jag positivt nyfiken på det och pushade lite på att
man kan ju ändå söka till handledningsutbildningen trots att ens egen
utbildningsnivå eventuellt inte räcker. ... Då folk sedan hade anmält sig till
handledarutbildningen och programmet kom så blev det tvärstopp hos
lärarna.
4.2.2. Uppdraget som handledare är en skild yrkesfärdighet
Respondenterna lyfte fram en förändrad syn, där handledaruppdraget upplevdes som
någonting mer än att vara lärare inom småbarnspedagogiken. Att man har jobbat som lärare

inom småbarnspedagogik innebär inte att man automatiskt är en bra handledare. Det kan vara
så, men det är inte nödvändigtvis på det sättet. Respondenterna skrev att enbart
arbetserfarenhet inte räcker för att vara en bra handledare. Uppdraget som handledare är med

andra ord en skild yrkesfärdighet, som man som blivande handledare behöver lära sig. Med

det sagt är det ändå till fördel om handledaren har arbetserfarenhet och känner sig säker i sin
roll som lärare inom småbarnspedagogiken. Respondenterna tog upp yrkesskicklighet och en
stark yrkesidentitet som framgångsfaktorer i uppdraget som handledare.

R10: Under kursens gång har jag också fått detta bekräftat, att det finns så
mycket annat än arbetserfarenhet som är viktigt i ett handledarskap. Trots att
läraren är kunnig inom sitt yrke betyder det inte nödvändigtvis att han eller
hon lämpar sig för att vara handledare.
R4: I de fall som jag fått uppleva de jobbiga situationerna kan jag nu med
lite distans och mer kunskap se att det främst handlar om att man inte haft
kunskap att handleda. Jag tror att är du inte heller säker och trygg i din roll
som exempelvis lärare inom småbarnspedagogik så har du svårt att även ta
en roll var du handleder någon annan.
Respondenterna tog också upp betydelsen av utbildning för handledaren. De beskrev

att fortbildning inom området medförde ny kunskap och en fördjupad förståelse av
professionshandledning. Respondenterna ansåg att de efter genomförd handledarutbildning

kunde erbjuda en bättre handledning till studerande. Med andra ord steg det i resultaten av
undersökningen fram ett behov av att professionalisera uppdraget som handledare inom
småbarnspedagogik.

50

R43: Jag minns att jag kanske tänkte att denna handledarutbildning kändes
lite överkurs. Handlett har vi gjort otaliga gånger och det har väl gått bra
hittills? Samtidigt har det ju nog känts som att man ibland saknat kunskap
om hur man ska handleda på bästa sätt, så jag såg nog fram emot kursen.
R50: Jag tror att denna kurs skapar förändring, och att studerande som får
handledning i framtiden kommer att få en mer strukturerad handledning, av
handledare som har utbildning och mer kunskap om handledarskapet samt
sig själv som handledare.
R15: Jag tycker att det verkligen är på tiden att vi i Finland också får en
handledarutbildning för att öka kompetensen hos oss handledare samt kunna
garantera högkvalitativ handledning.

Ett ytterligare resultat, som steg fram i undersökningen, var att respondenterna kände

sig stärkta i rollen som handledare efter genomförd handledarutbildning. De kände sig
tryggare och mer självsäkra inför uppdraget som handledare, eftersom de hade fått mer
kunskap och en djupare insikt kring uppdraget som handledare.

R18: Jag tycker att jag idag är starkare i min roll som handledare och satsar
mera på de studerande som kommer ut på arbetsfältet.
R40: I dagsläget står jag än stadigare på mina taniga ben när det gäller
handledarskapet, dess utmaningar, förväntningar, utveckling.
4.2.3. Uppdraget som handledare innebär lärande tillsammans med andra.
Uppdraget som handledare bidrar till fortgående lärande processer, där både studerande,
handledare och i bästa fall hela daghemmet medverkar. Respondenterna beskrev hur de

tidigare hade sett praktikperioderna som en lärprocess enbart för studerande, men att de nu
insåg att det finns fler dimensioner än så. Professionshandledningen gagnar förutom
studeranden

även

handledaren

och

i

bästa

fall

även

den

övriga

personalen.

Professionshandledning innebär alltså mångdimensionella lärande processer och ett lärande

tillsammans med andra. En av respondenterna skrev att man lär sig tillsammans med andra
och av varandra.

R36: Ingen är fullärd, man lär sig något nytt alla dagar. Det är inte bara en
studerande som utvecklas under en praktikperiod, det gör nog handledaren
också.
51

R16: … och lär oss under hela vårt liv bara vi är öppna och nyfikna och redo
för nytänk. Är det inte som detta som handledning handlar om? Att mötas, att
lyssna, att reflektera, att ta till oss och lära oss och gå vidare med ännu lite
mer förståelse i ryggsäcken.
Uppdraget som handledare innebär alltså en ömsesidig lärandeprocess mellan

handledare och studerande, där båda lär sig och utvecklas. Professionshandledningen bidrar

till en professionell utveckling även för handledaren. Detta kan ses som en fördel och en

positiv egenskap i professionshandledningen. Handledaren utvecklas samtidigt med sin
studerande och de kan båda ha en stor nytta av professionshandledningen.

R23: Min tanke med handledarskapet har varit att detta är för den
studerande, för att hen ska lära sig och få erfarenheter. Jag har inte tänkt att
det är bra för min egen skull också, för att jag ska lära mig och
utvecklas. Jag har inte heller tänkt att hela teamet kan vara med i
handledarskapet.
R48: Med en studerande i gruppen blir man tvungen att se på sig själv och
sitt arbete med nya ögon, i alla fall om den studerande är nyfiken och
ifrågasätter arbetet man gör...

I professionshandledningen är det viktigt att hela teamet och gärna hela kollegiet

involveras. Respondenterna beskrev denna aspekt som något de gärna eftersträvar i
kommande

handledaruppdrag.

Att

de

närmaste

arbetskamraterna

involveras

i

handledningsprocessen var ganska vanligt, men att hela kollegiet involveras verkar mer
sällsynt. Respondenterna lyfte ändå fram en insikt om hur viktigt det är att hela personalen
skulle medverka i professionshandledningen. I bästa fall bidrar professionshandledningen till
ett kollegialt lärande i hela daghemmet.

R1: Först tänkte jag också att handledning är något som involverar en
handledare och en studerande, men man kan även se det som att
handledningen bör förekomma mellan föreståndare och lärare, socionomer
och barnskötare. Inom hela kollegiet är ett handledande perspektiv ett
vinnande koncept ...
R45: Under studierna har jag blivit mera medveten i hur jag skall ta med
hela kollegiet. Vikten i att alla är inställda på att vi är en övningsförskola
och vad det innebär. Alla skall vara insatta och medvetna i hur vi stöder den
studerande och vad vår roll är.
52

Något som steg fram i ljuset av att respondenterna genomförde en handledarutbildning

var att det skedde ett slags kollegialt lärande bland deltagarna under kursens gång. Många av

respondenterna tog upp att det hade varit givande att få träffa kollegor i samma situation. Det
hade varit intressant att få diskutera och bolla tankar med varandra under kursens gång.
Respondenterna lyfte med andra ord fram den egna lärprocessen och det kollegiala lärandet
som hade skett inom ramen för handledarutbildningen.

R8: Zoom träffarna har varit givande genom föreläsningarna och att få
möjlighet att diskutera och reflektera med de andra studerande. Vi alla sitter
på olika kunskaper och erfarenheter. Jag tycker att det har varit givande att
få lyssna på de andra studerandes syn och det har varit lärorikt att få ta del
av deras kunskap och erfarenhet.

4.2.4. Uppdraget som handledare ger ett mervärde till professionen
Uppdraget som handledare innebär att konstruera en positiv bild av yrket som lärare inom
småbarnspedagogiken. Praktikperioderna och professionshandledningen kan ses som ett slags
visitkort för yrket som lärare inom småbarnspedagogik. Det är viktigt att handledaren är en

god förebild och funderar över vilken bild av yrket och verksamheten på daghemmet hen ger

till studeranden. En av respondenterna skrev att handledaren ska prata om yrket och
verksamheten på ett positivt sätt. En annan respondent konstaterade att studerande behöver få
känna och att det är ett bra yrkesval hen gjort. Handledaren behöver alltså medvetet lyfta fram
de goda sidorna i arbetet som lärare inom småbarnspedagogik. Samtidigt är det förstås viktigt

att studerande får en sanningsenlig och rättvis uppfattning av vad arbetet som lärare inom
småbarnspedagogik innebär.

R30: Den första kontakten och hur vi lär våra studerande är av stor
betydelsen och avgörande för vilken bild vi ger studerande om vårt yrke. Det
är oerhört viktigt att själv vara en god förebild och hjälpa studerande på väg
till läraryrket.
R24: Jag försöker ge en rättvis bild av yrket och funderar tillsammans med
den studeranden hur man kan planera och utföra de uppgifter som den
studerande har.

53

En ytterligare dimension i uppdraget som handledare handlar om att höja statusen för

yrket. En av respondenterna skrev att vi tillsammans ska lyfta upp det här yrket och få det att

bli ännu mer attraktivt. Några andra respondenter nämnde personalbristen och betydelsen av
att få fler behöriga lärare inom småbarnspedagogik till daghemmen.

R34: Men får jag chansen att vara handledare vill jag sköta det på bästa vis
eftersom vi verkligen behöver locka till oss flera professionella lärare till min
hemstad.
R11: Vår uppgift som jobbar inom detta yrke är att ge en bild av att vi vill få
bästa möjliga lärare inom småbarnspedagogiken.
Uppdraget som handledare innebär också att handledaren är med och utbildar nya

småbarnspedagoger. Handledaren på daghemmet kan ses som en medutbildare av lärare inom

småbarnspedagogiken och lärarna på universitetet är på ett sätt handledarens kolleger.
Respondenterna betonade också vikten av ett fungerande samarbete mellan universitetet och

fältet under praktikperioden. Man ska som handledare känna att man lätt kan ta kontakt med
lärarna på universitetet.

R31: Det jag inte tänkt på var att jag skulle fungera som lärare för den
studerande under praktikperioden.
R3: Jag ser på handledarskapet på ett annat vis, dels att det är viktigt för den
studerande men också att det handlar om att bibehålla kvalitén på
daghemmen genom att jag bidrar till en god handledning och “lär upp” nya
småbarnspedagoger.
Uppdraget som handledare handlar också om att vara med och bygga broar mellan

utbildning och arbetsliv och på det sättet upprätthålla kvaliteten, både på daghemmen och
inom utbildningen. En av respondenterna skrev att broarna mellan utbildare och daghem ska

vara så starka att man lätt kan ta kontakt med varandra. Via fungerande praktikperioder
överbyggs också klyftan mellan teori och praktik. Målsättningen ska vara att vi har god

kvalitet på den verksamhet vi bedriver på daghemmen, med professionella pedagoger och

handledare. Likaså eftersträvas hög kvalitet inom utbildningen, eftersom det i sin tur bidrar
till att vi utbildar kunniga lärare inom småbarnspedagogik. Motiverad och professionell
personal på daghemmen gör ett bättre arbete, vilket i sin tur gagnar barnen.

54

R25: Universiteten och studerandena sitter på den nyaste kunskapen och de
färskaste forskningsresultaten och det är ett kunnande och en
informationskälla som absolut borde nyttjas inom småbarnspedagogiken.
Handledaren igen har en otroligt kunnande och arbetserfarenhet som både
studerande och utbildningen av lärare inom småbarnspedagogiken gynnas
av.
R13: Det här i slutändan betyder att flera tusentals barn påverkas då de får
en kvalitativ småbarnspedagogik.

4.2.5. Utmaningar i uppdraget som handledare
Resultaten i undersökningen visar att det även finns utmaningar i uppdraget som handledare.

Respondenterna lyfte fram att själva uppdraget som handledare kan kännas både krävande och
ibland svårt. Förväntningarna och kraven som ställs på handledaren är höga och uppdraget

som handledare ska skötas vid sidan av grunduppgiften som lärare inom småbarnspedagogik.
En av respondenterna lyfte fram att handledarskapet kan kännas komplext och ibland som en
omöjlig uppgift, just på grund av att förväntningarna och kraven är så höga.

R2: Jag har under kursen förstått att handledning är långt mer komplicerat
och betydligt svårare än jag själv trodde det skulle vara. Jag har insett att
det kräver mycket av handledaren men också att det kommer att ge
handledaren mycket tillbaka.
R19: Något jag inte tänkt på, är hur krävande det är att ha en studerande.
Det beror förstås också mycket på hur den studerande är som person.
Respondenterna nämnde också att hurudan studerande är som person påverkar hur

stor arbetsbördan känns. Uppdraget som handledare kan vissa gånger kännas väldigt lätt och

givande, medan andra gånger kan uppdraget kännas väldigt tungt. En studerande som är

passiv eller inte ger så mycket av sig själv kräver mycket av handledaren och detta upplevde
respondenterna som en utmaning i uppdraget som handledare.

R19: Finns inte den spontana sociala kontakten hos den studerade så blir det
som handledare tungt även om man försöker pusha den studerande. Svänger
man på kakan så kan man också bli ganska slapp om man har en kunnig och
social studerande.
R49: Det som jag upplevde som svårt i mina tidigare samtal som handledare
var att hålla i gång samtalet när den studerande var väldigt passiv.
55

Respondenterna lyfte fram utmaningar i att ta upp svåra saker samt förmågan att ge

konstruktiv feedback. Det kunde kännas svårt att ta upp med studerande när det inte går så bra.
Respondenterna nämnde att de ogärna ville såra studerande och att de själva som handledare
undvek konflikter på grund av egen känslighet. En av respondenterna lyfte fram hur viktigt

det är att man som handledare ändå lär sig att ta upp obekväma saker, eftersom studerande
faktiskt behöver få höra det för att kunna utvecklas.

R52: Som handledare vet jag även att jag har svårt med de lite svårare
samtalen som man kan komma att behöva ha med studerande.
R8: Jag känner mig osäker i hur man tar upp svårigheter. Jag har svårt när
man måste ta upp saker som kan såra den andra eller göra en annan
upprörd…
Respondenterna lyfte fram konsten att föra samtal som en annan utmaning i uppdraget

som handledare. En del respondenter nämnde svårigheter med att kunna hantera tystnader i

samtalet, medan andra tyckte att det kunde kännas utmanande att inte själv prata för mycket.

Utöver det lyfte respondenterna fram förmågan att som handledare faktiskt aktivt lyssna vad
studerande säger, som en utmaning i professionshandledningen.

R15: Min utmaning kommer nog att bli att ge studeranden tillräckligt med
utrymme för reflektion och kunna hantera tystnader i samtalet som jag ofta
finner lite obekväma. Jag är en väldigt social person som gärna pratar …
R14: Jag känner att jag lätt diskuterar mycket, så det blir säkert
lärorikt att via handledning få fram studerandes kunskaper just via möjlighet
att rådså dem och pusha på möjlighet för självreflektion ...
Respondenterna nämnde att reflektionsaspekten i handledarskapet ibland kunde

kännas utmanande. Handledaren behöver våga klä av sig rollen som expert och bli mera som

en kollega eller en kritisk vän i professionshandledningen. Handledaren behöver därmed akta
sig för att inte själv bli för ivrig och genast komma med goda råd och lösningar. Samtidigt
som studerande ska få utrymme att reflektera behöver handledaren våga utmana studeranden
och locka fram det kritiska tänkandet. I uppdraget som handledare uppstår med andra ord en

balansgång mellan att kunna ge tillräcklighet med frihet och utrymme till studeranden
samtidigt som handledaren ska våga utmana studerande att reflektera. En av respondenterna

56

nämnde att hon tidigare haft en känsla av att hon inte ville blanda sig i för mycket, men efter

att hon fått mer kunskap insåg hon att man som handledare ska våga ta tag i och utmana
studeranden att reflektera.

R38: Detta är en aspekt av handledarskapet som jag själv skulle vilja
utveckla och bli bättre på, att utmana studeranden och få dem att ställa sig
kritiska till och reflektera kring rådande verksamhet och sitt eget agerande.
R4: Som jag redan skrev i början så är jag rätt snabb i mina handlingar och
har svårt att ge rum för andra. ... Det här är något som jag bör jobba med,
alltså att ge rum för den studerande att själv försöka och göra sina misstag.
Respondenterna lyfte fram tidsbristen som en utmaning i uppdraget som handledare.

Det kändes svårt att under den ibland hektiska vardagen på daghemmet hitta lämpliga

tidpunkter för ostörda handledningsdiskussioner. Flexibilitet och organiseringsförmåga steg
därmed fram som viktiga egenskaper hos handledaren. Några av respondenterna nämnde att
ett sätt att visa att handledarens insats är uppskattad och värdefull är att ge ett personligt
arvode till handledaren.

R42: Tid är ju som sagt en bristvara i dagens samhälle också inom
småbarnspedagogiken, med det sagt behöver vi avsätta mycket mera tid till
samtal med studeranden.
R41: Jag ser fram emot att småningom börja pröva på handledaruppdrag
men det som känns utmanande är tiden. Om jag åtar mig ett dylikt uppdrag
vill jag göra mitt bästa och i nuläget känns det inte särskilt motiverande pga.
tidsbrist och ingen uppskattning (lönetillägg/personligt arvode) för det
merarbete som det skulle innebära.
Citatet nedan och figur 3 sammanfattar svaren på den andra forskningsfrågan, det vill

säga hur respondenterna såg på uppdraget som handledare. Respondenterna såg att uppdraget

som handledare kännetecknas av fem temahelheter. Dessa temahelheter illustreras som fem

ordmoln omkring uppdraget som handledare, som är placerat i mitten av figuren som en
femhörning. Den gula pilen symboliserar vad en lyckad professionshandledning kan medföra,
samtidigt som pilen kan ses som en del av temat ”uppdraget som handledare ger ett mervärde
till professionen”.

57

R24: En handledare bör vara positiv, flexibel, ha en förmåga att lyssna och
brinna för sitt yrke och samtidigt vara öppen för att lära sig mera. Vi har ett
yrke där vi inte blir fullärda. Det är viktigt att vi som handledare ger de
studerande av vår tid, att vi ger både positiv feedback och konstruktiv
feedback, ge redskap/verktyg som de kan ha i sin verktygslåda. Vi som
handledare är där för att stärka kopplingen mellan teori och praktik. Även de
andra som arbetar i samma team har en viktig roll för de studerandena,
eftersom alla bör vara delaktiga.
Figur 3

Blivande handledares syn på uppdraget som handledare:

Ett betydelsefullt
uppdrag, som
borde vara baserat
på frivillighet.

UPPDRAGET
SOM
HANDLEDARE

En skild
yrkesfärdighet,
som stöds upp
av utbildning.

Innebär ett fortlöpande
lärande, där både
handledaren och studeranden
lär sig och utvecklas
tillsammans. I bästa fall
involveras hela personalen i
Uppdraget ger ett
processen.
mervärde till professionen,
då handledaren kan ses
som en medutbildare som
är med och konstruerar en
positiv bild av yrket.

Det finns även
utmaningar i
uppdraget som
handledare.

Uppdraget som handledare handlar
också om att vara med och bygga broar
mellan utbildning och arbetsliv. På det
sättet bidrar professionshandledning till
att upprätthålla kvaliteten, både på
daghemmen och inom utbildningen.

58

I

detta

kapitel

analyseras

5. Diskussion

undersökningens

genomförande

som

helhet.

Datainsamlingsmetoden, resultaten och hermeneutiken som forskningsansats diskuteras. Även
avhandlingens

syfte

behandlas

och

de

ställda

forskningsfrågorna

besvaras.

I

metoddiskussionen diskuteras de olika valen och tillvägagångssätten i undersökningen. Även
kvalitetsaspekterna synliggörs; bland annat diskuteras tillförlitligheten och trovärdigheten i

undersökningen. I resultatdiskussionen kopplas undersökningens resultat samman med
tidigare studier om professionshandledning samt med den sociokulturella ansatsen, som utgör
avhandlingens teoretiska ramverk. Magisteravhandlingen avslutas med en presentation av
sammanfattande slutsatser och förslag till fortsatt forskning.

5.1. Metoddiskussion

Eftersom studien utfördes som en kvalitativ undersökning är resultaten inte generaliserbara

till andra kontexter. Fenomen som undersöks kvalitativt kan nämligen bara förstås i sitt

sammanhang (Kvale & Brinkmann, 2014). Syftet med studien var dock inte att uppnå
allmängiltiga svar, utan att bidra till en ökad kunskap om professionshandledning i
Svenskfinland.

Trots att undersökningens resultat inte direkt går att generalisera till andra

sammanhang, ger resultaten ändå en översikt av blivande handledares syn på innehållet i
handledarskapet och uppdraget som handledare, i det sammanhang som gällde.

Sammanhanget innefattar det faktum att alla respondenter samtidigt deltog i Åbo Akademis
handledarutbildning.

I

magisteravhandlingen

har

det

tydligt

framkommit

att

handledarutbildningen tillsammans med den sociokulturella synen på professionshandledning

utgör två väsentliga sammanhang, eller perspektiv, i undersökningen. I hermeneutisk
forskning är det ett tecken på hög kvalitet att forskaren redovisar det perspektiv som är en
viktig del av tolkningen (Larsson, 2005).

Valet av textanalys som metod är relevant, eftersom det vid tidpunkten för

undersökningen fanns skriftligt material tillgängligt. Inom hermeneutiken studerar man
tolkning av texter och syftet är att erhålla en giltig och gemensam förståelse av meningen i

texten (Kvale & Brinkmann 2014). Eftersom handledarutbildningen byggde på ett koncept

där examinationen utfördes genom skriftliga reflektioner, var det motiverat att använda det

59

material som producerats inom ramen för utbildningen. Undersökningens resultat tyder också
på att textanalys som metod, med hermeneutisk inriktning, har varit ändamålsenlig.

Textanalys som tillvägagångssätt ger också möjlighet till ett större antal respondenter

och ger som metod både en mångfald och ett djup i undersökningen. Westlund (2019) nämner
att vid kvalitativ analys med hermeneutiken som forskningsansats ska man som forskare

försöka samla in material som gett respondenterna utrymme att utveckla egna erfarenheter

och upplevelser, utan att man som forskare har styrt för hårt. Att använda sig av skrivna
texter, som skribenterna producerat i ett annat sammanhang med ett annat syfte, är ett sätt att
förverkliga detta.

Studiens trovärdighet kan anses öka, eftersom respondenterna representerar merparten

av kursdeltagarna i handledarutbildningen. Totalt 52 texter lästes o analyserades, vilket ger
nyanserade insikter om handledares syn på handledarskapet och uppdraget som handledare.

Undersökningen hade med andra ord ett pålitligt sampel. Vidare kan studiens trovärdighet

anses öka av det faktum att det finns ett samband mellan resultaten i denna undersökning och
resultat från tidigare studier.

Trots att det inte finns många undersökningar om professionshandledning inom

småbarnspedagogiken i Finland kunde resultaten ändå kopplas samman med resultat från
tidigare studier, antingen gällande utbildning generellt sett eller med internationella studier
om småbarnspedagogik. Detta faktum styrker undersökningens validitet. Den viktigaste
källan till validitet är, enligt Tjora (2012), att forskningen utförs inom vetenskapliga ramar
och förankras i relevant forskning. Det faktum att det finns gemensamma drag i merparten av

resultaten från denna undersökning och resultaten i tidigare studier, gör att resultaten kan
anses både giltiga och trovärdiga.

Om undersökningen gjordes på nytt skulle jag överväga att välja ut respondenter, som

arbetade på ett övningsdaghem. Det tillvägagångssättet skulle kanske ha gett en mer specifik

bild av hur blivande handledare ser på innehållet i handledarskapet och uppdraget som

handledare på de verksamma övningsdaghemmen i Svenskfinland. Eftersom undersökningens
kontext ändå låg i handledarutbildningen upplever jag att det var motiverat att ta med alla som

deltog i utbildningen. Det fanns inte heller tillräckligt med bakgrundsinformation, som skulle
ha möjliggjort ett rättvist urval. Bland de respondenter som var inskrivna studerande vid Åbo

Akademi kunde det mer än väl ha funnits personer som tidigare arbetat på ett övningsdaghem

eller i tidigare anställningar handlett lärarstuderande. Innehållet i respondenternas texter visar
60

inte heller varierande resultat eller motstridigheter på basen av respondenternas yrkes- eller
utbildningsbakgrund.

Reliabilitet innebär, enligt Tjora (2012), tillförlitlighet och ett viktigt sätt att bekräfta

tillförlitligheten är att berätta om undersökningens kontext. Tillförlitligheten innebär också att
underökningen anses pålitlig och trovärdig. Skulle resultaten ha blivit desamma om en annan
forskare hade utfört samma undersökning eller om man skulle utföra samma undersökning en

gång till? Reliabiliteten i magisteravhandlingen stärks av det faktum att det genomgående har
funnits en öppenhet kring undersökningens genomförande och kontext.

I resultatredovisningen var det ett medvetet val att använda många citat. Av alla 52

respondenter finns minst ett citat med och av samma skribent finns högst två citat med.
Westlund (2019) nämner att det i hermeneutisk forskning gäller att argumentera för en viss

tolkning och att synliggöra analysprocessen, så att läsaren kan instämma i att den tolkning

som gjorts är rimlig. Att skriva ut citaten och att utförligt beskriva tillvägagångssätten i
analysprocessen (kap.3.4) är ett sätt att göra detta.

Min egen roll som medstuderande i handledarutbildningen gör att jag har en gedigen

förståelse för den kontext som texterna är skrivna i. Detta är helt klart en fördel ur ett

hermeneutiskt perspektiv, där förförståelsen för sammanhanget betonas. Ur ett etiskt
perspektiv igen kan mitt medstuderandeskap utgöra en utmaning, gällande till exempel

objektiviteten som forskare. Lyckades jag ha en tillräckligt objektiv inställning vid
genomgången och analysen av materialet? För att garantera objektiviteten använde jag mig av
tydliga och noggranna riktlinjer för hermeneutisk analys och tolkning (Westlund, 2019).

Studien begränsas eventuellt av det faktum att textanalysen baserar sig på

respondenternas öppna reflektioner och tankar kring handledarskap. Undersökningen ger

alltså inte en bild av hur professionshandledningen förverkligas i praktiken inom
småbarnspedagogiken under en studerandes praktikperiod. Detta behöver man beakta vid
analysen och tolkningen av resultaten. Studien ger enbart en bild av hur blivande handledare

ser på innehållet i handledarskapet och uppdraget som handledare. Det övergripande syftet

med studien var ändå att bidra med ökad kunskap om professionshandledning, inte att
beskriva eller utvärdera den professionshandledning som sker på övningsdaghemmen.

61

5.2.

Resultatdiskussion

Resultatdiskussionen

presenteras

utgående

från

de

ställda

forskningsfrågorna

i

magisteravhandlingen och i enlighet med strukturen för resultatredovisningen i kapitel 4. Det
innebär att till först diskuteras respondenternas syn på innehållet i handledarskapet och den
första forskningsfrågan besvaras. Efter det följer en diskussion av den andra forskningsfrågan,
det vill säga respondenternas syn på uppdraget som handledare.

5.2.1. Blivande handledares syn på innehållet i handledarskapet
I det stora hela kan konstateras att, gällande den första forskningsfrågan, det vill säga hur

blivande handledare ser på handledarskapet, stämmer resultaten bra överens med resultaten i
tidigare studier. Resultaten diskuteras utgående från upplägget i kapitel 4.1., vilket innebär att
först diskuteras handledarskap som en relation mellan handledare och studerande, sedan
handledarskap som reflektion och till sist de kärnvärden som ingår i handledarskapet.

Respondenterna lyfter fram relationell kompetens som ett kännetecken för innehållet i

handledarskapet. Respondenterna beskriver relationen mellan handledare och studerande som

en förutsättning för en lyckad handledning. Resultatet stöds av tidigare undersökningar
(Bjerkholt, 2012; Liinamaa 2014; Nolan, 2017; Østern m.fl., 2020), där relationen stiger fram
som en avgörande faktor för en lyckad professionshandledning.

Respondenterna beskriver att relationen mellan handledare och studerande präglas av

trygghet och tillit. I tidigare studier nämns inte begreppet trygghet, men ordet tillit
förekommer. I Liinamaas (2014) undersökning beskriver studerande att de vill att relationen

till handledaren ska präglas av tillit och en känsla av uppskattning. Østern m.fl. (2020)

nämner att handledarens respektfulla bemötande samt förmågan att lyssna skapar tillit och

förtroende i relationen, i det som kallas erkännandeperspektivet. Resultaten i undersökningen
korrelerar därmed med resultaten från tidigare studier, med den skillnaden att begreppet
trygghet understryks. I resultaten från undersökningen stiger med andra ord trygghetsaspekten
fram, som en ytterligare aspekt i relationen mellan handledare och studerande.

Respondenterna menar att relationen mellan studerande och handledare ska skapa

utrymme för utveckling och lärande. Liknande resultat hittas av Bjerkholt (2012), som
betonar vikten av att etablera sådana relationer, som främjar en god inlärningsmiljö.
Respondenterna lyfter också fram att relationen mellan studerande och handledare bygger på

62

ett respektfullt och jämlikt bemötande, vilket även tidigare undersökningar bekräftar
(Liinamaa, 2014; Nolan 2017).

Respondenterna beskriver vidare att relationen sker på olika nivåer och jämför

relationen mellan handledare och studerande med relationen till barnen i barngruppen eller

relationen kollegor emellan. Respondenterna lyfter också fram att i handledarskapet ingår
förmågan att vara flexibel och att kunna växla mellan olika roller under olika delar av

praktiken. Respondenternas uppfattningar får stöd av Ambresotti och Dekkers (2010), som
bekräftar att de roller som handledaren tar under handledningsprocessen är många och vilken

roll handledaren väljer beror dels på sammanhanget, dels på de uppsatta målen för

praktikperioden. Även Liinamaa (2014) nämner handledarens pendlande mellan olika
uppgifter och roller på arbetsplatsen.

Sammanhanget och förmågan att anpassa professionshandledningen efter både

situationen och studerandes behov hänger starkt ihop med den sociokulturella synen, som

magisteravhandlingen utgår ifrån. Med en utgångspunkt i en sociokulturell ansats kan
professionshandledningen, enligt Bjerkholt (2019), inte lösgöras från sitt sammanhang.

Professionshandledningen och människorna som ingår i den, ska då förstås i ljuset av sin
historia och sin kulturella kontext.

Resultaten i undersökningen tyder på att respondenterna ser reflektion som ett viktigt

innehåll

i

professionshandledningen.

Reflektionens

betydelse

understryks

även

i

begreppsdefinitionen av professionshandledning (Bjerkholt, 2019). Respondenterna menar att
en av handledarens viktigaste uppgifter är att få studerande att reflektera, för genom reflektion

och kritiskt tänkande får studerande möjlighet att lära sig och att utvecklas. Resonemanget

stöds av resultaten i tidigare studier, där reflektion lyfts fram som en viktig komponent (Hjort
& Pramling, 2014; Lehtelä, 2012; Romar, 2017).

Respondenterna betonar att handledarskapet även för handledaren medför reflektion

och kritisk granskning av den egna verksamheten och de egna arbetssätten. Liknande resultat

hittas i Lehteläs (2012), Liinamaas (2014) och Nolans (2017) studier, där det nämns att via
interaktionen med sin studerande får handledaren en möjlighet att delta i djupa diskussioner,

som präglas av reflektion och kritisk granskning av den egna verksamheten. Handledaren får
också via professionshandledningen inspiration och nya idéer i det egna arbetet.

Som en ytterligare dimension i reflektionsperspektivet stiger i resultaten av

undersökningen fram betydelsen av ett gemensamt yrkesspråk. Ett gemensamt yrkesspråk

63

bidrar till att reflektion och kritiskt tänkande uppnås i professionshandledningen. Resultatet
stämmer bra överens med det Østern m.fl. (2020) anser om vikten av en gemensam
kunskapsbas och ett gemensamt professionellt språk. Även Bjerkholt (2019) betonar språkets

betydelse i samtalen och hon hävdar att språket är det viktigaste intellektuella redskapet, som
skapar förutsättningar för innehållet i professionshandledningen.

Gällande de kärnvärden som finns i handledarskapet lyfter respondenterna fram

betydelsen av ett varmt välkomnande, som garanteras genom bland annat tillräcklig
förberedelse och en god planering. Liknande resultat hittas i Liinamaas (2014) undersökning,

där inledningsfasen av handledningsprocessen, tillsammans med en god förberedelse anses,
vara de allra viktigaste delarna i handledningsprocessen.

Respondenterna lyfter vidare fram att arbetsgemenskapen och den verksamhetskultur

som råder på daghemmet har en stor betydelse för professionshandledningen. Resultaten

stämmer överens med det Liinamaa (2014) nämner om att förhållandena inom teamet,
atmosfären samt den verksamhetskultur som råder på arbetsplatsen är faktorer som påverkar

handledningsprocessen, speciellt hur studerande upplever praktiken. Även i Bjerkholts (2019)
begreppsdefinition av professionshandledning betonas att professionens värderingar och

kunskapsgrunder är centrala. Ett annat intressant kärnvärde, som respondenterna tar upp, är
handledarens egna värderingar samt synen på studerande och handledarskapet. Det är till
fördel för professionshandledningen om handledaren ser studeranden som en tillgång och en
resurs, vilket även tidigare studier bekräftar (Liinamaa, 2014).

5.2.2. Blivande handledares syn på uppdraget som handledare
Då resultaten från den första forskningsfrågan styrker de resultat som framkommit i tidigare

undersökningar bidrar svaren på den andra forskningsfrågan med en del nya insikter. En stor
del av resultaten hänger ihop med liknande resultat i andra studier, men även nya inslag kan
skönjas. Resultaten diskuteras utgående från de fem temahelheter som steg fram som resultat i

undersökningen: 1) uppdraget som handledare är betydelsefullt, 2) uppdraget som handledare

är en skild yrkesfärdighet, 3) uppdraget som handledare innebär lärande tillsammans med
andra, 4) uppdraget som handledare ger ett mervärde till professionen och 5) utmaningar i
uppdraget som handledare.

Respondenterna ger uttryck för att uppdraget som handledare känns både viktigt och

meningsfullt. Respondenterna använder ord som givande och berikande, då de beskriver hur
64

det är att vara handledare. Liknande resultat hittas i tidigare studier (Lehtelä, 2012; Liinamaa,
2014; Nolan, 2017), där det framkommer att det för handledaren känns givande att kunna

bidra med sitt eget kunnande och sin egen arbetserfarenhet. I Thorsens (2016) studie
diskuteras professionshandledning ur den synvinkeln att den har en central roll i utbildningen
av lärare. Från detta resultat kan man härleda att om uppdraget som handledare är en central
del av utbildningen, betyder det också att uppdraget är betydelsefullt.

Respondenterna lyfter fram en förändrad syn, där handledaruppdraget upplevs som

någonting mer än att vara lärare inom småbarnspedagogiken. Respondenterna beskriver att

enbart arbetserfarenhet inte räcker för att vara en bra handledare. Uppdraget som handledare

är med andra ord en skild yrkesfärdighet och respondenterna tar upp betydelsen av en formell

utbildning för handledare. Resultaten stämmer bra överens med det Thorsen (2016) menar att

det finns ett behov att professionalisera uppdraget som handledare. Även Østern m.fl. (2020)
lyfter fram handledarkompetensen, som ett sätt att professionalisera handledningen inom
lärarutbildningen.

Resultaten i undersökningen visar att uppdraget som handledare bidrar till fortgående

lärande processer, där både studerande, handledare och i bästa fall hela personalen medverkar.

Professionshandledning innebär alltså mångdimensionella lärande processer och ett lärande

tillsammans med andra. Respondenternas beskrivningar får stöd av Liinamaa (2014) och

Nolan (2017), som betonar att professionshandledningen kan vara givande för alla parter. De
menar att förverkligandet av professionshandledning som ett mångprofessionellt teamarbete
kan skapa en pedagogisk möjlighet till kollegialt lärande för hela personalen på daghemmet.

Respondenternas tankar om ett lärande tillsammans med andra kan kopplas ihop med

det Ståhle och Edman (2020) kallar handledning som kollegialt stöd. Denna dimension av

professionshandledning innefattar stödjandet av professionella relationer kollegor emellan och
fokuserade på teamet samt utvecklingen av innehåll, undervisning, aktiviteter och pedagogik.

Resonemanget får även stöd i den sociokulturella synen på professionshandledning, där
interaktionen och betydelsen av att lärande sker i gemenskap med andra betonas (Bjerkholt,

2019; Vygotsky, 1978). Ståhle och Edman (2020) lyfter också fram att det faktum att lärare
inom

småbarnspedagogiken

dagligen

har

kontakt

med

andra

yrkesgrupper

och

vårdnadshavare tyder på att miljön och verksamhetskulturen i daghemmen är olik den i

skolan. På grund av detta är det även vanligt att flera i personalen involveras i
handledningsprocessen.

65

I resultaten av undersökningen framkom det också att uppdraget som handledare

innebär att man som handledare är med och konstruerar en positiv bild av yrket som lärare

inom småbarnspedagogik. Respondenterna menar att det är viktigt att handledaren är en god

förebild och funderar över vilken bild av yrket och verksamheten på daghemmet hen ger till

studeranden. Målet är att höja statusen för yrket. Detta resultat framkommer som en ny
dimension i uppdraget som handledare, eftersom det inte stiger fram som ett tydligt resultat i
tidigare studier om professionshandledning.

Respondenterna nämner också att uppdraget som handledare innebär att handledaren

är med och utbildar nya småbarnspedagoger och de betonar även vikten av ett fungerande

samarbete mellan universitetet och fältet. Liknande resultat hittas av Nolan (2017), som
hävdar att en lyckad och fortgående professionshandledning tätar glappet mellan utbildning

och praktisk yrkesutövning. I och med det skapas förbättrade praktikperioder, med en mer
yrkesskicklig personal på fältet.

Respondenterna lyfter även fram betydelsen av upprätthållandet av kvaliteten, både på

daghemmen och inom utbildningen. Respondenternas syn på kvalitet får stöd av Vlasov m.fl.

(2019), som lyfter fram att personalens grund- och fortbildning samt utveckling i yrket är
centrala strukturella kvalitetsfaktorer. Även utbildningsprogrammets innehåll och kvalitet har

en stor inverkan på vilket kunnande och vilken yrkesskicklighet personalen har. I tidigare
studier som finns om professionshandledning nämns också begreppet kvalitet. Till exempel
Østern m.fl. (2020) menar att professionshandledning omfattar upprätthållandet av kvaliteten
på det

egna

arbetet

som

handledare.

Även

Bjerkholt

(2019)

lyfter

fram

att

professionshandledningen ska kunna bidra till ny förståelse och kvalitetsutveckling.
Uppdraget som handledare kan ge ett mervärde till professionen.

Respondenterna lyfter fram att det även finns utmaningar i uppdraget som handledare.

De förväntningar och krav som ställs på handledaren är höga och uppdraget som handledare
ska skötas vid sidan av grunduppgiften som lärare inom småbarnspedagogiken.

Respondenterna upplever att handledarskapet på grund av detta kan kännas komplext och
ibland som en omöjlig uppgift. Respondenternas tankar får stöd av Ambresotti & Dekkers
(2010), Liinamaa (2014) och Ståhle & Edman (2020), som lyfter fram att handledarrollens
dynamiska och flerdelade karaktär gör att uppdraget kan kännas komplicerat.

Respondenterna lyfter också fram tidsbristen som en utmaning i uppdraget som

handledare. Det känns svårt att under den ibland hektiska vardagen på daghemmet hitta

66

lämpliga tidpunkter för ostörda handledningsdiskussioner. Resultaten stämmer överens med

resultaten i Liinamaas (2104) undersökning, där tidsbristen lyftes fram som en stor utmaning i
uppdraget som handledare, specifikt inom småbarnspedagogiken.

I Ståhle och Edmans (2020) studie lyfts tre olika typer av handledning fram:

handledning som personligt stöd, handledning som professionellt stöd och handledning som

kollegialt stöd. Dessa tre olika typer av handledning beskriver på ett bra sätt komplexiteten
och de olika nyanserna som finns i uppdraget som handledare. Rollen som handledare är

därmed flerdelad och det krävs yrkesskicklighet att som handledare kunna pendla mellan de

olika roller, samt att som handledare ha förmågan att se vad som behövs i vilken situation.

Komplexiteten i uppdraget som handledare syns i resultaten av denna undersökning som de
krav och förväntningar som respondenterna lyfter fram som utmaningar i uppdraget som
handledare. Gällande den flerdelade rollen som handledare nämner respondenterna förmågan
att kunna anpassa handledningen i enlighet med studerandens behov, som ett viktigt innehåll i
handledarskapet.

Respondenterna ger i sina reflektioner uttryck för att speciellt det som Ståhle och

Edman (2020) kallar handledning som personligt stöd känns utmanande i uppdraget som
handledare. Handledningen som personligt stöd fokuserar på stödjandet av den handleddas

egna personliga utveckling. Respondenterna nämner till exempel att det kan kännas
utmanande att ta upp svåra saker med studerande eller att möta en passiv studerande. Även

förmågan att hantera tystnader i samtalen eller att själv inte prata för mycket nämns. I
uppdraget som handledare uppstår därmed en balansgång mellan att kunna ge tillräcklighet
med frihet och utrymme till studerande samtidigt som man som handledare ska våga utmana

studerande. Resonemanget får stöd av Ståhle och Edman (2020) som nämner att handledning

som personligt stöd innefattar att ge studeranden tillräckligt med tid för egna tankar, men
också ställa frågor som utmanar den handleddas egna uppfattningar.

Gällande de utmaningar som handledarna står inför kan från resultaten av

undersökningen skönjas en känsla av otillräcklighet och osäkerhet bland de blivande
handledarna. Respondenterna känner att de i vissa situationer fortfarande saknar den kunskap

som behövs eller så känner de att vissa specifika situationer i uppdraget som handledare känns

betungande eller utmanande. Därtill framkommer det i resultaten att känslan av tidsbrist leder
till att det blir utmanande att förverkliga uppdraget som handledare i praktiken på daghemmet.

67

Sammanfattningsvis kan man konstatera att respondenternas reflektioner på ett

nyanserat sätt lyfter fram flera olika aspekter kring blivande handledares syn på innehållet i

handledarskapet samt uppdraget som handledare. Studien bidrar därmed till en ökad kunskap
om professionshandledning inom småbarnspedagogik. Studien ger även en fördjupad

förståelse av blivande handledares syn på handledarskapet och uppdraget som handledare,

vilket innebär att magisteravhandlingens två syften har uppnåtts. Samtidigt har
respondenternas reflektioner gett svar på avhandlingens forskningsfrågor.

5.3. Sammanfattande slutsatser och förslag till fortsatt forskning

Blivande handledare ser att innehållet i handledarskapet byggs upp av en god relation mellan
handledare och studerande. Resultaten i undersökningen bekräftar handledarens relationella
kompetens, som en avgörande faktor för professionshandledning inom småbarnspedagogik.
Respondenterna befäster också tryggheten, som ett ytterligare kännetecken för innehållet i

handledarskapet. Studien belyser även reflektionens betydelse i professionshandledning och

erkänner vikten av vissa kärnvärden. Dessa kärnvärden är betydelsen av ett varmt
välkomnande, att se studerande som en tillgång och resurs, att inom kollegiet ha en uttalad

och gemensam grundsyn samt vikten av samhörighet och en positiv stämning bland
personalen.

Gällande uppdraget som handledare stiger flera olika aspekter fram. En slutsats är att

blivande handledare ser uppdraget som handledare som både betydelsefullt och viktigt.
Blivande handledare tar också upp betydelsen av utbildning och därmed steg det i resultaten
av undersökningen fram ett behov av att professionalisera uppdraget som handledare inom
småbarnspedagogiken.

Uppdraget som handledare bidrar även till ett gemensamt lärande tillsammans med

andra. Professionshandledning innebär alltså inte enbart en lärprocess för studerande, utan är
en helhetsmässig och fortlöpande process, som i bästa fall gagnar hela personalen. En lyckad
professionshandledning bidrar också till en högre kvalitet inom småbarnspedagogisk

verksamhet och ett ökat samarbete mellan universitetet och fältet. Fälthandledaren kan ses
som en medlärare inom utbildningen och i bästa fall kan teori och praktik via en lyckad
professionshandledning flätas samman.

Ett centralt resultat i undersökningen är de utmaningar som blivande handledare lyfter

fram i uppdraget som handledare. Utmaningarna handlar å ena sidan om de strukturella
68

utmaningarna, som påverkar hur uppdraget förverkligas i praktiken på daghemmet. Å andra

sidan handlar det om utmaningar på ett mer personligt plan, som ger sig uttryck i en känsla av
otillräcklighet, osäkerhet och en brist på kunskap. Det här är faktorer som både från

arbetsgivarhåll och inom utbildningen skulle behöva uppmärksammas. Arbetsgivare och
utbildningen borde tillsammans skapa fungerande strukturer och tillgodose tillräckliga

resurser, för att uppdraget som handledare kan förverkligas på ett fungerande sätt på de
verksamma övningsdaghemmen i Svenskfinland. Gällande de mer personliga utmaningarna,
som blivande handledare beskriver, kunde man till exempel inom ramen för de fortsatta

nätverksträffarna stöda handledarna i deras viktiga uppdrag. En viktig målsättning skulle vara
att tillsammans arbeta för att skapa goda förutsättningar för att uppdraget som handledare
kunde genomföras på ett ändamålsenligt sätt.

Som förslag till fortsatt forskning kunde det vara intressant att fördjupa sig i

professionshandledning på de verksamma övningsdaghemmen i Svenskfinland. Handledarna
har hunnit få en del praktisk erfarenhet av att handleda studerande enligt den nya modellen

och studerandena har också erfarenhet av hur det är att utföra sina praktikperioder på ett
övningsdaghem, med utbildade fälthandledare. Observation som metod, i form av till exempel
videoinspelningar av handledningssamtal, kunde vara ett bra sätt att forska vidare i ämnet.
Hur syns det relationella perspektivet i handledarskapet i praktiken och på vilket sätt används

reflektion som en del av professionshandledningen? Ett annat sätt att forska vidare om

professionshandledning kunde vara att använda aktionsforskning som metod, inom ramen för
nätverksträffarna. Fokus kunde ligga på till exempel hur reflektionsdimensionen kunde
utvecklas i handledarskapet eller hur utmaningarna i handledaruppdraget kunde tacklas.

Professionshandledning kunde även implementeras till andra delar av verksamheten

inom småbarnspedagogiken. På det sättet kunde man dra större nytta av det kunnande som
kommit fram via handledarutbildningen. Man kunde till exempel utreda behovet av

professionshandledning av nyutexaminerade lärare inom småbarnspedagogik och ta fram

modeller för hur det kunde förverkligas. Professionshandledning kunde införas som en
bestående del av introduktionen av all nyanställd personal inom småbarnspedagogiken.

69

Referenser
Alvesson, M. & Sköldberg, K. (2017). Tolkning och reflektion. Vetenskaplig filosofi och
kvalitativ metod (3 uppl.). Studentlitteratur.

Ambrosetti, A., & Dekkers, J. (2010). The Interconnectedness of the Roles of Mentors and
Mentees in Pre-service Teacher Education Mentoring Relationships. Australian Journal of
Teacher Education, 35 (6), 42–55). http://dx.doi.org/10.14221/ajte.2010v35n6.3

Anttila, P. (2006). Tutkiva toiminta ja Ilmaisu, Teos, Tekeminen (2 uppl.). Artefakta 16.
Birnik, H. (2010). Handledande samtal. Studentlitteratur.
Bjerkholt, E. (2012). Åpning av lukkede rom. En kvalitativ studie av innholdet og dialogene i
veiledningssamtaler mellom nyutdannede lærere og lokale veiledere. [Doktorsavhandling,
Universitetet i Oslo]. http://hdl.handle.net/11250/2438209

Bjerkholt, E. (2019). Professionshandledning för lärare. Studentlitteratur.
Buss, A. (2021). Rapport. Övningsdaghem i samarbete med Åbo Akademi. Åbo Akademi.
https://www.abo.fi/projekt/ovningsdaghem-utveckla-ovningsdaghemsverksamhet-inomsmabarnspedagogiken/

Denscombe, M. (2018). Forskningshandboken – för småskaliga forskningsprojekt inom
samhällsvetenskaperna (4 uppl.). Studentlitteratur.

Furu, A-C., & Sandvik, M. (2019). Att stöda pedagogers relationella professionalism genom

forskningscirklar. Nordisk barnehageforskning 18(1), 1-16. https://doi.org/10.7577/nbf.3243
Helgesson, G. (2015). Forskningsetik (2 uppl.). Studentlitteratur.
Hjort, M-L. & Pramling, N. (2014). Den blivande förskolelärarens formering. En studie av

verksamhetsförlagda handledningssamtal, argumentationstraditioner och metaforik. Nordic
early childhood education reserach journal 7(10), 1–18. https://doi.org/10.7577/nbf.610
Johansson, B & Olsson, C. (2015). Handbok för handledare – att handleda i praktisk
yrkesverksamhet. Komlitt.

70

Kvale, S. & Brinkmann, S. (2014). Den kvalitativa forskningsintervjun (3 uppl.).
Studentlitteratur.

Lag om småbarnspedagogik (540/2018). Finlex.
https://www.finlex.fi/sv/laki/alkup/2018/20180540

Larsson, S. (2005). Om kvalitet i kvalitativa studier. Nordisk Pedagogik, 25(1), 16-35.
http://urn.kb.se/resolve?urn=urn:nbn:se:liu:diva-24757

Lauvås, P. & Handal, G. (2015). Handledning och praktisk yrkesteori (3 uppl.).
Studentlitteratur.

Lehtelä, P. (2012). Oppilaitoksen ohjaavien opettajien näkemyksiä opetusharjoittelun

ohjauksesta Oulun ammatillisessa opettajakorkeakoulussa. Jyväskylä: Jyväskylän yliopisto.
http://urn.fi/URN:NBN:fi:jyu-201210222744

Lindén, J. (2014). Praktikhandledning och professionell utveckling. Studentlitteratur.
Liinamaa, T. (2014). Merkityksellisen ohjaus- ja vuorovaikutussuhteen olemus

lastentarhanopettajakoulutuksen ohjatussa harjoittelussa. [Doktorsavhandling, Jyväskylän
yliopisto]. JYX-julkaisuarkisto. http://urn.fi/URN:ISBN:978-951-39-5807-7
Løw, O. (2011). Pedagogisk handledning. Studentlitteratur.
Mäkinen, O. (2006). Tutkimusetiikan ABC. Tammi.
Nolan, A. (2017). Effective mentoring for the next generation of early childhood teachers in
Victoria, Australia. Mentoring & Tutoring: Partnership in Learning, 25(3), 272-290.
https://doi.org/10.1080/13611267.2017.1364800

Nolan, A., & Morrissey, A-M. (2015). Just another meeting?: Investigating mentoring for

early childhood teachers in Victoria, Australasian Journal of Early Childhood, 40(2), 40-48.
http://hdl.handle.net/10536/DRO/DU:30073718

Romar, E. (2017). Att förvärva yrkesläraridentitet. En fenomenografisk yrkespedagogisk

studie av praktikhandledningens inflytande på yrkeslärarstuderandes identitetsutveckling.

Åbo Akademis förlag. CIP Cataloguing in Publication. http://urn.fi/URN:ISBN 978-951-765874-4

Skott, C. (2004) (Red.). Berättelsens praktik och teori – narrativ forskning i ett hermeneutiskt
perspektiv. Studentlitteratur.

71

Statsrådets förordning om universitetsexamina (794/2004). Finlex.
https://www.finlex.fi/sv/laki/alkup/2004/20040794

Ståhle, Y. & Edman Ståhlbrandt, E. (2020). Exploring descriptions of mentoring as support in
Swedish preschools. Journal of Early Childhood Teacher Education.
https://doi.org/10.1080/10901027.2020.1817814

Thornberg, R. & Fejes, A. (2019). Kvalitet och generaliserbarhet i kvalitativa studier. I A.
Fejes & R. Thornberg (Red.), Handbok i kvalitativ analys (upplaga 3 s.273-292). Liber.

Thorsen, K. E. (2016). Practice Teachers´ Role in Teacher Education - Individual Practices
across Educational Curricula. Acta Didactica Norge, 10(2), 179–192.
https://doi.org/10.5617/adno.2417

Tjora, A. (2012). Från nyfikenhet till systematisk kunskap: kvalitativ forskning i praktiken.
Studentlitteratur.

Utbildningsstyrelsen (2018). Grunderna för planen för småbarnspedagogik.
https://www.oph.fi/sites/default/files/documents/grunderna-for-planen-forsmabarnspedagogik-2018_0.pdf

Vlasov, J., Salminen, J., Repo, L., Karila, K., Kinnunen, S., Mattila, V… Sulonen, H. (2019).
Grunder och rekommendationer för utvärdering av småbarnspedagogikens kvalitet.

Nationella centret för utbildningsutvärdering. https://karvi.fi/sv/publication/varhaiskasvatuksenlaadun-arvioinnin-perusteet-ja-suositukset-3/

Vygotsky, L.S. (1978). Mind in Society. The Development of Higher Psychological
Processes. Harvard University Press.

Westlund, I. (2019) Hermeneutik. I A. Fejes & R. Thornberg (Red.), Handbok i kvalitativ
analys (upplaga 3 s.72-90). Liber.

Ödman, P-J. (2007). Tolkning, förståelse, vetande. Hermeneutik i teori och praktik (2 uppl.).
Nordstedts akademiska förlag.

Østern, A-L., Svedlin, R. & Engvik, G. (2020). Partnerskap inom lärarutbildning i Norge och
Finland: historiska förutsättningar för og praktiklärares förståelse av professionell

handledning. Acta Didactica Norden 14(2), 1-22. http://dx.doi.org/10.5617/adno.7915
72

BILAGA 1

Handledarutbildning för
praktikhandledning inom
småbarnspedagogik 5 sp
TID: 22.10.2020-18.2.2021

Lärandemål
•
•
•
•

Lärandemål och kursinnehåll

tillämpa teoretisk och praktisk kunskap om pedagogisk handledning
och handledningsprocessen för att stödja yrkesprofessionell
utveckling underpraktik.
förverkliga ett relationellt grundat handledarskap.
reflektera över sin egen roll som handledare, sina egna resurser och
utmaningar iförhållande till handledaruppdraget.
utveckla en verksamhetskultur som stöder professionell utveckling.

Innehåll
Under kursen kommer du att få möjlighet att identifiera och utveckla handledning
av god kvalitet. Du fördjupar dig i grundläggande teorier om uppdraget och rollen
som handledare, handledningsbegrepp samt handledningsprocesser och strategier i teori och praktik. Kursen ger dig förståelse för relationens och
kommunikationens betydelse för den handleddes professionella utveckling. Du får
insikter om samtalets roll och strukturer för handledning som kan ske enskilt, i
grupp eller som trepartssamtal. Du får insyn i styrning och ledning av
småbarnspedagogisk verksamhet för att kunna stödja den handleddes utveckling
inom dessa områden. Under kursen tar du del av praktiska verktyg som stöd för
både handledning och utveckling av en hållbar verksamhetskultur. Kursen ger dej
möjlighet till professionell kollegial utveckling genom reflektion och diskussion.
En kontinuerlig reflektion för att nå en ökad självkännedom och
professionsutveckling som handledare synliggörs med hjälp av en individuell
portfolio, som även används som examinationsform.

73

Undervisningens form
TEMA 1 Introduktions träff ca 15 h
• må 26.10.2020 16:00-18:00 på zoom. Seminarium om professionell utveckling:
kompetens och identitet
• fyra kursuppgifter
TEMA 2 Professionell och kollegial utveckling I – delad pedagogisk grundsyn ca 18 h
• självständigt arbete
• fyra kursuppgifter
TEMA 3 Vad innebär det att vara handledare? ca 18 h
• må 23.11.2020 16:00-18:00 på zoom. Seminarium om professionsutveckling,
handledning av studerande samt studerandes och handledares förväntningar på
handledningen
• fem kursuppgifter
TEMA 4 Faser och strategier i handledningen ca 25 h
• självständigt arbete
• sex kursuppgifter
TEMA 5 Handledning i relationellt perspektiv ca 27 h
• må 11.01.2021 16:00-18:00 på zoom. Seminarium om det relationella perspektivet
och introduktion av PROSUS som verktyg för kollegialt utvecklingsarbete
• fyra kursuppgifter
TEMA 6 Professionell och kollegial utveckling ca 17 h
• självständigt arbete
• tre kursuppgifter
TEMA 7 Sammanfattning och slutuppgift ca 15 h
• må 15.02.2021 16:00-18:00 på zoom. Avslutande seminarium.

ZOOM länk till alla tillfällen
https://aboakademi.zoom.us/j/68745891636?pwd=alZEdGxpeld2akR4Rzl5RG5jaU44d z09

Närvaro
Seminarierna är i regel obligatoriska. Om man missar ett zoom seminarium kan man ta
del av den videoinspelade versionen. Då krävs en reflektionsuppgift om 2 sidor med
källhänvisning.

74

Examinationsformer och datum
-

Slutförda kursuppgifter inom de tidsramar som givits i moodle
Handlingsplan för att ta emot studerande 1-2 A4. Inlämnas senast 12 mars
2021.Uppgiften kan kompletteras en gång.
Reflektion över din egen lärprocess, 2-3 A4. Inlämnas senast 12 mars
2021.Uppgiften kan kompletteras en gång.

Bedömningsskala

Godkänd/Underkänd

Kurslitteratur

1. Bjerkholt, E. (2019). Professionshandledning för lärare. Lund: Studentlitteratur.
2. Lauvås & Handal (2015) Handledning och praktisk yrkesteori. (3. upplagan)
Lund:Studentlitteratur
3. Tallberg Broman, I (2017) Att skapa trygghet och välbefinannde. I L.
Rubinstein Reich, I. Tallberg Broman & A-C. Vallberg Roth (Red.) Professionell
yrkesutövning iförskola. Lund: Studentlitteratur. (Kapitel 3.)
4. Persson, S. & Gustavsson, L.H. (2016) Omsorg – kärlek, medkänsla
och noggrannhet. I B. Riddersporre & B. Bruce (Red.) Omsorg i en
förskola påvetenskaplig grund. Stockholm: Natur & Kultur. (Kapitel
1)
5. Furu, A-C. & Sandvik, M. (2019) Att stöda pedagogers relationella
professionalismgenom forskningscirklar. Nordisk Barnehage, 18 (2) 1-16.
6. Grunderna för planen för småbarnspedagogik 2018
7. Samt litteratur enligt anvisningar

