Läromedelsanalys av Pi Matematik
En kvalitativ innehållsanalys av berättelsen i läromedlet från årskurs sju till nio
Adrian Snellman

Avhandling för magisterexamen
Fakulteten för pedagogik och välfärdsstudier
Åbo Akademi
Vasa 2022

ABSTRAKT Författare
Snellman, Adrian

Årtal

2022

Arbetets titel

Läromedelsanalys av Pi Matematik
En kvalitativ innehållsanalys av berättelsen i läromedlet från årskurs sju till nio
Vasa: Åbo Akademi. Fakulteten för pedagogik och välfärdsstudier Sidantal (tot.) 37

___________________________________________________________________________
Referat

Syftet med denna magisteravhandling är att undersöka berättelsemönster i ett
allmänt använt matematikläromedel och huruvida dessa har potential att främja
elevers nyfikenhet. Forskningsfrågan lyder: Hur lyfter läromedelsserien för åk 7 –
9 fram berättelsen i de algebraiska områdena i böckerna och hur främjar dessa
berättelser elevernas nyfikenhet?
För att få svar på forskningsfrågan gjordes en kvalitativ innehållsanalys av de
algebraiska kapitlen i läromedelsserien Pi Matematik från årskurs sju till nio.
Denna typ av analys valdes för att få en uppfattning om vilka mönster som bildas
inuti texten som analyseras, i detta fall läromedlen, och hur dessa mönster bygger
på varandra. Innehållsanalysen gjordes genom att använda ett ramverk som
tidigare bearbetats fram av Dietker och Richman (2021). Skillnaden i denna
avhandling och Dietker och Richmans (2021) forskning är att denna avhandling
använder sig av ett något bredare perspektiv, vilket betyder att denna avhandling
fokuserar på de algebraiska kapitlen som helhet och analyserar inte hur
meningarna i kapitlen är uppbyggda.
I resultatet framkommer att de berättelsemönster som uppkommer i
läromedelsseriens algebraiska kapitel ofta är relativt korta och de matematiska
frågeställningar som böckerna behandlar besvaras till största delen omedelbart i
texten utan att bygga upp till ett svar med en berättelse. Detta mönster kan ses i
alla tre böcker. Jämför man böckerna så ser man att de kortaste berättelsemönstren
hittas i Pi Matematik 8, medan Pi matematik 7 och Pi Matematik 9 består av en
blandning mellan korta och längre berättelsemönster. Böckernas algebraiska
kapitel är uppbyggda på ett sådant sätt som skall fokusera på att presentera
information åt läsaren, främst genom att beskriva hur man löser olika uppgifter
och därefter följa med exempeluppgifter. Detta leder till att fokus inte ligger på
berättelsen som bildas i sig, utan på att få en informativ text utan att fokusera
desto mera på ”den röda tråden”. Detta leder till korta berättelsemönster i
böckerna.
Matematikböcker och texter är oftare uppbyggda som manualer för hur man löser
matematiska problem än berättelser som fångar ens intresse. För att engagera
elever att betrakta matematikundervisningen som mera intressant kunde det
matematiska stoffet presenteras i en mera berättande form. Genom att kombinera

det algebraiska innehållet i kapitlen med en berättelse som håller en ”röd tråd”
genom de områden som behandlas kunde detta fungera som en motivationsfaktor
för eleverna.
__________________________________________________________________________
Ämnesord

Algebra, matematisk berättelse, Pi Matematik

Innehållsförteckning
1 INLEDNING ................................................................................................................................... 1
2 BAKGRUND OCH TIDIGARE FORSKNING ............................................................................. 3
2.1Algebrans historia ..................................................................................................................... 3
2.2Algebra som undervisningsobjekt............................................................................................. 4
2.2.1 Skolalgebra....................................................................................................................... 4
2.2.2 Algebra i läroplanen ........................................................................................................5
2.3Elevers algebrakunskaper och attityder till skolmatematik .................................................... 6
2.3.1 Finlands resultat i nationella och internationella undersökningar ................................ 6
2.3.2 Elevers attityder till skolmatematik ................................................................................ 9
3 TEORETISKA UTGÅNGSPUNKTER ....................................................................................... 12
3.1Den matematiska berättelsen och stödjandet av nyfikenhet .................................................. 12
3.1.1 Lärobokens intresseväckande funktion ........................................................................ 13
3.1.2 Lärobokens roll i undervisningen ................................................................................. 14
3.2Den algebraiska förståelsen och progressionen ...................................................................... 15
3.3Tidigare forskning ................................................................................................................... 16
4 UNDERSÖKNINGENS GENOMFÖRANDE ............................................................................. 18
4.1Syfte och forskningsfrågor ...................................................................................................... 18
4.2Forskningsansats ..................................................................................................................... 18
4.3Metod ....................................................................................................................................... 18
4.4Undersökningens genomförande............................................................................................. 19
4.5Analys av data ......................................................................................................................... 21
5 RESULTAT ................................................................................................................................... 23
5.1Pi matematik 7 ......................................................................................................................... 23
5.1.1 Sammanfattning över resultat för Pi matematik 7 ....................................................... 24
5.2Pi matematik 8 ......................................................................................................................... 25
5.2.1 Sammanfattning över resultaten för Pi Matematik 8 ................................................... 27
5.3Pi Matematik 9 ........................................................................................................................ 27
5.3.1 Sammanfattning över resultaten för Pi Matematik 9 ................................................... 28
6 Diskussion ...................................................................................................................................... 30
6.1Resultatdiskussion ................................................................................................................... 30
6.2Metoddiskussion ...................................................................................................................... 32
6.3Förslag på vidare forskning .................................................................................................... 34
Litteratur
Förteckning över bilagor

1

1 INLEDNING
Inom läraryrket använder läraren i kombination med sina pedagogiska kunskaper olika
sorters verktyg för att kunna stöda elevernas kunskapsutveckling på ett så
lättförståeligt sätt som möjligt. Dessa verktyg kan variera, men det läraren kanske
tänker på i första hand är läroboken som hen arbetar med. I och med att tekniken har
utvecklats har lärare idag flera valmöjligheter när det gäller verktyg som används i
undervisningen, bland annat digitala läromedel eller olika uppgifter som kan utföras
med hjälp av läsplattor eller datorer. Trots detta är det klassiska fysiska läromedlet,
läroboken, en essentiell del av undervisningen. Särskilt i matematikundervisningen
används läroboken flitigt, vilket även framkommer i en studie av Törnroos (2004) där
resultaten visade på att stoffet som lärs ut är till stor del beroende på vilket läromedel
som läraren använder sig av. Lärarna som deltog i Törnroos (2004) undersökning sade
även att deras undervisning baserar sig till en stor del på läromedlet. Lepik, Grevholm
och Viholainen (2015)

undersökte lärarnas

användning av läromedlet

i

matematikundervisningen i Finland, Estland och Norge. Det framkom att lärarna i
Finland gör sina didaktiska val beroende på vilket läromedel som används. Det är ändå
viktigt att komma ihåg det faktum att läromedlet inte ersätter lärarens roll i
klassrummet. En lärobok kan inte rätta elever när de tänker fel, inte heller omformulera
ett problem så det blir mera förståeligt för en elev och inte heller ge ett litet tips som
hjälper eleven framåt i uppgiften. (Marchis, 2010)
Under mina studier har jag fattat ett intresse hur digitala arbetssätt kan användas för
att tillföra nya arbetssätt i matematikundervisningen. Då jag förberedde mig för att
skriva min kandidatavhandling ville jag undersöka vilka fördelar och nackdelar
artificiell intelligens hade på matematikundervisningen. Jag undersökte dessa fördelar
och

nackdelar genom

att

utföra

en

litteraturstudie

över

detta

fenomen

och det arbete jag hade gjort när avhandlingen var klar gav mig även en större vilja att
analysera användningen av det fysiska läromedlet, läroboken, i sin undervisning och
hur den stödjer läraren då hen undervisar algebraiska moment inom matematiken. I
min kandidatavhandling noterade jag att flera av de digitala läromedel som jag
analyserade använde sig av en berättelse parallellt med det matematiska stoffet. Detta
är vid användningen av digitala läromedel enkelt, eftersom berättelsen kan visualiseras
för eleverna. Då det blev tid för mig att påbörja min magistersavhandling väcktes

2
intresset att analysera om det existerar någon form av berättelse i ett läromedel som
används i störst utsträckning i finlandssvenska högstadier.
Som blivande klasslärare och matematiklärare har jag ett stort intresse för hur
matematikundervisningen ser ut och vilka arbetssätt som läraren använder sig av. Med
olika arbetssätt kan matematikundervisningen formas så att den passar alla elever i
klassrummet oberoende tidigare matematiska kunskaper. Detta är lättare sagt än gjort
och det krävs självklart att läraren kan använda sig av arbetsredskapen. Jag önskar att
jag själv skulle ha förmågan att enkelt fånga upp elevernas intresse för
naturvetenskapliga ämnen och hur en sådan undervisning kunde erbjudas som eleverna
skulle uppskatta och dessutom skulle vara lärorik och stödja eleverna att framskrida i
sina matematiska kunskaper oberoende utgångspunkt. Detta är pedagogiska kunskaper
som man lär sig då man arbetar en längre tid med läraryrket, men dessa känslor är även
en del till varför jag har valt att göra denna avhandling.
Finlands resultat i internationella och nationella matematikundersökningar har dalat
en del under de senaste åren (PISA 2009, PISA 2015, PISA 2018, Undervisnings- och
kulturministeriet, hämtat 10.6.2021, Kupari, Vettenranta & Nissinen, 2012) vilket
även har påverkat mitt val att göra en analys som denna. I en undersökning av
Nationella centret för utbildningsutvärdering år 2015 framkommer det att elevernas
attityder

till

ämnet

matematik

har

en

signifikant

betydelse

för

deras

matematikprestationer (Julin & Rautopuro, 2016). Detta visar att det behövs forskning
om varför dessa resultat dalar och vad som kan påverka elevernas motivation och
nyfikenhet till ämnet. Alla dessa faktorer har lett fram till syftet för denna avhandling
som är att undersöka berättelsen i ett allmänt använt matematikläromedel och hur den
främjar elevers nyfikenhet.

3

2 BAKGRUND OCH TIDIGARE FORSKNING
2.1 Algebrans historia
Algebran har enligt Katz och Barton (2007) en relativt lång historia. För att förstå hur
vi ser på algebra idag och hur lärare ser på undervisningen inom detta område är det
nödvändigt att bekanta sig med denna historia. Många historiska texter beskriver
algebrans utveckling i tre steg: det retoriska steget, det synkopiska steget och det
symboliska steget. Det retoriska steget förklaras som det steg då alla argument blev
gjorda med ord och meningar, det synkopiska steget som det steg då vissa
förkortningar användes för att förklara algebraiska utsägelser och det symboliska
steget där till slut alla utsägelser som symboler och manipulationen av de symbolerna
börjar användas. Dessa tre steg har regler som är välförstådda. Katz och Barton (2007)
argumenterar dock att det även existerar fyra konceptuella faser som har skett vid sidan
om dessa tre steg. Dessa faser som Katz och Barton (2007) lyfter fram är den
geometriska fasen där den största delen av algebran består av geometriska utsägelser,
ekvationslösningsfasen där målet är att hitta tal som passar in i ett säkert förhållande,
den dynamiska funktionsfasen där rörelse verkar vara den underliggande idén och till
sist den abstrakta fasen där struktur är målet för algebran.
Kleiner (2007) skriver att de mest betydande och tidiga omnämningar om algebra
härstammar från ca 750 – 850 e.Kr. av den islamiska matematikern Muhammad ibnMusa al-Khwarizmi som av vissa dubbas som algebrans Euklides eftersom han
systematiserade algebran som den existerade då. Al-Kharizmis bok ”al-jabr w almuqabalah” innehåller ordet ”al jabr” där ordet algebra härstammar ifrån idag. I verket
tar han fram regeln med att flytta termer från en sida av en ekvation till en annan.
Går man tillbaka ännu tidigare i historien löste Babylonierna kvadratiska ekvationer
redan 1600 f.Kr. med strategier som har en hel del likheter med den kvadratrotsformel
som används idag. Redan då funderades det på om tredjegradsekvationer kunde lösas,
men det skulle dröja 3000 år innan den strategin arbetades fram, av Cardanos år 1545.
Cardanos använde dock inga symboler för att skapa den lösningen, och den lösningen
gav han retoriskt. Alla hans lösningar hade även koefficienter i from av siffror.

4

I slutet av 1600- och 1700 talet fokuserade François Viète och René Descartes på att
studera ekvationer från ett teoretiskt perspektiv i stället för att söka lösningar till
specifika ekvationer. Under denna tid formades teorin om polynomiska ekvationer. En
annan viktig del i algebrans historia är George Peacocks åtskillnad på aritmetisk
algebra och symbolisk algebra i sin bok ”Treatise of Algebra” som han skrev år 1830.
(Kleiner, 2007)
Under 1800- och 1900 talet började matematiker fundera på varför regler för negativa
siffror och symboler skall existera. Det hade länge argumenterats om att (-1)(-1) skall
bli 1, men under denna tidsepok började även bevis för detta komma fram genom att
klargöra reglerna för manipulation av negativa tal. (Kleiner, 2007)
Då en överblick över algebrans historia fås kan man konstatera att algebran har funnits
med mycket länge men även gått igenom många utvecklingsfaser som har utformat
algebran till den algebra vi är bekanta och använder oss av idag. Algebran och dess
förståelse är ett redskap som vi inte bara använder oss av i det matematiska
klassrummet utan även i andra aspekter i våra vardagliga liv.

2.2 Algebra som undervisningsobjekt
I detta underkapitel behandlas skolalgebra samt algebra i läroplanen.
2.2.1 Skolalgebra
Skolalgebran kan vara ett svårt begrepp att förklara. Ett kännetecken för algebran är
möjligheten att representera abstrakta idéer så att de är enklare att få åtkomst till och
lättare att konsekvent använda sig av dessa idéer. Generalitet är en ledande idé inom
algebran. Denna generalitet kan förankras i igenkännandet av mönster genom att
notera det som är konstant från exempel till exempel, men även det som varierar
mellan exemplen. (Kilhamn & Röj-Lindberg, 2019). Usiskin (1988) gör även ett
försök att förklara skolalgebran genom att introducera fyra huvudkategorier för den,
där varje kategori hör ihop med olika variabler. Den första kategorin är generaliserad
aritmetik, där variablerna som hör tillsammans med denna kategori är generaliseringen
av mönster. Den andra kategorin är metoder för att lösa vissa problem, där variablerna

5
är okända variabler. Den tredje kategorin är förhållanden, där variablerna är argument
och parametrar, samt den sista kategorin handlar om struktur och där variabeln är
tecken på papper.
2.2.2 Algebra i läroplanen
Algebra nämns ett fåtal gånger i grunderna för läroplanen för den grundläggande
utbildningen (hädanefter LP 2014) (Utbildningsstyrelsen, 2014), främst då i målen för
skolmatematiken i åk 3 – 6 och 7 – 9. Algebra framkommer som ett centralt område
som anknyter till dessa mål. Det handlar då om elevers förmåga att undersöka mönster
i talföljder, begreppet obekant samt undersökning av ekvationer samt lösningen till
dessa. I åk 7 – 9 tillkommer förenkling av potensuttryck, polynom och addition,
subtraktion och multiplikation med polynom. Även bildande och förenklande av
uttryck, förstagradsekvationen och ofullständiga andragradsekvationer, lösningar av
ekvationspar algebraiskt och grafiskt, förstagradsolikheter och fördjupande av
talföljder. I det centrala området funktioner nämns även algebra i formen av att
beskriva en funktion. (Utbildningsstyrelsen, 2014)
LP 2014 lyfter även fram det viktiga i att motivera och inspirera eleverna att använda
sig av matematiken i sin vardag samt främja en positiv attityd till matematik. Detta
skall ske i kombination med det teoretiska, alltså läraren skall bygga upp sina lektioner
på ett sådant sätt så att elevernas attityder och självbild främjas samtidigt som det
teoretiska byggs fram på ett förståeligt sätt. (Utbildningsstyrelsen, 2014)
För att förstå hur algebraisk utveckling sker måste man undersöka på vilka sätt den
algebraiska förståelsen uppstår. Kaput (1999) beskriver hur algebra lärs in genom:
-

Att börja tidigt

-

Att integrera algebraisk inlärning med andra ämnen (genom att utveckla och
applicera matematisk kunskap)

-

Att inkludera de flertal olika former av algebraiskt tänkande (genom att
applicera matematisk kunskap)

-

Att bygga på elevers naturliga existerande språkliga och kognitiva kunskaper
(genom att uppmuntra eleverna att reflektera över de lär sig och artikulera
vad de vet)

6
-

Att uppmuntra aktiv inlärning som ger fokus på att få saker att bli klara och
förståbara.

Genom att den lärande använde sig av dessa huvudpunkter kan algebraisk
förståelse utvecklas aktivt i olika sammanhang. Dessa rekommendationer som
Kaput (1999) tar fram understryker vikten av uppbyggandet av elevers algebraiska
förståelse genom den vardagliga kunskapen om algebra som eleverna tar med sig
till klassrummet. Elevers algebraiska förståelser inkluderar kännedom om siffror
och operationer, mönsterseende, numerisk symbolism och strategier för lösning av
specifika instanser för ett problem. (Lannin, Barker & Townsend, 2006)

2.3 Elevers algebrakunskaper och attityder till skolmatematik
I detta underkapitel behandlas Finlands resultat i nationella och internationella
undersökningar samt elevernas attityder till skolmatematik.
2.3.1 Finlands resultat i nationella och internationella undersökningar
Enligt PISA-undersökningen som gjordes i matematik år 2015 har finländska elever
fortfarande goda kunskaper inom området algebra (PISA, 2015). Trots detta har en
viss nedgång i kunskaperna skett under åren då man jämför hur kunskaperna har
utvecklats. År 2003 hade finländska elever 544 poäng i medelvärde. År 2012 hade
värdet sjunkit till 519. (Tabell 1)

7

Resultat i PISA-undersökningarna
560

550
540
530
520
510
500
490
PISA 2000

PISA 2003

PISA 2006

PISA 2009

PISA 2012

PISA 2015

Tabell 1, Finlands PISA-resultat i matematik under åren 2000 – 2015.

Denna trend fortsätter då man ser på år 2015 då poängtalet låg på 511 (Tabell 1). Den
senaste undersökningen från 2018 visar att finländska elever landar på 507 poäng.
Detta är sedan 2003 en sänkning med 37 poängantal, vilket kan ses som relativt lite
men visar även en trend på att kunskaperna inom matematik är nedåtgående. Om man
ser endast på resultaten för finlandssvenska skolor kan det noteras att år 2003 hade
eleverna 534 poäng i medeltal jämfört med 521 år 2012 och 520 år 2015.
Finlandssvenska elever har alltså haft sämre poäng än finskspråkiga elever tidigare
men tagit sig förbi på senare år.
Det kan alltså konstateras att trots att Finland har goda kunskaper inom matematik
jämfört med andra nordiska länder (Sverige 494 poäng, Norge 502 poäng, Danmark
511 poäng, Island 488 poäng och OECD-länder 490 poäng) så har kunskaperna ändå
börjat sjunka något. Speciellt de finskspråkiga barnens kunskaper har fallit en hel del,
och även de finlandssvenska barnens kunskaper har dalat något. I de undersökningar
som gjordes år 2018 verkar denna trend fortsätta. Finland låg igen bra till i jämförelse
med andra nordiska länder, men trots att det inte har skett någon stor förändring kan
en nedåtgående trend noteras. (Undervisnings- och kulturministeriet, hämtat
10.6.2021)

8
I

april 2002

utförde

Utbildningsstyrelsen en

nationell utvärdering

över

inlärningsresultaten i årskurs 9. Undersökningen omfattade 98 finskspråkiga och 17
svenskspråkiga skolor. Sammanlagt deltog 4023 elever varav 51% var pojkar.
Elevernas kunskaper granskades med hjälp av ett

flervalsprov och ett

problemlösningsprov som innehöll öppna uppgifter. Eleverna svarade även på frågor
angående attityden till ämnet. Eleverna nådde i snitt 57% av det maximala
poängantalet som var 78 poäng. I undersökningen framkom att elever ser matematiken
som ett nödvändigt ämne i skolan. Samtidigt tycker eleverna inte om ämnet i sig.
Eleverna såg alltså matematiken till största delen som ett måste, inte som ett nöje.
Dessutom hade pojkarna i större utsträckning än flickorna en föreställning om att deras
egna kunskaper räckte till. Det noterades även att de största kunskapsskillnaderna
elever emellan fanns inom algebran. Det område som var mest utmanande för eleverna
var funktioner. (Mattila, 2002)
År 2011 deltog Finland i en internationell undersökning gjord av IEA (International
Association for the Evaluation of Education Achivment). IEA har varit aktiv sedan
1960 och har sedan 1995 även följt med trender i matematik och naturvetenskaper
noggrannare i deras forskningsprogram med namnet TIMSS (Trends in International
Mathematics and Science study). Undersökningen gjordes i årskurs 8 och i årskurs 4,
sammanlagt deltog 4266 elever från 150 olika skolor. De matematiska områden som
undersöktes var tal och räknesätt, algebra, geometri samt statistik och sannolikhetslära.
Algebradelen

bestod

av

tre

undergrupper:

regelbundenhetsundersökningar,

algebraiska uttryck samt ekvationer, formler och funktioner. Finlands resultat var med
sina 514 poäng det åttonde bästa landet bland 42 länder. Poängen är uppdelade i 4
olika nivåer. 400 poäng och under är svag prestationsnivå, 475 nöjaktig
prestationsnivå, 550 hög prestationsnivå och 625 och över står för utmärkt
prestationsnivå. Finland lade sig alltså mellan nöjaktig och hög prestationsnivå.
Eftersom de elever som fick 625 poäng eller högre, alltså låg på den utmärkta nivån,
även uppnådde de lägre nivåerna så är procentantalen kumulativa. Av undersökningen
framkom att de områden som finska elever var svagast i var algebra och geometri.
Dessutom var det stora skillnader i elevernas prestationer. Vid jämförelse av det
område som finska elever presterade bäst i, statistik och sannolikhetslära, med algebra
så skiljer det hela 50 poäng mellan dessa områden. (Kupari, Vettenranta & Nissinen,
2012)

9

I april 2015 gjordes en annan nationell undersökning i årskurs 9 av Nationella centret
för utbildningsutvärdering där sammanlagt 140 skolor deltog varav 124 var
finskspråkiga och 16 svenskspråkiga. 4779 elever deltog sammanlagt varav 51% var
pojkar. Det kan noteras att i denna undersökning deltog även elever som i årskurs 7–9
hade fått intensifierat eller särskilt stöd i matematik. Undersökningen delades in i fyra
olika typer av uppgifter: flervals-, huvudräknings-, problemlösnings- och geogebrauppgifter. I dessa fyra uppgiftstyper existerade fem innehållsområden: algebra,
funktioner, geometri, tal och räkneoperationer samt även sannolikhet och statistik. Den
genomsnittliga andelen lösta uppgifter nådde 43% för alla som deltog. Både pojkarna
och flickorna uppnådde samma andel lösta uppgifter, 43%. Algebra stod ut i resultatet
eftersom det hade störst genomsnittliga lösningsandel på 47%. Det område där
eleverna hade uppnått den lägsta genomsnittliga lösningsandel var geometri, där
endast 36% av uppgifterna hade blivit lösta. Även i denna undersökning framkom att
eleverna såg matematik som ett nyttigt ämne. Trots detta var ämnet inte särskilt
omtyckt, men jämfört med tidigare undersökningar verkade inställningen vara en
aning positivare. Det framkom även att elevernas inställning till matematik var
signifikant för hur de presterade i ämnet. (Julin & Rautopuro, 2016)
Vid granskning av PISA-resultaten i kombination med de övriga undersökningarna
som gjorts tyder dessa på att de finländska elevernas goda matematikkunskaper har en
nedåtgående trend. Dessutom verkar attityderna till ämnet vara mera negativa, trots att
eleverna erkänner ämnets viktiga betydelse. Även så verkar algebran vara mer
utmanande för finländska elever internationellt sätt. Undersöker man endast resultatet
av de nationella undersökningarna har kunskaperna inom algebran ökat, till och med
på ett sådant sätt så att algebra gick från att vara det svåraste området i undersökningen
gjord av utbildningsstyrelsen 2002 (Mattila, 2002) till att vara det område där eleverna
presterade bäst

i undersökningen gjord 2015 av Nationella centret

för

utbildningsutvärdering. (Julin & Rautopuro, 2016)
2.3.2 Elevers attityder till skolmatematik
Algebra kan kännas som ett abstrakt koncept för elever. Van Amerom (2003) lyfter
upp Herscovics och Linchevskis (1994) och Filloy och Rojanos (1989) forskning som

10
pekar på att det existerar en så kallad kognitiv lucka eller didaktiskt avbrott (eng.
didactial cut) relaterat till ekvationslösning då man utvecklar förmågan att undersöka
någonting som inte är känt, variabeln, i en ekvation. Detta kan möjligtvis också
förklaras genom att algebra innefattar ett flertal delar vilket gör det svår att förstå vad
algebra betyder. Algebran är även ett kunskapsområde där många delar bildar ett större
sammanhang som då får en mening. Olteanu (2003) gjorde en studie där fokuset låg
på elevernas missuppfattningar i algebra. Studien innehöll olika matematiktest, enkäter
och intervjuer. Denna studie fokuserade på elever i gymnasiet, och påvisade att elever
hade svårigheter med negativa tal och minustecknets betydelse. Elever hade även
svårigheter gällande ekvationer och likhetstecken.
I en undersökning gjord av Olivares och Ceglie (2020) framkommer att föräldrars
attityder till ämnet kan inverka på barnets syn på matematik. Om föräldrarna själva har
negativa attityder till matematik och barnen blir varse dessa attityder, är det sannolikt
att barnen själva tar efter sina föräldrar och inte ser matematik som hanterbart.
Föräldrarnas attityder kan ta sig uttryck på olika sätt. Till exempel att föräldrarna inte
vill hjälpa sina barn med matematikläxor och till exempel säger ”jag kan inte hjälpa
dig med matematik, för jag förstår det inte själv” kan ge barnen en uppfattning om att
matematik är något oförståeligt eftersom den vuxna inte heller har dessa matematiska
färdigheter. Studien visar också att barn vars föräldrar har tagit en aktiv roll i
läxläsningen, hade större möjligheter att klara av matematiken.
Barns intresse för matematik kan också variera mycket mellan åldrar. I yngre åldrar
kan elever trots att de inte har något större intresse för matematik säga att det är deras
favoritämne. Detta beror på att barn som är nöjda med sina egna prestationer i
matematik relaterar det till att det måste vara deras favoritämne, trots att känslan endast
associeras med att kunna lösa uppgifter. Detta kan ändra då barnet uppnår högre
årskurser och matematiken blir svårare. Intresset för matematik är en viktig faktor som
leder till framgångar inom ämnet. (Firsov, 2007) Frågan blir då hur man som lärare
kan väcka detta intresse hos eleverna och uppehålla intresset under skolans gång.
Firsov (2007) skriver att man som matematiklärare ofta strävar efter att påverka
elevernas intresse positivt för matematiken. Det blir ofta i slutändan ändå så att de
elever som redan har ett intresse för ämnet motiveras medan de andra eleverna utan
större intresse inte gör det. Det kan till och med leda till att elevernas motvilja för

11
matematik ökar ju mera läraren försöker motivera och stödja. Detta är en knepig sak
att hantera som lärare.
Också Petersen (2012) skriver att många elever bygger upp en negativ bild av
skolämnet matematik under den tid de går i skolan. Den klassiska typen av
katederundervisningen är inte på samma sätt inspirerande för elever som andra saker
kan vara. Även en undervisning där besvärliga formler behandlas kan upplevas som
mycket abstrakt av eleverna. Det kan då vara utmanande att motivera eleverna och
man kan själv tänka sig att det inte är så inspirerande om intresset för matematik inte
finns från förr. Attityderna gentemot matematik är som redan tidigare nämnts kopplade
till elevens egna prestationer. Det här leder till att de elever som inte har goda
prestationer från tidigare kan vara svårare att motivera genom formelläsning och
katederundervisning. Ett intressant område som Petersen (2012) lyfter fram är
berättelsen som pedagogiskt redskap. Det som upplevs som oförståeligt och abstrakt
på lektionerna av eleven kan förklaras på ett mer begripligt sätt genom en berättelse
som läraren kan skapa genom att lyfta fram vad, hur och varför olika frågor ska
behandlas. En berättelse skall dessutom ha en bakgrund och ett sammanhang samt
beröra och stimulera elevernas fantasi. Berättelsens mål är att underhålla, och genom
att kombinera underhållning med den teoretiska i matematiken kan en helhet skapas
som både är spännande och bidrar till en nyfikenhet hos eleverna samtidigt som de blir
mera mottagliga för teorin.

12

3 TEORETISKA UTGÅNGSPUNKTER
Läraren borde kunna lägga upp sin undervisning på ett sådant sätt som sporrar eleverna
och väcker en nyfikenhet att lära sig mera. Med stöd av ett lämpligt läromedel kan
läraren genomföra ansatsen med större säkerhet. Dietker (2015) skriver att som lärare
existerar det möjligheter att influera hur matematiskt stoff manifesteras i klassrummet.
Detta betyder att läraren har möjligheter att välja vilka uppgifter man använder sig av
och vilka matematiska aktiviteter man väljer att använda. Detta innefattar det
läromedel som läraren använder sig av och hur man planerar lektionerna med
läromedlet.

3.1 Den matematiska berättelsen och stödjandet av nyfikenhet
Föreliggande studie är baserad på Dietkers och Richmans forskning (2021). Dietker
och Richman analyserade fyra olika textböcker som behandlar geometri i högstadiet i
USA. Målet med deras analys var att undersöka hur dessa textböcker stödjer elevernas
”inquiry”, som på svenska kan förstås som nyfikenhet, med hjälp av böckernas
berättande egenskaper, eller ”mathematical plots”. För att kunna kartlägga de
matematiska berättelserna i böckerna analyserades vilka frågeställningar som ställs i
böckerna och huruvida det existerade en berättande stil i stoffet eller om det var mera
en informerande text. Dietker och Richman (2021) utgick från olika typer av
matematiska handlingar som lyfts fram av Barthes (1974) för att kunna se vilka frågor
som böckerna använder sig av. Dessa Typer av matematiska handlingar och de
frågeställningar som driver dessa handlingar är, fritt översatta från Dietker och
Richman (2021):
a. Förslag: Denna typ av matematisk handling kan ses som ett tips eller ett
mysterium som sedan kan kopplas till en frågeställning som kommer upp
senare i texten.
b. Frågeformulering: En fråga som ställs tydligt i handlingen. Frågan kan också
vara underförstådd, till exempel ”Värdet på ett bokstavsuttryck beror på värdet

13
av de variabler som ingår i uttrycket.” som inspirerar frågan ”vad är värdet av
ett bokstavsuttryck?”. (Pi Matematik 7, s. 212)
c. Löfte: En indikation på att en fråga kommer att besvaras i ett senare skede.
d. Partiellt svar: Ett framsteg sker mot att svara på en fråga men svaret ges inte
direkt.
e. Tvetydighet: En missledande fråga ställs på ett tvetydigt sätt som leder till ett
felaktigt antagande.
f. Uppskjutet svar: En fråga ställs men skjuts sedan upp för att behandla ett
sidospår, men återkommer senare.
g. Uppskjutet avslöjande: Boken ger en omfattande mängd information för att
svara på en fråga men ger svaret senare.
h. Avslöjande: Texten avslöjar svaret, eller antyder att läraren borde avslöja
svaret direkt.
Utgående från Dietker och Richman (2021) tar jag i den här magisteravhandlingen
fasta på existensen av en berättande form i det läromedel jag analyserar. Avhandlingen
använder på samma sätt även de matematiska handlingar och de frågeställningar som
driver dessa handlingar (se a - f. ovan) som Dietker och Richman (2021) format för att
utföra analysen. Vissa aspekter skiljer sig från Dietker och Richman (2021) men
grundidén baserar sig på deras forskning. Exempelvis så fokuserade Dietker och
Richman (2021) på fyra olika textböcker, medan denna avhandling fokuserar på en
läromedelsserie. Dessutom har Dietker och Richman (2021) fokuserat på ett enda
kapitel i varje textbok där en mycket utförlig analys har blivit utförd. Deras analys
riktar fokus på hur meningarna är formulerade och hur kapitlet är uppbyggt. Denna
avhandling fokuserar på ett mera övergripande synsätt på de kapitel som behandlar
algebraområden i årskurs 7 – 9 och behandlar således kapitel som en helhet och går
inte djupare in i varje meningsuppbyggnad. Det kan även noteras att Dietker och
Richman (2021) arbetade tillsammans med ett forskningsteam bestående av 7 personer
från olika länder (USA och Europa) för att öka validiteten i deras analys.
3.1.1 Lärobokens intresseväckande funktion
En lärobok i matematik skiljer sig en del från andra litterära verk eftersom författaren
är mera anonym, språket är mera enkelt och det existerar fler symboler. Trots detta

14
finns även vissa likheter mellan matematikläromedel och skönlitterära böcker. Läsaren
är både i läromedel och skönlitterära verk en hypotetisk person. Läromedel är oftast
riktade åt elever, men i vissa sammanhang kan texten även vara skriven ur lärarens
perspektiv för att göra det möjligt för läraren att använda läromedlet för att förklara
olika begrepp (Kang & Kilpatrick, 1992). En grundläggande funktion som läromedel
borde ha är att fånga läsarens intresse och vidareutveckla viljan att fortsätta läsa och
göra uppgifter och andra aktiviteter som presenteras. Därför borde läromedlet ha
förmågan att kunna samspela med eleverna och dirigera deras beteenden och hur de
arbetar. Detta kan handla om i vilken hastighet som eleverna får ny information och
när texten med avsikt ”lugnar ner” stämningen i läromedlet för att få eleven att tänka
till eller begrunda vad som presenterats eller hur boken förhindrar eleverna att med
detsamma bläddra tillbaka i boken och kontrollera facit för att slippa det utmanande
tänkandet. (Brandell & Petterson, 2011). Berättelsen kan alltså även vara en betydande
del för elevens bibehållna intresse.
3.1.2 Lärobokens roll i undervisningen
Dietker (2015) använder begreppet matematisk berättelse (eng. mathematica story). I
Dietker (2013) beskrivs matematisk berättelse enligt följande:
När uppsättningen av matematiska begrepp och bilder som uppfattas av
en läsare när man konsumerar text förändras genom en sekvens erbjuder
den matematiska texten ett kronologiskt upplevelsemässigt lager som är
mycket lik en litterär berättelse. Med det menas alltså att en läsare möter
och känner igen matematiska idéer (t.ex. matematiska objekt, relationer,
egenskaper, och procedurer) i en kronologisk sekvens då man läser en
matematisk text. Utmärkande punkter i lässekvensen är förändringar och
övergångar i de matematiska tillstånden för dessa idéer. (Dietker, 2013,
egen översättning).
Med detta menas alltså sekvensen av olika moment som innehåller matematik som
sammanfattas i en berättelse. Med hjälp av denna berättelse görs innehållet som på en
teoretisk nivå kan vara utmanande för eleverna att begripa mera lättförståelig då
innehållet behandlas på ett berättande sätt. Det kan också mera konkret beskriva hur
matematiken i ett läromedel förändras och uppstår under en sekvens med hjälp av

15
berättelsen. Då vi rör oss i undervisningens värld och utgår från läroplanen, blir den
matematiska berättelsen tolkningarna av den kronologiska sekvensen av matematiska
förändringar i läromedlet som en läsare gör. Dessa tolkningar formar vår förståelse om
matematik och stöder lärandet. Den matematiska berättelsen kan förstås som en
berättelse som innehåller matematik, till exempel en textuppgift som innefattar
matematiska problemlösning, men i detta fall handlar det om helheten som byggs upp
av ett läromedel och således stärker den matematiska förståelsen. Man kan se på hur
berättelsen förändras i läromedlet och hur texten som presenteras åt läsaren bär sig åt
för att fånga läsarens intresse, som målet även är med en skönlitterär bok. (Diekter,
2015)
Även George (2014) begrundar begreppet matematisk berättelse. George framhäver
fenomenet att det sällan händer sig att den första boken som grips tag i skulle vara en
matematikbok för att få en spännande berättelse presenterad åt sig eller som en lättläst
rolig historia. Matematikböcker och texter är oftare uppbyggda som manualer för hur
man löser matematiska problem än berättelser som fångar ens intresse. George lyfter
fram

spänning,

mystik

och

improvisation

som

viktiga

element

i

matematikundervisningen som kan bidra till att bibehålla elevernas intresse. Eftersom
dylika fenomen inte alltid existerar i böckerna faller det på lärarens ansvar att skapa
en sådan stämning i klassrummet.

3.2 Den algebraiska förståelsen och progressionen
Algebraisk förståelse är ett fenomen vi använder oss av i många aspekter i det
vardagliga livet. Det algebraiska tänkandet utvecklas redan i tidiga åldrar. Curico och
Schwartz (2006) lyfter fram att algebraiskt tänkande redan existerar hos barn i
förskolan, eller åtminstone tidiga tecken på att ett algebraiskt tänkande håller på att
utvecklas. Barnen använder sig av mönster och talrelationer, känner igen
proportionella förhållanden och byte av talenhet. Även fast barnen inte löser
ekvationer och har skapat en förståelse om representation av okända tal med symboler
indikerar detta att även barn i yngre åldrar skapar sig en prealgebraisk förståelse över
vardagliga uppgifter. Linchevski (1995) definierar prealgebra som en övergång från
aritmetikens värld till en sådan inom algebrans ramar. Detta betyder alltså att
prealgebran kan ses som en pågående process där den lärande från att ha behandlat

16
siffror och tal kan skapa sig en prealgebraisk förståelse över hur variabler och
symboler i matematiken behandlas. Genom olika aritmetiska metoder introduceras ett
prealgebraiskt tankesätt trots att de obekanta element som algebran innehåller inte
ännu presenterats.
Lins (1992) poängterar skillnaden mellan algebra och algebraiskt tänkande. Att tänka
på ett algebraiskt sätt måste förklaras som processen där algebraiskt tänkande är ett
sätt att producera någonting som kan förstås, medan algebra kan ses som det som man
förstår. Det algebraiska tänkandet är processen och algebra är produkten. Algebra kan
förstås på många olika sätt, och det algebraiska tänkandet är ett sätt att skapa en
förståelse över det. Även uttrycket ”algebraiskt tänkande” kan uppfattas på samma sätt
som religiöst tänkande eller politiskt tänkande, där i båda fallen en målsättning att
organisera världen existerar. På samma sätt kan algebraiskt tänkande ses som ett sätt
att organisera världen genom att skapa situationer och manipulera dessa.
Barns förmåga att placera symboliska bråk på en tallinje har visats vara uppbyggande
för att i framtiden få en förståelse för algebra och ekvationslösning. En förklaring till
detta samband kan vara att bråk har haft en stor betydelse i algebraiska sammanhang.
Det finns också länkar mellan rationella tal och algebra som inte har med bråk att göra,
vilket kan visa på att sambandet mellan kunskaper i rationella tal och algebra kan ha
en betydelse. För att få en förståelse för algebra behövs även en förståelse över
relationer mellan olika moment. Således har barn som har kunskaper om förhållandet
mellan täljare och nämnare större chans att förstå andra relationer som värden i en
ekvation. På ett liknande sätt kan barn som har en grundläggande förståelse över de
rationella talens omfattningar större chans att skapa en förståelse för algebra. (Hurst &
Cordes, 2018)

3.3 Tidigare forskning
Dietker och Richman (2021) identifierade ett par metoder där läromedel kan influera
läsarens nyfikenhet. De läromedel som håller vid liv nyfikenheten för läsaren kan göra

17
detta genom att inspirera läsaren att fundera över matematiska frågor samt även
upprätthålla dessa funderingar då läsaren läser vidare. Exempelvis kan ett läromedel
upprätthålla nyfikenheten genom att stegvis besvara matematiska frågor eller lova att
dessa frågor kommer att besvaras senare i texten. Det räcker alltså inte med att lämna
öppna frågor i stoffet, utan texten kan aktivt inspirera läsaren.
Det framkom även i Dietkers och Richmans (2021) analys att läsarens nyfikenhet kan
bevaras genom att berättelsemönster kan överlappa varandra och att längre
berättelsemönster kombineras med ett par kortare mönster. Denna typ av matematisk
text erbjuder mera substans i början av texten som sedan når en höjdpunkt som till slut
når en gradvis upplösning.
Resultatet för Dietkers och Richmans (2021) studie visar att i två av de fyra läromedel
som de analyserade är stoffet uppbyggt på ett sådant sätt så elevernas nyfikenhet kunde
stödjas. Berättelsemönstren som bildades i dessa läromedel var längre och höll frågor
obesvarade över en längre tid för att bevara nyfikenheten för läsaren medan de två
resterade läromedlen hade betydligt kortare berättelsemönster och besvarade frågor
direkt som de trädde fram i texten.
En viss typ av läromedelsanayls har även blivit gjort i Finland. Koljonen (2020)
undersökte de fyra mest använda finska lärarhandledningarna i matematik för årskurs
1–6 för att hur lärare interagerar med dem. Koljonens fokus låg på hur ett läromedel
används i ett tvärkulturellt sammanhang, det vill säga om det existerar skillnader
mellan hur finska och finlandssvenska lärare använder sig av lärarhandledningarna.
Det framkommer att trots likheterna mellan finska och finlandssvenska miljöer kan det
vara utmanande att implementera läromedel från andra utbildningskulturella
sammanhang.
Koljonen (2020) lyfter fram att läromedel har en stor betydelse för undervisningen och
lärande. Dock har forskning inom läromedel och läromedlens betydelse gjorts i USA
och endast några sådana studier har genomförts i Europa (Koljonen, 2020). Dessutom
existerar det inte heller forskning i hur berättelsen byggs upp i de matematiska
läromedel som används i Svenskfinland. Detta visar att det finns behov för sådan
forskning och därför kan denna avhandling ses som ett avstamp inom detta område.

18

4 UNDERSÖKNINGENS GENOMFÖRANDE
4.1 Syfte och forskningsfrågor
Syftet med studien är att undersöka berättelsemönster i ett allmänt använt
matematikläromedel och huruvida dessa har potential att främja elevers nyfikenhet.
Forskningsfrågan är:
Hur lyfter läromedelsserien för åk 7 - 9 fram berättelsen i de algebraiska områdena i
böckerna och hur främjar dessa berättelser elevernas nyfikenhet?

4.2 Forskningsansats
Med avhandlingens syfte som grund har jag valt att göra en kvalitativ innehållsanalys
av läromedelsserien Pi Matematik för årskurserna sju, åtta och nio (Heinonen et al.,
2017). Pi matematik är utgivet av förlaget Schildts och Söderströms och böckerna jag
analyserar är av den första upplagan, tredje trycket.
Den kvalitativa bearbetningsmetoden grundar sig på att forskare avser ta reda på om
det existerar underliggande mönster i en text (Olsson & Sörensen, 2007). När en
kvalitativ bearbetning utförs är textmaterialet det som behandlas och denna text kan se
ut på många olika sätt. Handlar det om en intervju så är texten som analyseras det som
blir sagt, men olika typer av texter kan också analyseras, till exempel böcker, artiklar,
anteckningar från observationer, ljudinspelningar eller videoinspelningar. (Patel &
Davidson, 2003) Innehållsanalys används på samma sätt för att vetenskapligt
undersöka ett dokument som både kan vara skrivna och i tal. Dokumenten i denna
avhandling är alltså böckerna i sig och de texter som böckerna presenterar. (Olsson &
Sörensen, 2007)

4.3 Metod

19
För att kunna avgöra vilket läromedel som skulle vara intressant att analysera
skickades ett frågeformulär ut till högstadier i Finland med svenska som
undervisningsspråk. Frågeformuläret bestod av 8 frågor. Dessa frågeställningar
redovisas i bilaga 1. I Svenskfinland existerar minst fem olika läromedel i
matematikundervisningen för årskurs 7–9. I frågeformuläret framkom det att främst
fyra av dem används i undervisningen tillsammans med olika digitala läromedel. Det
framkom även att ma.fi används till stor del vid sidan om det läromedel som användes.
Ma.fi är en komplett, elektronisk lärobok i matematik för årskurs 7 – 9 som är
tillgängligt på internet. (https://sv.ma.fi/, hämtat 12.2.2022)
Frågeformuläret fick 38 svar och av dessa 38 svar framkom det att 27 av dem använder
sig av läromedelsserien Pi Matematik, vilket ledde till att Pi Matematik blev det
läromedel som valdes till analysobjekt.
Med hjälp av enkäten till lärarna fick jag inte bara reda på vilket läromedel som
används i störst utsträckning i Svenskfinland utan även orsakerna till att detta
läromedel har valts till skolan samt om undervisningen även består av andra
läromedel eller digitala läromedel. Enkäten gav även mycket information om vilken
uppfattning som lärare har på det läromedel de använder, hur de använder läromedlet,
vad som de saknar och vad de tycker tillför något till deras undervisning. I den här
avhandlingen redovisar jag inte för denna information eftersom en sådan
resultatredovisning skulle gå utöver studiens syfte.

4.4 Undersökningens genomförande
Eftersom målet är att analysera de algebraiska områdena i böckerna så har jag valt de
kapitel som behandlar dessa. I Pi matematik 7 innefattar detta kapitel 3, ”Från siffror
till bokstäver”, i Pi matematik 8 kapitel 2 ”Räkning med bokstäver” och i Pi matematik
9 kapitel 1, ”Grafer och ekvationer”. Varje kapitel innehåller 14 delkapitel. Dessa
delkapitel har fått namnet ”akter” i denna analys. I Dietker och Richmans (2021)
forskning används akter för att beskriva delar av ett kapitel, alltså titeln i ett kapitel är
akt 1, inledningen akt 2, fortsättningen akt 3 och så vidare. Eftersom denna studie har
ett bredare synsätt i den analys som gjorts togs beslutet att med akter avse de delkapitel
som de algebraiska huvudkapitlen i boken innehåller. Detta eftersom jag vill ta fasta
på det arbetssätt som Dietker och Richman (2021) har använt sig av. I denna analys

20
betyder detta att delkapitel 1 kallas för akt 1 och delkapitel 2 för akt 2 och så vidare.
För att visualisera analysen används en tabell som baserar sig på Diektker och
Richmans (2021) studie. I tabellen nedan placeras akterna in samt de matematiska
handlingar som boken lyfter upp (tabell 2).

Tabell 2. Exempel på tabell, inte ifylld.

I min analys har delkapitlen 7 och 14 från varje bok valts bort, eftersom de fungerar
som repetitionskapitel och är fyllda med enbart repetitionsuppgifter. De innehåller
således ingen teori alls. Från varje bok ingår alltså 12 delkapitel i analysen, totalt 36
kapitel. (Tabell 3)

Läromedelsserien
Pi matematik

Tabell 3

Pi matematik 7

Kapitel 3, från tal
till bokstäver

12 delkapitel som
ingår i analys

Pi matematik 8

Kapitel 2, räkning
med bokstäver

12 delkapitel som
ingår i analys

Pi matematik 9

Kapitel 1, grafer
och ekvationer

12 delkapitel som
ingår i analys

21
För att kunna visualisera hur berättelsen sträcker sig genom boken mörkläggs varje
fält att där den matematiska handlingen tangeras på något sätt. Frågeställningen
behöver inte direkt besvaras i alla akter där den uppkommer, men om den behandlas
på ett eller annat sätt så mörkläggs rutan (Bild 8). Om den första frågeställningen ”Vad
är en talföljd?” hypotetiskt behandlas i akt 1, akt 2 och akt 3 så mörkläggs de rutorna.
Om frågeställningen behandlas tydligt inom den matematiska handlingen. (se kap. 3.1)
så fylls den ruta i med den bokstav som motsvarar den frågeställningen. På det sättet
byggs en överblick upp över hur berättelsen framskrider genom de 12 akterna. Det
syns även hur långa berättelsemönster som uppkommer. Dietker och Richman (2021)
definierar berättelsemönster, ”story arc”, på detta sätt:
Varje fråga som ställs och tas upp i en eller flera matematiska berättelser
bildar ett berättelsemönster. Ett berättelsemönster kan pågå i endast en
akt (dvs. Då en fråga ställs och besvaras omedelbart) eller kan förbli
obesvarad (eller öppen) under flera akter. Ett berättelsemönster kan
anses vara öppet då en läsare har en rimlig förväntning över vad man
fått reda på i frågan, alltså att svaret ges direkt i texten. Andra
berättelsemönster slutar utan att svaret avslöjas och berättelsen
återvänder inte tillbaka till frågan utan byter riktning till något annat.
(Dietker & Richman, 2021, egen översättning).
För varje ”story arc” används de tidigare nämnda matematiska handlingarna för att
markera på vilket sätt frågeställningen besvaras och rutan markeras med den bokstav
som motsvarar den korrekta matematiska handlingen. (se kap. 3.1).

4.5 Analys av data
Analysen har genomförts genom att flera gånger läsa igenom och bearbeta de
delkapitel som ingår i analysen och under genomläsningen fylla i tabellen då det
framkommer sådana matematiska handlingar. Efter att tabellen fyllts i kan slutsatser
dras av de mönster som bildas, varvid ett resultat fås som kan analyseras vidare.
Eftersom denna avhandling baserar sig på Dietker och Richmans (2021) artikel så har
analysen blivit gjord på ett liknande sätt, men till skillnad från deras tillvägagångssätt
så är det endast jag, skribenten, som har analyserat böckerna.

22

Om en frågeställning endast tas upp i ett fåtal akter kan det konstateras att
berättelsemönstret för denna frågeställning inte var speciellt omfattande, och inte
verkar vara en stor del av det algebraiska kapitlet. På samma sätt kan jag konstatera att
om en frågeställning tas upp under många akter efter varandra eller tas upp i ett tidigt
skede och även återkommer i senare akter under huvudkapitlets gång så verkar
frågeställningen ta upp en större del av huvudkapitlet samt ha ett längre
berättelsemönster

23

5 RESULTAT
I detta kapitel presenteras resultatet och tabellerna som framkommit av analysen. Det
ingår tre böcker i denna analys, Pi matematik 7, Pi matematik 8 och Pi matematik 9.
(Heinonen et al., 2017)

5.1 Pi matematik 7
Resultatet av analysen av Pi matematik 7 visar att det algebraiska huvudkapitlet är
uppdelat i 19 frågeställningar över 12 akter. Huvudkapitel 3 sträcker sig från s. 196 till
s. 273. (Tabell 4)

Tabell 4, tabell över berättelseförloppet i Pi matematik 7

Pi matematik 7 behandlar i akterna 1 - 6 begreppen talföljd, bokstavsuttryck, variabel,
monom, term, polynom, värdet av ett uttryck, subtraktion och addition av termer,
likformiga termer, förenkling samt subtraktion och addition av polynom. Parenteser
framkommer även i dessa delkapitel. För att ge läsaren svar på en frågeställning i dessa
akter används främst typen b, Frågeformulering (se kapitel 4.3 Metod s.12) förutom i
vissa undantag då även typen h Avslöjande (akt 2) framkommer, men endast en gång

24
under frågeställningen ”vad är ett bokstavsuttryck?”. Akterna 1 – 6 behandlar i någon
mån 13 av 19 frågeställningar. De som inte alls behandlas är frågeställning 13,
14,15,16,18 och 19. Med obehandlade frågeställningar menas de frågeställningar som
inte under akterna 1 – 6 tangeras överhuvudtaget. Akt 5 behandlar flest områden i
någon mån där 8 olika frågeställningar tangeras. 2 av dessa frågeställningar besvaras
direkt i akt 5 med typen b.
Akterna 7–12 behandlar främst området ekvationer och olika sätt att lösa ekvationer.
För att besvara frågeställningarna framkommer typen b, Frågeformulering förutom
vid ett tillfälle då även typen d, Partiellt svar, används vid frågeställningen ”Hur löser
man en ekvation?”. Akterna 7 – 12 behandlar i någon mån 14 av 19 frågeställningar.
De som inte behandlas är frågeställning 1, 4, 6, 7 och 12. Akt 11 behandlar flest
områden där 10 olika frågeställningar tangeras på något vis.
5.1.1 Sammanfattning över resultat för Pi matematik 7
Pi matematik 7 använder främst Frågeformulering, typ b, som verktyg för att besvara
frågeställningar. Dessutom används typen underförstådd frågeformulering, alltså att
ett påstående skrivs ut som besvarar, eller snarare inspirerar en fråga som inte ställs
specifikt i texten (Se exempel i kapitel 4.3 Metod, s.12). Ett mönster bildas av att en
frågeställning behandlas direkt i den akt som den framkommer i. Detta kan noteras i
alla fall förutom i frågeställning 7. Området kan behandlas vidare i flera akter men
besvaras alltid åtminstone i den första akt där frågeställningen tas upp. Som exempel
kan frågeställning 5 ”Vad är en term?” undersökas (tabell 4). Frågeställningen tas upp
i akt 2 och besvaras då direkt med typen b, Frågeformulering. Trots detta tangeras
frågeställningen ”Vad är en term?” under akterna 2 – 6 och även akterna 9 – 11, utan
att på flera sätt besvaras direkt. Man kan se att detta fenomen verkar vara kontinuerligt
genom hela kapitlet. Då en frågeställning skall besvaras i boken gör man det direkt i
det kapitel som frågeställningen framkommer i. Frågan besvaras till största delen med
typen b, ”Frågeformulering”, men kan också i sällsynta fall besvaras med andra
svarstyper. Ibland kan också en frågeställning svaras på i ett senare skede igen, då
också med typen b. Frågeställning nummer 14 ”Vad är en ekvation?” besvaras i akt 8
med typen b samt även i akt 12 med typen b. Frågeställningen behandlas också
kontinuerlig genom akterna 8 – 12, men besvaras endast konkret med ett

25
svarsalternativ i akt 8 och 12. Detta kan man också se i andra frågeställningar, bland
annat i frågeställning 8 ”Hur adderar och subtraherar man termer?” och i frågeställning
18 ”Vilka typer av ekvationer finns det?”.
Tabell 4 ger även en indikation på hur berättelsemönstren ser ut i Pi matematik 7. Det
längsta berättelsemönstret kan ses vid frågeställning 5, ”Vad är en term?”, som
sträcker sig totalt 8 Akter med ett mellanrum mellan akt 6 och akt 9. Frågeställning
nummer 7, ”Vad menas med värdet av ett uttryck?”, behandlas i minst grad med i
endast en akt, nummer 3.

5.2 Pi matematik 8
Resultatet över analysen av Pi matematik 8 har blivit uppdelad i 28 frågeställningar
över 12 akter.

tabell 5, tabell över berättelseförloppet i Pi matematik 8

26

Akterna 1 – 6 behandlar områdena potens, multiplikation och division med potenser,
stora och små tal, polynom, monom, addition och subtraktion av polynom,
multiplikation av polynom med tal och multiplikation av polynom med monom. För
att svara på frågeställningarna i akt 1 – 6 används endast typen b, frågeformulering.
Akterna 1 – 6 behandlar 18 av 28 frågeställningar. Akt 6 behandlar flest områden, där
8 frågeställningar tangeras. 3 av dessa 8 frågeställningar besvaras även direkt med
svarstypen b. De frågeställningar som inte behandlas under akterna 1 - 6 är
frågeställning 19 – 28.
Akterna 7 – 12 behandlar förhållande, direkt proportionalitet, omvänd proportionalitet,
linjens ekvation, ekvationer med två variabler, linjens nollställe, riktningskoefficient
och stigande/fallande linje. För att svara på frågeställningarna används typen b,
frågeformulering. Akterna 7 – 12 behandlar 10 av 28 frågeställningar, och akt 11
behandlar flest områden där 3 frågeställningar behandlas samt alla besvaras med typen
b.
Pi matematik 8 använder endast svarstyp b, frågeformulering, som metod för att
besvara frågorna. Man använder sig även av typen underförstådda frågeformuleringar,
alltså att man i texten inspirerar till en fråga genom att direkt ge svaret. Detta fenomen
fortsätter genom hela kapitlet. Svaren till frågeställningar uppkommer också väldigt
tidigt i berättelsemönstret. Man kan även se att berättelsemönstren är väldigt korta, då
det längsta mönstret är frågeställningen 1, ”Vad betyder potens?”, där området tas upp
i 4 akter. Det görs även ett hopp mellan akt 3 och akt 6.
Det existerar många frågeställningar som endast framkommer i en akt och besvaras
direkt i den akten. Frågeställningarna 3, 6 – 10, 13, 16 – 19 samt 27 – 28 tas endast
upp över en akt. Alla berättelsemönster är således väldigt korta genom hela kapitlet.
Man kan även notera att det endast är frågeställning 2, ”Hur räknar man potenser med
bokstav som bas?”, som besvaras i flera akter med frågeformulering av typen b. Alla
andra frågeställningar besvaras direkt i den första akten som de behandlas i och trots
att vissa frågeställningar behandlas under flera akter så besvaras inte någon annan
frågeställning i senare akter.

27
5.2.1 Sammanfattning över resultaten för Pi Matematik 8
Pi matematik 8 använder endast svartypen b, frågeformulering, för att besvara
frågeställningarna. Man använder även här typen underförstådd frågeformulering, det
vill säga att man inspirerar till frågan utan att tydligt ställa frågan i texten. I alla
besvaras frågan med svarstypen b direkt i det kapitel som frågeställningen
uppkommer. Endast i frågeställning nummer 2, ”Hur räknar man potenser med
bokstav som bas?”, svaras det under flera akter med svarstypen b, här i akt 1 där
frågeställningen besvaras första gången och sedan i akt 2 besvaras frågeställningen på
nytt, även då med typen b. Pi matematik 8 besvarar ofta frågeställningarna direkt i det
kapitel som området tas upp i utan att behandla det i andra akter, detta i hela 15
frågeställningar (frågeställningarna 6 – 10, 13, 16 – 19, 23, 25 – 28).
Den frågeställning som behandlas under flest akter är frågeställning 1, Vad betyder
potens?” som behandlas över 4 akter (akt 1 – 3 och akt 6). Det kan konstateras att Pi
Matematik 8

innehåller

korta berättelsemönster

som besvaras direkt

då

frågeställningen tas upp och mycket sällan tangeras under flera akter.

5.3 Pi Matematik 9
Analysen av Pi Matematik 9 har blivit delad upp i 26 frågeställningar som besvaras
över 12 akter.

28

tabell 6, berättelsemönster ur Pi Matematik 9

Akterna 1 – 6 behandlar områdena funktion, koordinatsystem, grafen till en funktion,
linjära funktioner, parabel och dess ekvation, linjens ekvation, riktningskoefficient,
parallella linjer, konstantterm, linjens ekvation på allmän from, punkt på linje, linjens
nollställe, direkt och omvänd proportionalitet, linjärt samband, graf, extremvärde,
växande och avtagande funktion. För att besvara på frågorna används endast typen b,
frågeformulering. Akterna 1 – 6 behandlar 20 av 26 frågeställningar. Akt 4 behandlar
flest områden, där 9 av 26 frågeställningar tangeras. Av dessa 9 frågeställningar
besvaras även 5 direkt med typen b.
Akterna 7 – 12 behandlar områdena lösning av ekvationer, hur man räknar ekvationer
med nämnare, ekvationer med två obekanta, ekvationssystem, hur man löser
ekvationssystem grafiskt samt hur man löser ekvationssystem algebraiskt. För att
besvara på dessa frågor används endast typen b, frågeformulering. Akterna 7 – 12
behandlar 8 av 26 frågeställningar. Akt 10 behandlar flest områden där 6 av 26
frågeställningar tangeras. Av dessa 6 frågeställningar besvaras 3 med typen b.
5.3.1 Sammanfattning över resultaten för Pi Matematik 9
Pi Matematik 9 använder endast typen b, frågeformulering genom hela huvudkapitel
1 för att besvara frågeställningarna. Även i detta fall används typen underförstådd
frågeformulering som även kan ses användas genom Pi Matematik 7 och Pi Matematik

29
8. Pi matematik 9 innehåller frågeformuleringar som endast tas upp under en akt och
besvaras då, men också sådana frågeformuleringar som besvaras under flera akter med
typen b. Frågeställning 21, ”Hur löser man ekvationer?”, behandlas under akterna 7 –
12 och besvaras i akterna 7 – 11 direkt med typen b. Detta är det längsta
berättelsemönster som hittas i Pi Matematik 9. Det kan noteras att frågeställning 1,
”Vad är en funktion?”, även behandlas över lika många akter, men till skillnad från
frågeställning 21 så får man endast svar i akt 1 med frågeställning b och inte i några
andra akter.
Pi Matematik 9 innehåller således en blandning av både korta berättelsemönster men
även mönster som sträcker sig över flera akter. Dessa mönster som sträcker sig längre
finns främst i början (frågeställningarna 1 – 4) och i slutet (frågeställningarna 21 och
24). Pi Matematik 9 besvarar 16 av 26 frågeställningar direkt i endast en akt utan att
ta upp frågeställningen flera gånger under berättelsen (Frågeställningarna 6, 9 – 12, 14
– 20, 22 och 25 – 26).

30

6 Diskussion
6.1 Resultatdiskussion
Resultatet från analysen av Pi Matematik 7, Pi matematik 8 och Pi Matematik 9 visar
att det bildas korta berättelsemönster i böckernas algebraiska kapitel. Kapitlen genom
bokserien är uppbyggda på samma sätt. I varje kapitel fokuseras det på att presentera
information åt mottagaren genom att beskriva och ge exempel. Efter detta fortsätter
man vidare till räkneuppgifterna. Detta leder till att fokuset ligger på innehållet och
den berättande delen inte ges samma utrymme. Då ett nytt kapitel tar sin början och
boken behandlar innehållet i kapitlet, ges information direkt utan att bygga upp en
berättelse eller skapa en ”röd tråd”. Det här leder till att det uppstår korta
berättelsemönster i kapitlen.
Casey, Erkut, Ceder och Young (2008) beskriver hur ett flertal forskare inom det
kognitiva fältet har argumenterat för att berättelsen är det mest naturliga sättet för
kognitivsystemet att lära sig ny information och även för att lagra informationen över
en längre tid. Det finns bevis som tyder på att inlärningsmaterial lagras mera effektivt
i hjärnan om materialet presenteras i en berättande form. Detta fenomen existerar även
hos barn då en narrativ kontext kan stödja inlärning och förmågan att minnas det de
har lärt sig. I resultatet för deras forskning framkommer även att berättelsen gynnar
inlärningen hos barn. Det framkommer också att detta skulle kunna tänkas vara ännu
mer effektivt hos barn som kommer från familjer som bor i ogynnsamma ekonomiska
områden, men mera forsknings krävs ännu om de socioekonomiska faktorernas roll.
När man tar avstamp i Caseys m.fl. (2008) forskning kan man argumentera att de
matematiska områdena i de algebraiska kapitlen i Pi Matematik kunde vara skrivna i
en mera berättande typ av text för att ta tillvara på den effekt som berättelsen verkar
ha på inlärningen och förmågan att kunna minnas det man lärt sig under en längre tid.
Om informationen kunde presenteras i en berättande form kunde man också göra
algebran mer intressant för de som inte har detta intresse från början, eller rent av har
negativa erfarenheter av matematiken. Genom att kombinera den informativa text som

31
redan existerar i läromedlet med en berättande approach kunde materialet verka mera
tilltalande för användarna.
Berättandet är en central del i människans beteende. Vi förstår det som sker runt oss i
den komplexa värld vi lever i genom att bilda berättelsemönster i våra vardagliga liv
som vi sedan berättar och även lyssnar på andras berättelser. Detta hjälper oss att
relatera våra ageranden med våra tankar och känslor. För lärare är detta extra viktigt
eftersom lärarens vardag består av en konstant ström av socialt engagemang och beslut
som ska tas. Berättelsen fungerar som ett sätt att begripa dessa beslut och som ett sätt
att knyta band till kollegorna. (Shank, 2006) Berättelsen kan ses som ett redskap för
läraren att använda i arbetet. Mello (2001) antyder på att då läraren använder sig av
berättelsen i klassrumssituationer skapas bryggor mellan innehållet, erfarenhet och
skolvärlden. Data tyder på att berättelsen är en pedagogisk process som både gynnar
berättaren och den som lyssnar. Eftersom forskning tyder på att berättelsen verkar ha
en betydande effekt på hur läraren lär ut stoff i klassrummet, kan man väga betydelsen
för att även läromedel skulle behöva implementera berättelsen i sitt material. Detta
kunde också göra det lättare för läraren att motivera eleverna i klassrummet eftersom
böckerna även skulle innehålla berättelse som motivationsfaktor och dessutom kunde
eleverna vara mera positivt inställda till det skolarbete som de gör på egen hand, till
exempel hemläxor och andra typer av uppgifter som görs utanför klassrummet.
I ett pedagogiskt ledarskap, där man har som uppgift att försöka skapa positiva
attityder till ämnet som även fungerar som ett sätt att stärka elevernas självbild, har
kommunikationen en mycket central betydelse. Detta innefattar på vilket sätt man
kommunicerar, vad man kommunicerar om och hur eleverna och lärare tillsammans
upplever konversationen. Berättelsen fungerar i dessa sammanhang som ett naturligt
verktyg. Elever kan ha svårigheter under lektionerna att hitta logiska samband mellan
siffror och räknesätt. Detta kan underlättas genom att konkretisera matematiken med
en berättande natur. (Petersen, 2012). Under tiden då jag har utfört denna analys över
läromedlen väcks samma tanke flera gånger om. Varför innehåller inte de matematiska
läromedlen mera berättelser där algebraiskt innehåll finns med? Matematiken
innehåller textuppgifter, men deras fokus är oftast den matematiska innehållet och inte
själva berättelsen som en motivationsfaktor. Man kunde tänka sig att kombinera det
algebraiska innehållet med en berättelse som håller en röd tråd genom de områden som

32
behandlas i undervisningen. Dessutom innehåller matematiken mycket historia som
man kunde använda sig av i undervisningen. Alla matematiska områden har fått en
början någonstans och denna historia kan i många fall vara intressant även för elever.
Genom att implementera historia i matematikundervisningen och sedan bygga upp en
berättelse med hjälp av detta kunde man få ett stoff som kunde locka fram intresse hos
eleverna. Detta kanske man kan se som att det är lärarens arbete att bygga upp ett
intresse

gentemot

matematiken

genom

att

implementera

berättelserna

i

undervisningen. Å andra sidan används matematikboken som ett centralt verktyg
under lektionerna och det skulle därför knappast skada att även den skulle vara fylld
med denna typ av intresselockande innehåll.
Under denna tid som jag skrivit min magistersavhandling har jag samtidigt arbetat i ett
svenskspråkigt högstadium i Finland som matematiklärare. Jag har även använt mig
av Pi matematik som läromedel, eftersom det läromedlet används i skolan jag arbetar
i. Jag har märkt att då jag planerar de lektioner som jag skall hålla har mina tankar ofta
landat på hur jag skall bygga upp berättelsen i mina lektioner. Detta har lett till att jag
ser på mina lektioner mera som en helhetsbaserad berättelse som skall innehålla en röd
tråd. Detta tankesätt använder jag också då jag planerat sekvenser. Jag noterar att då
jag har skrivit min avhandling vid sidan om mitt arbete har mitt arbete präglats av vilka
insikter jag kommit till under skrivprocessen. Detta har varit till stor hjälp för mig,
bland annat med att öka det egna förtroendet hur jag planerar och lägger upp min
undervisning.

6.2 Metoddiskussion
I detta kapitel diskuteras valet av läromedelsserie, metodval och reflektioner över
studiens tillförlitlighet och trovärdighet. Eftersom syftet med studien var att undersöka
hur läromedelsserien i åk 7 – 9 lyfter fram berättelsen i de algebraiska områdena och
hur denna berättelse främjar elevernas nyfikenhet ville jag välja det läromedel som
används i störst utsträckning i finlandssvenska skolor. För att ta reda på detta skickade
jag ut ett frågeformulär till finlandssvenska skolors rektorer och bad dem
vidarebefordra detta formulär till de som ansvarade för matematikundervisningen i
deras skolor. Denna undersökning gav 38 svar, varav 71% använde sig av Pi

33
Matematik i sin undervisning (se bilaga 2). Därför valdes Läromedelserien Pi
Matematik som analysobjekt till avhandlingen.
Denna avhandling är inspirerad av Dietker och Richman (2021) och även metoden för
analysen har fått sin inspiration från deras forskning. Dietker och Richman adapterade
matematiska berättelsemönster av Barthes (1974) vilket även denna avhandling tar
fasta på. Även tabellerna som utformats för denna avhandling är uppbyggda enligt
inspiration från Dietker och Richman (2021). Under avhandlingens gång har begreppet
”akt” funderats över flera gånger. Det skulle möjligtvis ha varit lättare att i stället för
”akt” låta det heta delkapitel, eller endast kapitel för att göra det mera begripligt för
läsaren. Eftersom utgångspunkten var att låta avhandlingens metod inspireras av
Dietker och Richman (2021) så långt som möjligt valdes ändå ordet ”akt” i stället för
”delkapitel”.
Eftersom målet var att analysera innehållet i läromedelsserien så valdes metoden
kvalitativ innehållsanalys. Analysen av serien bestod av ett flertal olika steg. Böckerna
bestod av tre huvudkapitel och varje huvudkapitel innehöll 14 underkapitel. Först
analyserades böckerna på ett ytligare plan för att se vilka huvudkapitel som hade
algebran i fokus. Därefter formades en egen tabell i programmet Excel för respektive
bok som skulle ligga som grund för analysen. Tabellen i sig inspirerades av Dietker
och Richmans (2021) avhandling, men ändringar och justeringar gjordes i språk och
frågor som tabellen innehöll för att passa den analys som skulle utföras. Analysen
utfördes på ett sådant sätt, så att en lärobok gicks igenom i gången. Först undersöktes
boken genom att gå igenom varje delkapitel och mörklägga tabellen under vilka akter
som ett visst område behandlades. Exempelvis om frågan ”vad är en ekvation?” togs
upp i flera delkapitel, eller i denna avhandling akter, så mörklades den rutan i tabellen).
Vid varje ny frågeställning gicks alla delkapitel igenom på nytt. Efter denna process
var det dags att fördjupa analysen genom att noggrannare se över på vilka sätt dessa
områden behandlades genom att placera in de matematiska berättelsemönstren
adapterade av Barthes (1974) i de mörklagda rutorna. Om ingen specifik frågeställning
uppkom i akten, lämnades rutan tom. Detta sätt att analysera upprepades sedan med
nästa bok. Eftersom detta arbetssätt ledde till att böckerna gicks igenom gång efter
gång, kan man säga att resultatet borde vara tillförlitligt och trovärdig. Eftersom denna
analys har utgått från min förförståelse påstår jag inte att detta resultat är ”korrekt”.

34
Jag har trots detta strävat till en systematisk analys och genom att vara öppen för vad
materialet bestått av har jag försökt göra en så tillförlitlig analys som möjligt.

6.3 Förslag på vidare forskning
Denna analys har antagit ett bredare perspektiv på de algebraiska delarna av
läromedelserien Pi matematik för åk 7 – 9. För att få en ännu tydligare bild över hur
berättelsen byggs upp i läromedelsserien Pi matematik kunde man dela in kapitlen i
mindre delar och fördjupa sig i hur meningarna i dessa kapitel hänger ihop och
huruvida de bygger upp en berättelse. Det skulle även vara intressant att analysera och
jämföra andra svenskspråkiga läromedel i matematik som används i Finland för att se
om resultatet för denna avhandling skiljer sig eller om de andra läromedlen följer
samma mönster.

35

REFERENSER
Brandell, G. & Pettersson, A. (2011). Matematikundervisning: Vetenskapliga perspektiv. Stockholms
universitets förlag.
Casey, B., Erkut, S., Ceder, I., & Young, J. M. (2008). Use of a storytelling context to improve girls' and
boys' geometry skills in kindergarten. Journal of Applied Developmental Psychology, 29(1), 29-48.
https://doi.org/10.1016/j.appdev.2007.10.005
Curcio, F., & Schwartz, S. (2006). Förskolebarns algebraiska tänkande. Emanuelsson & E. Doverborg
(Red.), Matematik i förskolan. Nämnaren Tema, 7
Dietiker, L. (2013). Mathematical texts as narrative: Rethinking curriculum. For the Learning of Mathematics, 33(3), 14-19.
Dietiker, L. (2015). Mathematical story: A metaphor for mathematics curriculum. Educational Studies
in Mathematics, 90(3), 285-302
Dietiker, L., & Richman, A. S. (2021). How textbooks can promote inquiry: Using a narrative framework
to investigate the design of mathematical content in a lesson. Journal for Research in Mathematics Education, 52(3), 301-331 https://doi.org/10.5951/jresematheduc-2020-0318
George, M. (2014). Mathematics teaching as a narrative art. The Mathematics Teacher, 108(4), 266-271.
https://doi.org/10.5951/mathteacher.108.4.0266
Göteborgs universitet. Nationellt centrum för matematikutbildning & Boesen, J. (2006). Lära och
undervisa matematik: Internationella perspektiv. Nationellt centrum för matematikutbildning
Heinonen, M., Luoma, M., Mannila, L., Tikka, T., Lindgrén, H., Mitts, H., & Söderback, C. (2012). Pi
Matematik 7. Schildts & Söderströms, Första Upplagan.
Heinonen, M., Luoma, M., Mannila, L., Tikka, T., Lindgrén, H., Mitts, H., & Söderback, C. (2012). Pi
Matematik 8. Schildts & Söderströms, Första Upplagan.
Heinonen, M., Luoma, M., Mannila, L., Tikka, T., Lindgrén, H., Mitts, H., & Söderback, C. (2012). Pi
Matematik 9. Schildts & Söderströms, Första Upplagan.

36
Hurst, M. A., & Cordes, S. (2018). Children’s understanding of fraction and decimal symbols and the
notation-specific relation to pre-algebra ability. Journal of Experimental Child Psychology, 168, 32–48.
https://doi.org/10.1016/j.jecp.2017.12.003
Julin, S., & Rautopuro, J. (2016). Läksyt tekijäänsä neuvovat. Perusopetuksen matematiikan
oppimistulosten arviointi, 9
Kang, W. & Kilpatrick, J. (1992). Didactic transposition in mathematics textbooks. 2-7
Kaput, J. J. (1999). Teaching and learning a new algebra. In Mathematics classrooms that promote understanding (pp. 145-168). Routledge.
Katz, V. J., & Barton, B. (2007). Stages in the history of algebra with implications for teaching. Educational Studies in Mathematics, 66(2), 185-201. https://doi.org/10.1007/s10649-006-9023-7
Kleiner, I. (2007). A history of abstract algebra. Springer Science & Business Media.
Koljonen, T. (2020). Finnish mathematics curriculum materials and teachers´ interaction with them in
two cultural-educational contexts.
Kupari, P., Vettenranta, J., & Nissinen, K. (2012). Oppijalähtöistä pedagogiikkaa etsimään:
Kahdeksannen luokan oppilaiden matematiikan ja luonnontieteiden osaaminen. Kansainvälinen
TIMMS-tutkimus Suomessa.
Kilhamn, C. e. & Säljö, R. e. (2019). Encountering Algebra: A Comparative Study of Classrooms in
Finland, Norway, Sweden, and the USA (1st ed. 2019.). Springer International Publishing.
Lannin, J. K., Barker, D. D., & Townsend, B. E. (2006). Recursive and explicit rules: How can we build
student

algebraic

understanding?. The

Journal

of

Mathematical

Behavior, 25(4),

299-317

https://doi.org/10.1016/j.jmathb.2006.11.004
Lepik, M., Grevholm, B., & Viholainen, A. (2015). Using textbooks in the mathematics classroom–the
teachers’ view. Nordic Studies in Mathematics Education, 20(3-4), 129-156.
Lins, R. C. (1992). A framework for understanding what algebraic thinking is (Doctoral dissertation,
University of Nottingham).
Linchevski, L. (1995). Algebra with numbers and arithmetic with letters: A definition of pre-algebra. The Journal of Mathematical Behavior, 14(1), 113-120.
Mattila, L. (2002). Perusopetuksen matematiikan oppimistulosten kansallinen arviointi 9. vuosiluokalla
2002. Opetushallitus

37
Marchiş, I. (2010). Integration of the mathematics textbooks in the teaching/learning process. Studia
Universitatis Babes-Bolyai-Psychologia-Paedagogia, 55(2), 109-116
Mello, R. (2001). Building Bridges: How Storytelling Influences Teacher/Student Relationships.
Olsson, H. & Sörensen, S. (2007). Forskningsprocessen: Kvalitativa och kvantitativa perspektiv (2.
uppl.). Liber. 129
Olteanu, C. (2003). Algebra–viktigt men svårt. Nämnaren, (3), 35-39.
Olivares, V., & Ceglie, R. J. (2020). The intergenerational transmission of mathematics attitudes. International

Journal

of

Education

in

Mathematics,

Science

and

Technology, 8(2),

76-91

https://doi.org/10.46328/ijemst.v8i2.741
Patel, R. & Davidson, B. (2003). Forskningsmetodikens grunder: Att planera, genomföra och
rapportera en undersökning (3., [uppdaterade] uppl.). Studentlitteratur. 14, 119.
Petersen, A. L. (2012). Matematik behöver också en berättelse-ett pedagogiskt ledarskap med fokus på
elevens

motivation

[VISIONS

2011:

Teaching]. Acta

Didactica

Norge, 6(1),

Art-10.

https://doi.org/10.5617/adno.1080
PISA 2015, hämtat 31.10.2021 från https://www.oecd.org/pisa/pisa-2015-results-in-focus.pdf
Undervisnings- och kulturministeriet, hämtat 10.6.2021 från https://minedu.fi/sv/framsida
https://julkaisut.valtioneuvosto.fi/bitstream/handle/10024/79052/pisa15sv.pdf?sequence=3&isAllowed
=y
Shank, M. J. (2006). Teacher storytelling: A means for creating and learning within a collaborative
space. Teaching and Teacher education, 22(6), 711-721. https://doi.org/10.1016/j.tate.2006.03.002
Törnroos, J. (2004). Opetussuunnitelma, oppikirjat ja oppimistulokset: seitsemännen luokan
matematiikan osaaminen arvioitavana (No. 13). Jyväskylän yliopisto
Usiskin, Z. (1988). Conceptions of school algebra and uses of variables. The ideas of algebra, K-12, 8,
19.
Van Amerom, B. A. (2003). Focusing on informal strategies when linking arithmetic to early algebra. Educational

Studies

in

https://doi.org/10.1023/B:EDUC.0000005237.72281.bf

Mathematics, 54(1),

63-75.

38

Bilagor

Bilaga 1
1. Vilken/vilka årskurser undervisar du i matematik?
2. Vilken läromedelsserie/vilka läromedelsserier använder du i din matematikundervisning?
3. Av vilken orsak/vilka orsaker har ni i er skola beslutat att använda er av dessa läromedel?
4. Hur upplever du att läromedlet stöder dig i din undervisning?
5. Finns det något som du saknar eller vill förändra i läromedel som du använder?
6. Använder du dig även av digitala läromedel i din undervisning?
7. Om du använder dig av digitala läromedel, hur ofta används läromedlen i din undervisning?
8. Tycker du att den digitala aspekten ger ett mervärde i din undervisning?

39
Bilaga 2

40

41

