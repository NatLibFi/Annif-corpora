Kartläggning av talflytsstörningar hos svensk- och finsktalande barn i Finland

Alice Brandt-Häggblom, 41299
Handledare: Viveka Lyberg Åhlander och Raymond Bertram
Fakulteten för humaniora, psykologi och teologi
Utbildningslinjen för logopedi
Åbo Akademi
2021

ÅBO AKADEMI –
FAKULTETEN FÖR HUMANIORA, PSYKOLOGI OCH TEOLOGI
Sammanfattning av avhandling pro gradu
Ämne: Logopedi
Författare: Alice Brandt-Häggblom
Arbetets titel: Kartläggning av talflytsstörningar hos svensk- och finsktalande barn i Finland
Handledare: Viveka Lyberg Åhlander och Raymond Bertram
Sammanfattning:
Syftet med denna studie var att undersöka svensk-finsk-tvåspråkiga barns tal på svenska
genom att analysera om antalet talflytsstörningar i deras tal översteg det typiska antalet
talflytsstörningar som förekommer i enspråkiga personers tal. Därtill undersöktes ett antal
variabler för att se ifall de kunde ha en effekt på deltagarnas generella talflyt. Tvåspråkigas
tal och språk är fortfarande till viss del outforskat, speciellt vad gäller talflyt och förekomsten
av talflytsstörningar hos tvåspråkiga. Tidigare studiers resultat visar en viss tudelning vad
gäller tvåspråkigas benägenhet att ha mer icke-flyt i sitt tal eller inte. Ändå finns det
procentgränser för andelen stamningslika talflytsstörningar (3 %), andra talflytsstörningar (7
%) och totala antalet talflytsstörningar (10 %) som normalt förekommer i en persons tal
oavsett om personen är enspråkig eller flerspråkig. Om dessa gränser överskrids anses talet
vara icke-flytande.
För att undersöka tvåspråkiga talares talflyt samlades talsampel in från 20 svenskfinsktalande barn i Finland. Talsamplen transkriberades och analyserades och när de olika
typerna av talflytsstörningar hade kategoriserats kunde ett procenttal räknas ut utifrån
talsamplets storlek och förekomsten av talflytsstörningar. Ytterligare information om
deltagarnas språk och språkkompetens erhölls genom en föräldraenkät.
Resultatet från studien visar att andra talflytsstörningar förekommer i signifikant högre grad
på svenska än på finska. Stamningslika talflytsstörningar förekommer till högre grad på
finska, men inte signifikant. Därtill är andra talflytsstörningar den enda formen av
talflytsstörningar som överskrider den vanligen avsedda gränsen på 7 % som gäller för andra
talflytsstörningar. En högre språkfärdighet påverkar också antalet andra talflytsstörningar på
svenska. Språkdominans och ålder påverkar inte antalet talflytsstörningar signifikant.
I avhandlingen diskuteras möjliga förklaringar till resultaten, såsom de effekter det aktuella
språkparet kan ge eller hur språkkompetens kan inverka på talflyt. Vidare tillhörde alla
deltagarna en minoritet i Finland, därför diskuteras också finlandssvenskars talbeteende och
-kultur. Förutom förklaringar till resultaten diskuterades även viss del de begränsningar en
studie med så litet sampel har och koronapandemins eventuella påverkan på resultaten.
Avslutningsvis tas kliniska tillämpningsmöjligheter upp.
Nyckelord: barn, finlandssvenska, flerspråkighet, språkdominans, stamning,
talflytsstörningar, tvåspråkighet,
Datum: 14.9.2021
Sidantal: 34 + 16

ÅBO AKADEMI UNIVERSITY –
FACULTY OF ARTS, PSYCHOLOGY AND THEOLOGY
Abstract for Master’s thesis
Subject: Logopedics
Author: Alice Brandt-Häggblom
Title of the work:
Sv. Kartläggning av talflytsstörningar hos svensk- och finsktalande barn i Finland
(Eng. Mapping of speech disfluencies in Swedish- and Finnish-speaking children in Finland)
Supervisor: Viveka Lyberg Åhlander and Raymond Bertram
Abstract:
The purpose of this study was to investigate speech fluency in Swedish of Swedish- Finnishbilingual children by assessing whether the number of disfluencies in their speech exceeded
the typical number of disfluencies present in monolingual speech. In addition, it was
examined whether language competence, language dominance and age affected the
bilinguals’ speech fluency in Swedish. Bilingual speech and language are still to some extent
unexplored, especially with regard to speech flow and the occurrence of speech disfluencies
in bilinguals. Previous studies show a certain dichotomy regarding bilinguals’ fluency with
some studies showing more disfluency in their speech but others not. Nevertheless, there are
percentage limits for the percentage of stuttering-like disfluencies (3%), other disfluencies
(7%) and total amount of disfluencies (10%) that normally occur in a person's speech, and if
these limits are exceeded, the speech is considered to be of non-fluent nature.
To examine speech fluency of bilingual speakers, speech samples in Finnish and Swedish
were collected from 20 Swedish-Finnish bilingual children in Finland. The speech samples
were transcribed and analyzed, and the different types of speech disfluencies were
categorized. Thereafter a percentage was calculated based on the size of the speech sample
and the occurrence of speech disfluencies. Additional information about the participants'
language profile was obtained through a parental survey that parents responded to in
connection with data collection.
The results showed that other disfluencies occur twice as much in Swedish than in Finnish,
while stuttering-like disfluencies occur more in Finnish than in Swedish, but not significantly.
In addition, other disfluencies were the only form of speech disfluencies that exceeded the
upper limit (7%) normally used to determine monolingual fluency. Greater language
competence came with less disfluencies in Swedish, but language dominance and age did not
significantly affect the number of speech disfluencies.
The last chapter of the MA thesis discusses possible explanations for the results, such as how
the language pair in question or language competence can affect speech fluency. In addition,
as Swedish-speaking Finns, all participants belonged to a minority in Finland, , therefore the
speech behavior and culture of this particular minority is also discussed in one section.
Moreover, some of the limitations of the study, especially the small sample size and the
possible impact of the corona pandemic on the results were also discussed. Finally, clinical
application possibilities are addressed.
Key words: bilingualism, children, language dominance, speech disfluencies
Date: 14.9.2021
Pages: 34 + 16

Innehållsförteckning
1.

Inledning ........................................................................................................................ 1
1.1

Flytande och icke-flytande tal ..................................................................................... 2

1.2 Stamningsprocent och talflytsstörningsprocent ............................................................... 3
1.3 Flerspråkighet och dominans mellan språken .................................................................. 4
1.4 Förhållandet mellan tvåspråkighet och oflyt i tal ............................................................. 5
1.5 Sammanfattning av introduktionen .................................................................................. 7
2.

Syfte med studien .......................................................................................................... 8

3.

Metod .............................................................................................................................. 8
3.1 Rekryteringsprocess ......................................................................................................... 9
3.2 Deltagare ........................................................................................................................ 10
3.3 Instrument....................................................................................................................... 10
3.4 Beskrivning av datainsamlingsträffen ............................................................................ 12
3.5 Analysering av det insamlade materialet ....................................................................... 13
3.6 Statistisk analys .............................................................................................................. 15

4 Resultat ................................................................................................................................. 15
4.1 Normalfördelning i data och variabler ........................................................................... 15
4.2 Frekvens stamningslika, andra och totala talflytsstörningar och procentgränserna ....... 16
4.3 Analysen av variablernas påverkan på frekvensen talflytsstörningar ............................ 18
4.4 Skillnaderna mellan frekvensen talflytsstörningar på svenska och finska ..................... 22
4.5 Sammanfattning av resultaten ........................................................................................ 23
5. Diskussion ........................................................................................................................... 24
5.1 Förhållandet mellan talflytsstörningsprocenten på svenska och finska ......................... 25
5.2 SLD, OD och TD i förhållande till respektive gränsvärdesprocent ............................... 27
5.3 Variablernas påverkan på antalet talflytsstörningar ....................................................... 29
5.4 Koronapandemins påverkan på studiens utförande och övriga begränsningar .............. 31
5.5 Klinisk tillämpning......................................................................................................... 33

5.6 Framtida forskning ......................................................................................................... 33
5.7 Slutsats ........................................................................................................................... 34
Referenser
Bilagor

Alice Brandt-Häggblom

1

1. Inledning
Alla personer som talar upplever då och då oflyt i sitt tal, ibland mer och ibland mindre.
Denna typ av oflyt brukar benämnas som typisk talflytsstörning och innebär att en
person har ett typiskt oflyt i sitt tal, som ibland kan vara stamningslikt men som för
det mesta bara är andra sorters talflytsstörningar (Guitar, 2019). Typiska
talflytsstörningar kan till exempel uppkomma när en person försöker tala för snabbt,
eller när personen är nervös eller överrumplad (Lavid, 2003). I tidigare studier har det
framkommit att det hos tvåspråkiga kan förekomma mer typiska talflytsstörningar än
hos enspråkiga (Byrd, Bedore & Ramos, 2015). På grund av detta kan det uppstå en
oro att tvåspråkiga har en större risk att få en falskt positiv stamningsdiagnos (Byrd,
m.fl. 2015). Barn har vanligtvis en stor benägenhet att vara icke-flytande i sitt tal,
speciellt så länge som de håller på att lära sig att kommunicera (Guitar, 2019).
Pro gradu-avhandlingens mål är att analysera svensk- och finsktalande tvåspråkiga
barns typiska talflytsstörningar. Svensk- och finsktalande tvåspråkiga barns typiska
talflytsstörningar har hittills inte undersökts tills skillnad från t.ex. jiddisch- och
holländsktalande (Eggers, 2019) och spansk- och engelsktalande (Byrd, 2015) barn.
Syftet med avhandlingen är att utreda hur mycket typiska talflytsstörningar som
förekommer i deltagarnas svenska tal, samt att undersöka om eventuell språklig
dominans har en inverkan på talflyt, det vill säga: förekommer det mindre
talflytsstörningar vid användningen av deltagarens starkare språk?
En majoritet av jordens befolkning är tvåspråkig, och till följd av globaliseringen växer
andelen två- och flerspråkiga hela tiden (Bhatia & Ritchie, 2013). Trots att mängden
två- och flerspråkiga personer är stor, och ökar hela tiden, grundar sig fortfarande test
och normeringar på enspråkiga personers prestationer. Även vid språklig bedömning
av två- eller flerspråkiga utförs test med normeringar grundade på enspråkiga personer.
Detta kan ge upphov till en överrepresentation av tvåspråkiga som får olika diagnoser,
i och med att testnormeringarna kräver av dem att prestera på samma nivå som
enspråkiga, men göra det på två språk. För att kunna ställa en korrekt
stamningsdiagnos för en tvåspråkig person, alltså skilja mellan typisk talflytsstörning
och stamning behövs kunskap om hur typiska talflytstörningar uttrycks hos
flerspråkiga och hur mycket talflytsstörningar det förekommer i olika åldersgrupper.

Alice Brandt-Häggblom

2

1.1 Flytande och icke-flytande tal
Talflyt kan beskrivas som ett kontinuum vars yttre gränser består av flytande och ickeflytande tal. I olika talsituationer rör sig en persons tal mellan dessa två yttre gränser.
Flytande tal kan beskrivas som lätt och ledigt talflöde och en person som talar upplevs
anstränga sig minimalt för att frambringa talet. Kliniskt och metodologiskt behövs ett
mer detaljerat synsätt på talflyt, och vad ett högt talflyt innebär (Guitar, 2014).
Flytande tal beskrivs ofta som en motsats till icke-flytande tal, alltså att ett flytande tal
är ett tal utan talflytsstörningar. Trots det, förekommer det också i typiskt flytande tal
en del icke-flytande karaktäristika, om än färre än i tal med talflytsstörningar. Om
talflytsstörningarna förekommer ofta och i stor mängd, kan det vara fråga om en
talflytsstörning, eller stamning. En allmän uppfattning bland forskare inom området är
att stamningsprevalensen globalt ligger på kring 1 %, medan incidenstalet är omstritt
och varierar mellan 5–15 % (Guitar, 2014). I en studie av Yairi och Ambrose (2013),
där ett flertal studier om stamningsincidens presenterades framkom att omkring 8 %
av världens befolkning vid någon period i livet uppvisat tecken på stamning (Yairi &
Ambrose, 2013). I en tvillingstudiestudie av Rautakoski et.al (2011) framkom det att
2,3 % av deltagarna hade stammat under någon period i livet. Av dessa hade 28,8 %
beständig stamning ännu i vuxenålder (Rautakoski, Hannus, Simberg, Sandnabba &
Santtila, 2011).
Också i typiskt utvecklade personers tal, förekommer det stundvis oflyt och som
avbryter talflödet utan att tillföra något till uttalandet (Tree, 1995). Talflytsstörningar
är till exempel upprepningar, tvekanden eller förlängningar av ljud (Guitar, 2014),
samt förekomst av långa pauser, upprepning av meningens början och utfyllnadsord
(Tree, 1995). Talflytsstörningar kan delas in i stamningslika talflytsstörningar
(stuttering-like disfluencies = SLD) och andra talflytsstörningar (other disfluencies =
OD) (Guitar, 2014). Stamningslika talflytsstörningar är upprepningar av förleder och
enstaviga ord, förlängning av ljud, samt blockering, alltså avbrott i vokalisationen
(Guitar, 2014). Till andra talflytsstörningar hör upprepning av flerstaviga ord,
interjektioner och omformatering (Eggers & Van Eerdenbrugh, 2018). På svenska är
vanliga interjektioner till exempel ”hm”, ”öh” och ”typ”.
Trots att båda formerna av talflytsstörningar kan uppkomma hos alla talare, har
lyssnare/åhörare uppfattat SLD som mer typiska för personer som stammar (Guitar,

Alice Brandt-Häggblom

3

2014). Tidigare forskning har visat att SLD uppstår oftare hos personer som stammar
än hos personer som inte gör det (Ambrose & Yairi, 1999; Pellowski & Conture,
2002). Skillnad i förekomsten av OD finns inte mellan grupperna, enligt Ambrose &
Yairi (1999), medan Pellowski & Conture (2002) anser att det finns endast en liten
skillnad mellan personer som stammar och personer som inte stammar. Jämförelse
mellan olika forskningsresultat förhindras av att definitionen på talflytsstörningar
skiljer sig åt, till exempel varierar definitionen på SLD kraftigt. Upprepningar av hela
ord kan ibland delas in i SLD, medan i andra fall anses det höra till OD. I en del studier
skrivs det inte ut vad som menas med termen talflytsstörningar, och vilka typer av
talflytsstörningar som hör till termen. Ett mål med avhandlingen är att beskriva och
kategorisera SLD och OD så noggrant och entydigt som möjligt. En mer ingående
beskrivning av hur kategoriseringen av SLD och OD utförts i den aktuella studien finns
att läsa i kapitlet om metoden i avhandlingen.
Information om talflytsstörningarnas frekvens kan användas i talterapeutens kliniska
arbete som en del av diagnosticeringen av stamning (Guitar, 2014) eller i vetenskapliga
studier såsom denna. Frekvensen av talflytsstörningar räknas utifrån ett talsampel.
Man räknar antalet talflytsstörningar per hundra ord eller stavelser, och utifrån det kan
talsamplets talflytsstörningsprocent räknas ut. Att använda antal talflytsstörningar per
hundra stavelser är ett bättre sätt att räkna ut procenten talflytsstörningar, eftersom det
i flerstaviga ord kan förekomma flera talflytsstörningar. Genom att använda
talflytsstörningsprocent blir det således enklare att jämföra sinsemellan (Andrews &
Ingham, 1971).
1.2 Stamningsprocent och talflytsstörningsprocent
Stamningsprocenten vittnar om hur stor andel SLD som förekommer i talat språk
(Penttilä, 2019). Till talflytsstörningsprocenten räknas alla talflytsstörningar, både
SLD, men också OD (Penttilä, 2019). Enligt Guitar (2014) är stamningsprocenten ett
viktigt diagnostiskt kriterium för differentialdiagnosticering av stamning (Guitar,
2014). Gränsvärdet mellan typisk talflytsstörning och stamning i engelskspråkig
litteratur, är tre procent SLD i talsamplet (Yairi, Ambrose, Paden & Watkins, 2005).
Det vill säga, om andelen SLD i en persons talsampel understiger tre procent, kan
personen anses vara en flytande talare, men om andelen överstiger tre procent kan

Alice Brandt-Häggblom

4

personen kallas en person med stamning, eller en person med förhöjd risk för
stamning.
Det verkar som att gränsen på tre procent för SLD även gäller i andra språk än
engelska. I studier gjorda på finska (Magga, 2017; Penttilä, 2019), franska (Leclercq,
Suaire, & Moyse, 2018) och tyska (Natke, Sandrieser, Pietrowsky & Kalveram, 2006)
framkommer det att SLD hos typiskt utvecklade, flytande talare också förblir under tre
procent. Typiskt utvecklade enspråkigt engelsktalande förskolebarn har en
kombinerad talflytsstörningsprocent (SLD + OD) på sex procent, de producerar i
medeltal sex talflytsstörningar på hundra stavelser (Guitar, 2014). Enligt Yairi är
andelen SLD av alla talflytsstörningar hos flytande barn, under femtio procent (citerad
i Guitar, 2014, s. 120), således kan gränsvärdet för skillnaden mellan typiska
talflytsstörningar och stamning, beslutas vara tre procent. Det är trots det viktigt att
observera, att stamningsprocent inte räcker till för en stamningsdiagnos, utan en
talterapeut observerar också andra företeelser såsom antalet upprepningar per enskild
upprepning eller interjektion, och vilken talflytsstörningstyp som förekommer oftast
(Guitar, 2014). Därtill bör riskfaktorer såsom kön, ärftlighet, eventuell tal- eller
språkstörning och hur länge barnet stammat beaktas vid diagnosticering av stamning.
Att beräkna talflytsstörningsprocenten
När man räknar antalet talflytsstörningar per ord, kan man endast märka ut en
talflytsstörning per ord, medan om man räknar antalet talflytsstörningar per stavelse
kan man vid behov märka ut flera talflytsstörningar för varje ord. Om
talflytsstörningsprocenten räknas ut utifrån hundra stavelser, fås en bättre jämförbarhet
till exempel när barnet med tiden börjar använda sig av fler flerstaviga ord. Räknesättet
för talflytsstörningsprocenten är också viktigt vid jämförelse mellan språk, eftersom
ordlängden varierar mellan språk. Exempelvis är finska ett språk med långa ord och i
skriven finska är medellängden på ord 8,5 tecken (Hakulinen, 2010), vilket betyder en
mindre mängd ord, men stor mängd stavelser. I svenska däremot är medellängden 6,9
tecken (Hakulinen, 2010), nästan två tecken färre än i finska.
1.3 Flerspråkighet och dominans mellan språken
De forskningsresultat som finns av typiska talflytsstörningar, baserar sig i hög grad på
studier där typiskt utvecklade personer, med ett flytande tal, jämförs med personer med

Alice Brandt-Häggblom

5

stamning. Det är viktigt att få forskningsresultat som baserar sig på tvåspråkigas talflyt
och typiska talflytsstörningar, i synnerhet från denna, tidigare outforskade population,
för att stödja talterapeuters kliniska arbete och diagnostiska beslut.
Tvåspråkiga kan delas in i balanserade tvåspråkiga och dominanta tvåspråkiga talare
(Butler, 2013). Balanserade tvåspråkiga talare upprätthåller en lika hög nivå på båda
sina språk, medan dominanta talare har en nivåskillnad mellan deras språk. En
dominant tvåspråkig talare kan till exempel processa det dominanta språket lättare,
hens ordmobilisering kan ske snabbare på det dominanta språket och hen kan tänkas
oftare använda det dominanta språket i vardagen, än det icke-dominanta (Birdsong,
2014). I denna avhandling uppmärksammas också balansen och dominansen mellan
de språk som undersöks, och dess möjliga inverkan på talets flyt. Vid bedömningen av
en tvåspråkig persons talflyt är det mycket viktigt att undersöka och bedöma alla språk
som personen talar (Shenker, 2011), även om det inte alltid är möjligt att göra det.
Således skulle det vara nödvändigt att veta, om det förekommer en skillnad mellan
språken och om dessa skillnader leder till en variation i frekvensen talflytsstörningar.
1.4 Förhållandet mellan tvåspråkighet och oflyt i tal
Det finns fortfarande inte koncisa forskningsresultat som stöder eller omkullkastar
teorin om att tvåspråkighet ökar risken för att utveckla stamning (Shenker, 2011).
Howell m.fl. visar i sin studie att tvåspråkighet hos barn kan öka sannolikheten för att
utveckla stamning (Howell, Davis & Williams, 2009). En del talterapeuter uppfattar
också tvåspråkighet som en riskfaktor för att utveckla stamning (Byrd, Haque &
Jonson, 2016). Å andra sidan har det observerats att hos typiskt utvecklade barn med
flytande tal, förekommer det ovanligt mycket talflytsstörningar i deras tal (Byrd,
Bedore & Ramos, 2015). En slutsats har dragits utifrån detta, att tvåspråkiga barn inte
har en förhöjd risk att utveckla stamning, utan en förhöjd risk att få en falskt-positiv
stamningsdiagnos (Byrd, Bedore & Ramos, 2015).
Det har föreslagits att risken för falskt-positiva stamningsdiagnoser skulle öka
ytterligare på grund av det faktum att tvåspråkigas typiska talflytsstörningar (eng.
maze) kan påminna om stamning på grund av den ovanligt stora mängden ljud- och
stavelseupprepningar (Byrd, Bedore & Ramos, 2015). Begreppet maze används ofta
som ett paraplybegrepp för olika avbrott och störningar i talflödet. Begreppet används
speciellt när talflytsstörningarna ska omnämnas på ett mer allmänt plan, när talarens

Alice Brandt-Häggblom

6

utvecklingsstatus inte ska omnämnas, alltså när det inte nämns något om talarens
eventuella

diagnos

(Taliancich-Klinger

&

Bedore,

2019).

Till

maze-

talflytsstörningarna hör i princip de talflytsstörningar som ofta omnämns i begreppet
OD. Till maze-begreppet hör förlängningar (eng. stall) och omformuleringar (Rispoli,
2003). Uppdelningen i dessa kategorier grundar sig på att vid omformuleringar så
redigerar och rättar talaren de grammatiska strukturerna i sitt uttalande, men vid
förlängningar gör talaren inte det samma. Vid omformuleringar gör talaren
förändringar på uttalandet grammatiska morfem (Rispoli, 2018). Till förlängningar hör
bland annat interjektioner (till exempel: ”hmm” och ”öh”) men också tysta och fyllda
pauser under uttalandet (Rispoli, 2018).
Tvåspråkiga anses producera mer talflytsstörningar av typen maze, än enspråkiga
(Bedore, Fiestas, Peña & Nagy, 2006), och av dessa är det i synnerhet förlängningar
som förekommer, eftersom prosesseringen av flera språk kan tänkas belasta
produceringen av talat språk (Taliancich-Klinger & Bedore, 2019). Det finns också
forskningsresultat som påvisar att endast talat språk påverkar antalet talflytsstörningar,
men inte tvåspråkigheten i sig (Bedore, Fiestas, Peña & Nagy, 2006), alltså att ett
specifikt språks särdrag skulle påverka ökningen av antalet talflytsstörningar. I en
studie med tvåspråkiga barn har det också observerats en lägre procent
talflytsstörningar än hos enspråkiga barn (Brundage & Rowe, 2018). Med andra ord
har studier fått fram varierande resultat gällande tvåspråkighetens eventuella inverkan
på talets flyt. Det verkar ändå som att det finns ett gränsvärde på tre procent mellan
flytande och icke-flytande för enspråkiga talare, när endast SLD beräknas. Vilket
gränsvärdet är för tvåspråkiga typiskt utvecklade barn, är svensk- och finsktalande
barn är det överhuvudtaget inte undersökt. Information om typiskt utvecklade talares
frekvens av flytande och icke-flytande tal, hjälper talterapeuter att göra noggrannare
språkliga bedömningar.
Denna studie ämnar visa på hur förhållandet är med svenskt-finskspråkiga barn. Denna
studie kommer speciellt fokusera på SLD, eftersom det vid stamningsdiagnostisering
används för att räkna ut talflytsstörningsprocenten. Det betyder att om det i tvåspråkiga
personers tal förekommer mer än tre procent SLD löper de en större risk att få en falsktpositiv stamningsdiagnos.

Alice Brandt-Häggblom

7

En tvåspråkig talares eventuella språkliga osäkerhet kan påverka produceringen av
talat språk, vilket kan tänkas vara en orsak till en ökning i talflytsstörningar hos
tvåspråkiga talare (Taliancich-Klinger & Bedore, 2019). Tvåspråkighet betraktas
fortfarande som något som kan öka osäkerheten i vissa språkliga situationer.
Svårigheter med att hitta ord eller få fram sitt budskap, kan bidra till en större språklig
osäkerhet (Taliancich-Klinger & Bedore, 2019). Om en talare har en nivåskillnad
mellan språken, kan det vid användning av det svagare språket uppstå en känsla av
osäkerhet, som kan påverka negativt på de språkliga processerna. Därför kommer
språklig dominans också att observeras i denna studie. En annan orsak till att
tvåspråkighet kan bidra till en högra andel talflytsstörningar är, att tvåspråkiga har fler
språkliga möjligheter att framföra sitt budskap på (Byrd, Bedore & Ramos, 2015).
Detta kan leda till ytterligare språklig osäkerhet och oflyt i tal (Byrd, Bedore & Ramos,
2015).
Tvåspråkighet har visat sig ha kognitiva fördelar jämfört med enspråkighet. Det är
därför möjligt att tvåspråkighet kan bidra till ett mer flytande tal, med hjälp av hittills
okända processer. Exempelvis så fann en studie att talflytet hos simultant engelsk- och
spansktalande barn, i genomsnitt uppvisade en lägre procent talflytsstörningar än hos
enspråkiga barn i samma ålder som rapporterats om i litteraturen (Brundage & Rowe,
2018). Enligt forskarna kan de kognitiva fördelarna med tvåspråkighet i exekutiva
funktioner, till exempel bättre hämmande kontroll och metalingvistisk medvetenhet
jämfört med enspråkiga barn i samma ålder, utöver forskningsmetoderna och åldern
hos individerna ha påverkat studieresultatet. De typiska talflytsstörningarna har inte
tidigare studerats när det gäller tvåspråkiga barn som talar finska och svenska, så detta
unika språkpar och språkinlärningsmiljö kan påverka talets flyt på oväntade sätt.
1.5 Sammanfattning av introduktionen
Trots en ökning i antalet personer i världen som använder två eller fler språk som
modersmål är fortsättningsvis en stor del av forskningen, bedömningsmetoder
och normeringar grundade på enspråkiga. I forskning baserat på flerspråkiga
talare framkom att tvåspråkiga processar språk på ett annat sätt, i jämförelse med
enspråkiga. Sammanfattningsvis kan det konstateras att den forskning som finns
om tvåspråkiga talares talflyt visar på motsägelsefulla resultat, och dessutom
finns ännu inga studier om förhållandet mellan tvåspråkiga svensk- och

Alice Brandt-Häggblom

8

finsktalande och deras talflyt. Denna studie strävar efter att med hjälp av det
material som samlats in från tvåspråkiga svensk- och finsktalande, typiskt
utvecklade barn, få veta mer om deras talflyt.

2. Syfte med studien
Syftet med studien är att kartlägga tvåspråkiga barns talflytsstörningar och i vilken
grad de förekommer, samt att försöka hitta en eventuell orsak till dessa
talflytsstörningar i de fall där det förekommer oftare än vid tre stavelser av hundra. Ett
annat syfte är att utreda om det finns ett samband mellan procentandelen
talflytsstörningar och språkdominans. Därtill ska skillnaden mellan antalet SLD och
OD i det svenska och finska talsamplet analyseras. Förhoppningen är att ju mer
talterapeuter vet om tvåspråkiga talares talflytsstörningsfrekvens och talflyt, desto
lättare är det att göra korrekta diagnosticeringar och bedömningar. I förlängningen
kunde detta betyda en mindre risk för falskt-positiva stamningsdiagnoser för
tvåspråkiga. I följande stycke presenteras forskningsfrågorna och studiens syfte.
Forskningsfrågorna är följande:
1) Överskrider frekvensen av stamningslika talflytsstörningar (SLD) i de svensk-finskt
tvåspråkiga deltagarnas tal den vanligen ansedda övre gränsen på 3%?
2) Påverkas deltagarnas talflyt på svenska av ålder, dominans mellan språken och
språkliga färdigheter?
3) Finns det en skillnad mellan antalet stamningslika talflytsstörningar (SLD) och
andra talflytsstörningar (OD) i det svenska och det finska talsamplet?

3. Metod
Denna avhandling utfördes som en del av Selma Saad Merouwes doktorsavhandling i
vilken flytande och icke-flytande tvåspråkiga barn i Libanon undersöks. I den
föreliggande pro gradu-avhandlingen beskrivs och kartläggs finländska tvåspråkiga
barn med typisk utveckling och deras talflyt. Deltagarna rekryterades från
svenskspråkiga skolor och förskolor i sydvästra och södra Finland. Vid
datainsamlingen insamlades ett talsampel med ett minimum på 100 ord för att kunna
möjliggöra att talsamplen har fler än 100 stavelser. Ett talsampel med fler än 100 ord

Alice Brandt-Häggblom

9

eftersträvades för att öka på pålitligheten i talsamplen. För att frambringa berättelser
av deltagarna användes bilderböcker utan text som deltagarna fick berätta en historia
utifrån.
Talsampel samlades in på både svenska och finska och det finskspråkiga materialet
analyseras i Maura Valos pro gradu-avhandling (2021). Talsamplen transkriberades
och utifrån dem beräknades en talflytsstörningsprocent för SLD, OD och en procent
för det totala antalet talflytsstörningar (TD). Talflytsstörningsprocenten beräknades ut
på basen av olika talflytstörningsformer som presenteras i tabell 1. I avhandlingen
jämfördes frekvensen SLD med den vanligen avsedda gränsen på 3 %, OD med
gränsen på 7 % och TD jämfördes med en gräns på 10 %.
3.1 Rekryteringsprocess
Deltagarna rekryterades vid två olika perioder, under april-maj 2020 och september
2020. Våren 2020 kontaktades skolor i sydvästra Finland och under hösten 2020
kontaktades skolor i både sydvästra och södra Finland. Totalt kontaktades 8 skolor och
av dem deltog det barn från 6 skolor, 3 från sydvästra Finland och 3 från södra Finland.
Informationen som skickades ut till föräldrarna var riktad till föräldrar med barn i
årskurs 1 och 2, men eftersom det uppstod förfrågningar om möjlighet till deltagande
för äldre eller yngre syskon, var deltagarna i studien både äldre och yngre.
Genom att kontakta skolornas rektorer fick vi kontakt med lärare för de lägsta
årskurserna, vilka skickade ut ett meddelande från med information till föräldrarna via
skolornas kommunikationsverktyg Wilma. Informationen som skickades ut fanns på
både svenska och finska och innehöll grundläggande information om projektet, varför
studien utförs och information om studiens upplägg. Informationen finns tillgänglig
som en bilaga (bilaga A). I Wilma-meddelandet uppmanades föräldrarna att ta kontakt
via e-post om de var intresserade av att låta sina barn delta i studien. Efter den första
kontakten fick de mer information om projektet och en samtyckesblankett bifogad i epostbrevet. Samtyckesblanketten finns tillgänglig som en bilaga (bilaga B). När de
givit sitt samtycke kunde de boka en tid för datainsamlingen i en bokningskalender.
De fick också information om hur man använder programmet Zoom, som användes
för att samla in data på distans. Under mötet för datainsamlingen bad vi en förälder
eller vuxen finnas närvarande ifall tekniska problem skulle uppstå. De ombads fylla i

Alice Brandt-Häggblom

10

en enkät, Parents of bilingual children questionnaire, PaBiQ, innan barnets deltagande
i studien.
3.2 Deltagare
Av de 23 deltagare som författaren och Valo träffade, exkluderades tre. För att kunna
bibehålla deras anonymitet gås exkluderingsorsakerna inte igenom i detalj. Det slutliga
samplet var 20 deltagare, 12 flickor och 8 pojkar. Av de 20 deltagare vars talsampel är
insamlat och inkluderat i analyseringen om SLD och OD, var det 2 deltagare som
saknar bakgrundsinformation från föräldraenkäten och kan på så sätt inte inkluderas i
analyser med bakgrunds- och tilläggsfaktorer. Det slutliga samplet för analyser med
tilläggsfaktorer var 12 flickor och 6 pojkar, totalt 18 deltagare i studien. Deltagarna
var barn i åldrarna 6;00–11;00 år (ålder i månader: 79–138, M = 104,10 SD = 14,83).
Föräldrarna till barnen deltog genom att fylla i en enkät om barnens språkutvecklingoch användning, familjens språksituation samt annan information som tillfrågades i
frågeformuläret. Utifrån ett antal frågor i frågeformuläret räknades en No-risk index ut
för att avgöra om barnets tidiga språkutveckling kunde indikera att det finns en förhöjd
risk för variationer i språkutvecklingen. Samtliga deltagare (N = 20) hade ett riskindex
på 19 eller högre, vilket tolkades som ett tecken på en typisk språkutveckling.
Inklusionskriterier för deltagande i studien var följande 1) det får inte förekomma
någon föräldra- eller läraroro angående stamning eller tidigare misstanke om stamning,
2) barnen ska ha åldersenliga tal- och språkliga färdigheter, 3) det får inte förekomma
någon stamning inom familjen eller den närmsta släkten, 4) familjen ska inte tidigare
varit i kontakt med talterapi.
3.3 Instrument
De instrument som användes för att få fram data var bilderböcker av Mercer Mayer
(eng. Frog goes to dinner och Frog on his own), samt en enkät som ifylldes av
föräldrarna. Enkäten grundar sig på enkäten Parents of Bilingual children
Questionnaire, eller PabiQ, som var översatt och redigerad för att passa studiens
frågeställning.
Frog goes to dinner och Frog on his own är bilderböcker av Mercer Mayer, som
berättar en kort historia om en pojke och en groda och de olika äventyr de råkar ut för.

Alice Brandt-Häggblom

11

Böckerna har ingen text så läsaren behöver själv hitta på en historia utifrån bilderna.
Böckerna har använts i tidigare studier för att få fram ett tillräckligt långt talsampel för
analysering. I en studie av Byrd, Bedore och Ramos (2015) användes barnens
transkriberade historier som talsampel vid beräkningen av talflytsstörningsprocenten
hos tvåspråkiga barn (Byrd, Bedore & Ramos, 2015). Deltagarna skulle titta på
bilderna och sedan berätta en historia om vad de tror att händer på bilderna. Böckernas
titlar översattes till svenska och finska för denna studie. De svenska titlarna är Grodan
på restaurang och Grodan på äventyr (fin: Sammakko menee ravintolaan och
Sammakon oma seikkailu).
Parents of Bilingual children Questionnaire (Tuller, 2015), PaBiQ, översattes från
engelska till svenska och finska och komprimerades, samt redigerades för att i större
utsträckning än tidigare passa frågeställningen för den aktuella studien och dess
inklusions- och exklusionskriterier. Därtill gjordes enkäten om till en elektronisk enkät
som skickades ut till föräldrarna. Den elektroniska enkäten innehöll 32 frågor om
barnets tidiga språkutveckling, tvåspråkighet och språkliga kunskap i jämförelse med
andra barn i samma ålder. Enkäten i sin helhet finns som en bilaga (se Bilaga C).
Genom de svar som föräldrarna gett i enkäten, framkom deltagarnas språkliga
dominans och dessa svar verifierades med hjälp av annan information som gick att få
fram genom frågeformuläret. Deltagarnas språkliga dominans var viktig att få fram
därför att den användes för att analysera dess påverkan på deltagarnas talflyt. Från
samma frågeformulär hämtades också information om deltagarnas språkfärdigheter,
som sedan användes för att analysera hur deras språkliga färdigheter påverkade deras
talflyt. Deltagarnas ålder kontrollerades också genom enkäten, och dess inverkan på
talets flyt analyserades.
Därtill fördes ett kort samtal med deltagaren, innan den egentliga datainsamlingen
påbörjades. Detta samtal säkerställde att ett talsampel, med ett minimum på 100 ord,
samlades in från varje deltagare. Detta samtal lättade också upp stämningen och
deltagarens eventuella nervositet minskade. Samtalet handlade om vardagliga saker
såsom hobbyer, skolan och lekkamrater. De inledande frågorna finns bifogade (bilaga
D). I slutet av varje insamlingssession ställdes slutligen tre frågor om deltagarens
upplevelse av att göra uppgiften på två språk.

Alice Brandt-Häggblom

12

3.4 Beskrivning av datainsamlingsträffen
Datainsamlingen pågick under perioden 12.5–19.10.2020. Den utfördes på distans via
Zoom och det tog 25–40 minuter per person att utföra uppgifterna på både svenska och
finska. Den virtuella datainsamlingsträffen spelades in för att senare kunna
transkriberas och analyseras.
Med på datainsamlingsträffen deltog förutom deltagaren, också författaren och den
andra gradustudenten Maura Valo. Författaren till avhandlingen samlade in talsampel
på svenska och Valo samlade in finska talsampel. Framöver i kapitlet om
datainsamlingsträffen

kallas

författaren

och

Maura

Valo

undersökarna.

Datainsamlingsträffen inleddes varje gång med att undersökarna presenterade sig och
vilket språk de kommer att använda under träffen. Därefter förklarades det kort för
deltagaren på båda språken, vad som kommer att hända. Barnet fick också veta att som
tack för sitt deltagande kommer hen att få ett presentkort till en strömningstjänst där
hen kan hyra en film. Efter att den inledande informationen delgivits deltagaren,
stänger den ena undersökaren av sin mikrofon och video, så att deltagaren och den
andra undersökaren får göra sin del av undersökningen i fred. Vardera undersökaren
strävade efter att tala endast ett språk med deltagaren för att skapa en enspråkig miljö
vid datainsamlingsträffen, för att deltagaren skulle prata endast undersökarens språk
under datainsamlingen. Kodväxling, alltså byte av språk under samtal, var inte
förbjudet, men undersökarna strävade efter att deltagaren skulle tala endast ett språk
genom att själva tala endast det språk som undersöktes för tillfället. Hälften av
datainsamlingsträffarna inleddes med att samla in talsamplet på svenska och hälften
inleddes på finska, för att undvika att undersökningsordningen skulle påverka
resultaten.
Undersökaren inledde med att ställa öppna frågor till deltagaren från en färdig
fastställd lista med frågor och diskuterade de saker som kom upp. Detta gjordes för att
deltagaren skulle bli mer bekväm i situationen och för att möjliggöra ett större
talsampel ifall deltagaren är fåordig. En PDF-fil som innehöll den ena bilderboken
delades med deltagaren via dess skärm så att deltagaren såg endast ett uppslag i
gången. För att undvika att det skulle vara svårare att berätta en saga på det ena språket
med den ena bilderboken som grund, berättade hälften av deltagarna en saga på basen
av Grodan på restaurang-boken på svenska och Grodan på äventyr-boken på finska,

Alice Brandt-Häggblom

13

och hälften av deltagarna gjorde tvärtom. Deltagaren fick börja med att bläddra igenom
boken i lugn takt utan att berätta en historia. På så sätt fick deltagaren skapa sig en
överblick av boken och vad som händer i den. Undersökarna vände blad på deltagarens
uppmaning. Sedan uppmanades deltagaren att berätta en historia utifrån vad som
syntes i bilderboken. Undersökaren uppmuntrade berättandet genom att visa att hen
lyssnar aktivt t.ex. genom att nicka, humma jakande och i vissa fall även verbalt.
När deltagaren avslutat sin historia, tackades hen och meddelades att den första
undersökaren kommer att stänga av sin mikrofon och video och att den andra
undersökaren kommer att sätta på sin mikrofon och video. Därefter utfördes samma
procedur men på det andra språket. Slutligen ombads deltagaren svara på några frågor
om tvåspråkighet och dessa frågor ställdes alltid på det språk som föräldrarna angivit
att var deltagarens starkare språk. Frågorna var följande: 1) På vilket språk kändes det
enklare att berätta sagan/historien om grodan? 2) Känns det enkelt att byta språk från
det ena språket till det andra? Är det lättare från svenska till finska eller från finska
tills svenska? 3) Vilket språk är lättare att använda i vardagen?
Datainsamlingsträffen avslutades med att båda undersökarna tackade deltagaren och
hens förälder och berättade att presentkortet skickas till förälderns e-post.
3.5 Analysering av det insamlade materialet
För varje deltagare fanns en inspelning på både svenska och finska och inspelningarna
transkriberades av författaren på svenska och av den andra gradustudenten Maura Valo
på finska. När inspelningarna transkriberats och säkerställts att transkriberingarna
stämde överens med inspelningarna, kunde kategoriseringen av de olika typerna av
talflytsstörningar påbörjas. De olika typerna av talflytsstörningar och hur de kodades
presenteras nedan i en tabell (tabell 1). Dessa är de samma som använts i studien av
Saad Merouwe med flera (2020). Förutom de olika koderna för talflytsstörningar
observerades också ifall deltagaren hade beteenden som sammanföll med en
talflytsstörning. Dessa beteenden kunde vara t.ex. distraherande ljud, huvudrörelser
eller ansiktsgrimaser.
I denna avhandling och studie grundar sig kategoriseringen av SLD och OD på Byrds
med flera (2015), samt Ambrose och Yairis (1999) kategoriseringar. Indelningen ser
ut på följande sätt: ljud- och ordupprepning, upprepning av enstaviga ord samt

Alice Brandt-Häggblom

14

orytmisk fonation, förlängningar och blockeringar(eng. broken word), hör till SLD.
Till OD hör upprepning av flerstaviga ord, upprepning av meningar, avbrutna ord,
interjektioner och omformuleringar av ljud, ord eller grammatisk omformulering och
korrigering (se tabell 1). Nedan presenteras de olika formerna av talflytsstörningar och
koderna för dem, samt exempel på hur de kan se ut i transkriberad text (tabell 1.)

Tabell 1. Tabell med översikt av kategoriseringen av SLD och OD med kod och exempel.
Stamningslika

Kod

Exempel

Andra

talflytsstörningar

talflytsstörningar

(SLD)

(OD)

Ljud repetition

[SndR]

g-grodan

Mångstavig

Kod

Exempel

[MultiWR]

dendär-

ordrepetition
Stavelserepetition

[SylR]

ho-hoppa

Oavslutat

dendär
[UW/S]

ord/mening

sen gick
den dit, hej
vad är det
där?

Enstavig

[MonoWR]

han-han

Interjektion

[I]

dendär

[P]

ssssen

Lexikal revision

[LRev]

där är en

ordrepetition
Förlängning

flicka,
pojke
Blockering

[B]

...flicka

Grammatisk

[Grev]

revision

jag varjag är på
väg

Brustet ord

[BW]

ba...nan

Fonologisk

[PhonRev]

revision

gridan,
grodan

När de olika talflytsstörningarna kategoriserats och kodats, räknades summan av dem
ut. Därefter beräknades även antal ord och stavelse för varje inspelning. Utifrån antalet
stavelser och de kategoriserade talflytsstörningarna kunde ett procentvärde för
frekvensen talflytsstörningar räknas ut, separat för varje deltagare.

Alice Brandt-Häggblom

15

3.6 Statistisk analys
Data analyserades med hjälp av statistikprogrammet SPSS (IBM SPSS Statistics 27).
De analyser som gjordes var regressionsanalyser, variansanalyser och analyser för att
jämföra medelvärden med varandra.

4 Resultat
Syftet med avhandlingen var att kartlägga och utreda vilka faktorer som påverkar
talflyt hos tvåspråkiga barn med svenska och finska som sina modersmål.
Forskningsfrågorna som besvaras i avhandlingen är följande.
1) Överskrider frekvensen av stamningslika talflytsstörningar (SLD) i de svensk-finskt
tvåspråkiga deltagarnas tal den vanligen ansedda övre gränsen på 3 %?
2) Påverkas deltagarnas talflyt på svenska av ålder, dominans mellan språken och
språkliga färdigheter?
3) Finns det en skillnad mellan antalet stamningslika talflytsstörningar (SLD) och
andra talflytsstörningar (OD) i det svenska och det finska talsamplet?
4.1 Normalfördelning i data och variabler
Datat kontrollerades med hjälp av Shapiro-Wilks test för att avgöra om det var
normalfördelat. Shapiro-Wilks användes för att studiens sampel var under 50. Därtill
kontrollerades också datas normalfördelning med hjälp av histogram (Figur
1=Matrix). Resultaten från Shapiro-Wilks testet visade att OD var normalfördelade (p
= 0,64) och TD (p = 0,29). Variabeln för SLD var inte normalfördelad (p = <0,001).
Fördelningens skevhet var 3,087 (SD = 0,512) och kurtosis var 11,383 (SD = 0,992).
För att uppnå ett mer normalfördelat data gjordes en square root transformation.
Variabeln för SLD var efter square root transformationen mer normalfördelad,
Skewness = 0,729, SD = 0,512. Shapiro-wilks test för normalitet var signifikant, p =
0,39, därmed beslutades att den nya variabeln sqrt_SVESLD skulle användas i
analyserna för att undvika användningen av icke-parametriska test, eftersom
sampelstorleken i studien är så liten att det inte lämpar sig för icke-parametriska test.
Den oberoende variabeln för språklig förmåga var normalfördelad (p = 0,213).
Variabeln för ålder var också normalfördelad (p = 0,207).

Alice Brandt-Häggblom

16

Variablerna som används i analyserna presenteras nedanför i en tabell med
beskrivningar (tabell 2).

Tabell 2. Tabell över variablerna som användes i analyserna.
Variabel (förkortning)

Beskrivning

SveSLD

Antalet SLD per 100 stavelser, square root transformed

SveOD

Andra talflytsstörningar per 100 stavelser

SveTD

Totalt antal talflytsstörningar per 100 stavelser

SveSkill

Poäng för språkkompetens på svenska

FiSkill

Poäng för språkkompetens på finska

Language dominance

Språkdominans enligt gruppindelning (svensk, finsk, balanserad)

Age

Ålder på deltagaren vid inspelningstillfället

4.2

Frekvens

stamningslika,

andra

och

totala

talflytsstörningar

och

procentgränserna
Vid beräknande av frekvensen SLD framkom att det inte överskrider gränsen på 3 %
(M= 0,64, Mdn = 0,45, t(19) = -3,89, p = < 0,001). Det förekommer en viss spridning
i data och spridningen av deltagarnas talflytsstörningsprocent vad gäller SLD
presenteras nedan i en graf (Figur 1).
Figur 1. Figur över deltagarnas frekvens för SLD på svenska. Gränsen på 3 % är utmärkt.

Alice Brandt-Häggblom

17

Vid beräkning av frekvensen OD framkom att medelvärdet för deltagarna överskred
gränsen på 7 % (M= 8,64, och t(19) = 1,902, p = 0,072). Trots att det var ickesignifikant var effekten medelstor, d = 0,42. Det var en stor spridning i data och
spridningen av frekvensen OD presenteras i detalj i grafen nedan (Figur 2.)
Figur 2. Figur över deltagarnas frekvens för OD på svenska. Gränsen på 7 % är utmärkt.

Vid beräkning av frekvensen TD framkom att medelvärdet för deltagarna inte
överskred gränsen på 10 % (M = 9,29, t(19) = -0,759, p = 0,457). Det är ickesignifikant och en liten effekt, d = 0,17. Det var en stor spridning i data och spridningen
presenteras i detalj i grafen nedan (Figur 3.)

Alice Brandt-Häggblom

18

Figur 3. Figur över deltagarnas frekvens för TD på svenska. Gränsen på 10 % är utmärkt.

4.3 Analysen av variablernas påverkan på frekvensen talflytsstörningar
För att besvara den andra forskningsfrågan har regressionsanalyser gjorts för att få
fram variablernas påverkan och förhållande till frekvensen talflytsstörningar.
Resultaten presenteras i både tabell-, figur- och textform.
Språkkompetens och dess påverkan på frekvensen talflytsstörningar
Resultaten från regressionsanalysen av variablerna SveSLD och SveSkill var icke
signifikant (R2 = 0,105 = 10,5 %, p = 0,189). Analysen gjordes för att utreda hur stor
del av antalet SLD som kan förklaras av språkförmågan på svenska. Resultaten från
analysen visade att 10,5 % av SLD förklaras av språkförmågan. B-värdet från analysen
visade att antalet SLD sjönk en aning vid högre språkförmåga (-0,060), men
sänkningen var lite och inte signifikant. Sänkningen kan ses i figur 4 (nedan), där kan
även avstånden till linjen observeras. Det bootstrappade konfidensintervallet var inte
heller signifikant.

Alice Brandt-Häggblom

19

Figur 4. Figur över minskningen av SLD till följd av SveSkill.

Resultatet från regressionsanalysen med variablerna SveSLD och FiSkill var icke
signifikant (R2 = 0,057 = 5,7 %, p = 0,33). Vid analysen framkom att 5,7 % av antalet
SveSLD kunde förklaras av språkförmågan på finska, detta resultat var inte signifikant.
Det visade sig att antalet SveSLD minskade en aning när språkförmågan på finska
ökade, denna sänkning var inte signifikant. Det bootstrappade konfidensintervallet var
inte heller signifikant.
Resultaten i siffror från analysen för variablerna SveSLD och språkförmåga på
svenska och finska presenteras nedanför i en tabell (tabell 3).

Tabell 3. Tabell över resultaten från analyserna med språkförmåga på svenska och finska och
SveSLD.
R2 = %

p

B

p

BCa 95 % p

SveSLD x

0,105 =

0,189

0,06

0,189

-0,176 –

SkillsSve

10,5

SveSLD x

0,057 =

SkillsFi

5,7

0,386

0,025
0,339

-0,062

0,339

-0,174 –
0,05

0,303

Alice Brandt-Häggblom

20

Resultaten från regressionsanalysen av variablerna SveOD och SveSkill var
signifikant (R2 = 0,239 = 23,9 %, p = 0,039). Analysen gjordes för att utreda hur stor
del av antalet OD som kan förklaras av språkförmågan på svenska. Resultaten visar på
att 23,9 % av antalet SveOD kan förklaras av svensk språkförmåga och är signifikant,
men detta är ett lågt procentantal, endast 23,9 %. B-värdet att en högre språkförmåga
på svenska innebär en minskning i antalet SveOD som är signifikant. Resultaten från
analysen tyder på att antalet SveOD minskar signifikant, men att minskningen inte kan
förklaras enbart av språkförmågan på svenska.
Vid analys av variablerna SveOD och FiSkill framkom att resultatet var signifikant (R2
= 0,363 = 36,3 %, p = 0,008). Resultaten från analysen visar att 36,3 % av antalet
SveOD kan förklaras av språkförmågan på finska. Detta resultat är signifikant men
procenttalet är lågt, endast 36,3 %. B-värdet visar på en minskning i antalet SveOD
vid större språkförmåga på finska, och minskningen är signifikant. Resultaten från
analysen tyder på att antalet SveOD minskar signifikant vid högre språkförmåga på
finska, men att minskningen inte kan förklaras enbart av språkförmågan på svenska
p.g.a det låga procenttalet.
Resultaten för variabeln SveOD och språkförmågan på både svenska och finska, i
siffror presenteras nedanför i tabellform (tabell 4).

Tabell 4. Tabell över resultaten från analyserna med språkförmåga på svenska och finska och
SveOD.
R2 = %

p

B

p

BCa 95%

p

OD x

0,239 =

0,039

-0,732

0,39

-1,29 – (-

0,009

SveSkill

23,9

OD x FiSkill 0,363 =
36,3

0,329)
0,008

-1,27

0,008

-1,9 – (-

0,002

0,45)

I regressionsanalysen med variablerna TD och SveSkill visade det sig att resultaten
var signifikanta (R2 = 0,277 = 27,7 %, p = 0,025). Resultaten från analysen innebär
att 27,7 % av antalet TD kan förklaras av variabeln SveSkill, alltså språkförmågan på
svenska, denna procentandel är signifikant men låg, endast 27,7 %. B-värdet indikerar
att ju högre språkförmåga på svenska, desto färre TD återfinns i deras tal. Denna

Alice Brandt-Häggblom

21

minskning är även signifikant. Resultaten från analysen tyder på att antalet SveTD
minskar signifikant vid högre språkförmåga på svenska, men att minskningen inte kan
förklaras enbart av språkförmågan på svenska p.g.a det låga procenttalet.
Resultaten från regressionsanalysen av TD och FiSkill var signifikanta (R2 = 0,367 =
36,7 %, p = 0,008). Målet med analysen var att utreda hur stor del av antalet TD kan
förklaras av språkförmåga på finska, i analysen framkom att 36,77 % kan förklaras
och att procentandelen är signifikant om än liten. Vid tolkningen av analysen framkom
att ett minskat antal TD kan förklaras av en högre språkförmåga på finska, och att detta
var signifikant. Resultaten från analysen tyder på att antalet SveTD minskar signifikant
vid högre språkförmåga på finska, men att minskningen inte kan förklaras enbart av
språkförmågan på svenska p.g.a det låga procenttalet. Resultaten presenteras nedanför
i tabellform (tabell 5).

Tabell 5. Tabell över resultaten från analyserna med språkförmåga på svenska och finska
och SveTD.
R2 = %

p

B

p

BCa 95 % p

TD x

0,277 =

0,025

-0,859

0,025

-1,45 – (-

SveSkill

27,7

TD x

0,367 =

FiSkill

36,7

0,013

0,43)
0,008

-1,394

0,008

-2,09 – (-

0,008

0,54)

Frekvens talflytsstörningar och effekten av språkdominans
För att utreda ifall språkdominans har en effekt på frekvensen talflytsstörningar
utfördes en variansanalys där variabeln för språkdominansgrupptillhörighet fungerade
som oberoende variabel, variabeln för språkkompetens som kovariat och frekvensen
talflytsstörningar (SLD/OD/TD) var beroende variabel. Resultaten från analysen av
SLD var följande: Det förekom inte en signifikant effekt av språkdominans på
frekvensen SLD, men det fanns ändå en medelstor effektstorlek för språkdominansen
(F (2, 14) = 0,84, p = 0,45, partial 2 = 0,107).
Vid analysen av OD framkom följande resultat: F(2, 14) = 2,59, p = 0,11, partial 2 =
0,27. Effekten av språkdominans på frekvensen OD var inte signifikant, men det

Alice Brandt-Häggblom

22

förekom en stor effekt av språkdominansen på frekvensen talflytsstörningar. Slutligen
utfördes även en analys av det TD och resultaten är följande: F(2,14) = 1,68, p = 0,22,
partial 2 = 0,194. Variansanalysen visade att det inte fanns en signifikant effekt av
språkdominans på frekvensen TD, men det förekom en stor effektstorlek av
språkdominansen på antalet talflytsstörningar.
Nedanför

presenteras

medeltalen

för

frekvensen

talflytsstörningar

enligt

språkdominans i tabellform (tabell 6).

Tabell 6. Tabell med medeltalen för frekvensen talflytsstörningar uppdelat enligt
språkdominansgrupperingen.

SLD

OD

TD

Svenska

0,357

8,933

9,224

Finska

0,887

4,593

5,880

Balanserad

0,710

10,096

10,705

Från tabellen kan urskiljas att antalet SLD ökar när deltagarna har finska som sitt
dominanta språk. I övrigt är det högst frekvens av andra och TD för gruppen som blivit
indelad i språkdominansgruppen ”balanserad”.
Ålder som variabel och dess inverkan på frekvensen talflytsstörningar
Tre regressionsanalyser utfördes för att avgöra hur stor inverkan ålder har på antalet
talflytsstörningar och resultaten presenteras enligt typ av talflytsstörning. På basen av
denna analys framkom att ålder inte har någon signifikant inverkan på någon
talflytsstörningstyperna och deras antal. Ålder verkar inte predicera antalet
talflytsstörningar i detta sampel. Resultaten från analysen med variablerna SveSLD
och ålder visade icke signifikanta resultat (R2 = 0,087, p = 0,207). Analysen med
SveOD och ålder visade på en icke signifikant påverkan av ålder på OD (R2 = 0,00, p
= 0,928). Detsamma gällde analysen med SveTD och ålder (R2 = 0,005, p = 0,764).
4.4 Skillnaderna mellan frekvensen talflytsstörningar på svenska och finska
En analys för att avgöra skillnaden i medeltalet mellan SveSLD och FiSLD utfördes
och där framkom att det inte fanns en signifikant skillnad i medeltal (t(19) = 1,705, p

Alice Brandt-Häggblom

23

= 0,105, M = 0,219, SD = 0,575, d = 0,38). I analysen framkom att det ändå att det
förekom fler SLD på finska (M = 0,857) än på svenska (M = 0,638), men skillnad i
medeltalet var endast numerisk, inte signifikant.
En analys för att avgöra skillnaden i medeltalet mellan SveOD och FiOD utfördes och
där framkom att det fanns en signifikant skillnad i medeltal ( t(19) = -5,42, p = <0,001,
M = -4,30, SD = 3,5, d = -1,2). I analysen framkom att det förekom nästan dubbelt fler
OD på svenska (M = 8,64) än finska (M = 4,34), och att det fanns en signifikant
skillnad.
En analys för att avgöra skillnaden i medeltalet mellan SveTD och FiTD utfördes och
där framkom att det fanns en signifikant skillnad i medeltal (t(19) = -5,02, p = <0,001,
M = - 4,09, SD = 3,6, d = -1,1). Av analysen framkom att det på svenska förekom ett
stort antal fler TD (M = 9,29) än på finska (M = 5,2), och att skillnaden var signifikant.
Resultaten från regressionsanalysen av SveTD och SveOD visade att det fanns ett
signifikant samband mellan variablerna (R2 = 0,959 = 95,9 %, p = < 0,001). Analysen
visar på att 95,9 % av antalet TD kan förklaras av antalet OD och att resultatet var
signifikant. B-värdet visar på att SveTD stiger signifikant om SveOD stiger. Med andra
ord utgör antalet SveOD till stor del antalet TD, något som kan ses i både R2-värdet
och B-värdet. Det bootstrappade konfidensintervallet var också signifikant och visar
på ett genuint positivt förhållande mellan SveTD och SveOD.
Resultaten från regressionsanalysen av variablerna FiTD och FiOD visade att det fanns
ett signifikant samband (R2 = 0,906 = 90,6 %, p = <0,001). Resultaten visar att 90,6 %
av antalet TD på finska kan förklaras av antalet OD på finska, vilket också var
signifikant. B-värdet visar på att FiTD stiger signifikant om FiOD stiger. Med andra
ord utgör antalet FiOD till stor del antalet TD, något som kan ses i både R2-värdet och
B-värdet. Det bootstrappade konfidensintervallet var också signifikant och visar på ett
genuint positivt förhållande mellan FiTD och FiOD.
4.5 Sammanfattning av resultaten
Det tydligaste resultatet från studien är skillnaden mellan frekvensen talflytsstörningar
på svenska och finska. Andra talflytsstörningar och totalt antal talflytsstörningar
förekommer signifikant i större utsträckning på svenska än på finska och i antal är de

Alice Brandt-Häggblom

24

dubbelt fler på svenska. Stamningslika talflytsstörningar är i antal fler på finska, men
resultatet inte signifikant.
Vad gäller resultaten från analyserna av gränsvärdesprocenten för talflytsstörningarna
framkom att medelvärdet för stamningslika talflytsstörningar inte överskred 3 %,
medan en person överskred gränsen för 3 %. Medeltalet för andra talflytsstörningar
överskred gränsen på 7 % och totala talflytsstörningar underskred gränsen på 10 %
med en halv procent. I övrigt påverkar språkkompetensen antalet talflytsstörningar på
svenska signifikant, men ändå kan inte långtgående slutsatser dras eftersom
språkkompetensen förklarar endast en liten del av antalet talflytsstörningar.
Språkdominans påverkar inte frekvensen talflytsstörningar signifikant, men bidrar till
en medelstor till stor effekt på variablerna.

5. Diskussion
Syftet med studien var att kartlägga typiska talflytsstörningar hos svensk-finsk talande
tvåspråkiga barn i Finland. Målet var att utreda om det förekommer mer
talflytsstörningar hos tvåspråkiga genom att jämföra med enspråkiga normer. Detta
gjordes för att kunna avgöra om det behövs nya normer och gränser för
talflytsstörningar för tvåspråkiga, för att undvika att tvåspråkiga blir falskt-positivt
diagnosticerade med stamning (Byrd, m.fl., 2015). Förutom detta, undersöktes också
om

språkdominans,

språkkompetens

och

ålder

kan

påverka

frekvensen

talflytsstörningar och vilken skillnad som fanns mellan antalet talflytsstörningar på
svenska och finska.
Inriktningen med studien initialt var att fokusera främst på SLD och
talflytsstörningsprocenten för den, men eftersom den initiala analysen av data visade
på intressanta resultat vid analys av OD tog den typen av talflytsstörningar en större
plats än planerat.
I kommande kapitel kommer resultaten diskuteras och möjliga tolkningar av dem
kommer att presenteras. Dessutom diskuteras resultaten i skenet av tidigare forskning
i ämnet. Förutom detta tas studiens begränsningar upp och hur de kan påverka
resultaten.

Alice Brandt-Häggblom

25

5.1 Förhållandet mellan talflytsstörningsprocenten på svenska och finska
Den tredje forskningsfrågan hade som fokus att utröna hur förhållandet mellan det
svenska insamlade samplet och det finska samplet såg ut och vilka skillnader i antalet
talflytsstörningar det fanns mellan språken. Vid analysen framkom att det förekom
högre antal SLD på finska, medan OD och TD förekom i större utsträckning på
svenska än på finska. Språkdominansen hos deltagarna som grupp är blandad,
majoriteten är balanserat tvåspråkig och därefter förekommer svenska och finska som
dominant språk i lika stor utsträckning.
Den högre förekomsten av SLD på finska jämfört med svenska kan vara språkligt
relaterat. I finska finns fler stavelser i medeltal per ord än på svenska (Hakulinen,
2010), och en typ av SLD är upprepning av enskild stavelse (eng. syllable repetition)
(Byrd et al, 2015; Ambrose & Yairi, 1999). Därmed finns det fler möjligheter att
upprepa en stavelse på finska. Även mängden OD på svenska i jämförelse med finska
kan förklaras av skillnaden mellan språken. I de svenska talsamplen förekom ofta
utfyllnadsord, frasrepetitioner och repetition av mångstaviga ord, vilka alla är exempel
på OD. Dessa typer av OD förekom inte i lika stor utsträckning i de finska talsamplen
utan endast sporadiskt. Speciellt användningen av utfyllnadsord var stor på svenska
(M = 7,21) i jämförelse med finska (M = 3,11) och de utfyllnadsord som var specifikt
ofta förekommande på svenska var dehär (olika versioner av ordet) och liksom.
Dessutom användes frasen va heter de också som utfyllnadsord. Dessa ord och fraser
är vanligt förekommande i finlandssvenskan och används av både äldre och yngre1.
Dessa typer av utfyllnadsord- och fraser användes både under spontantal och vid
berättande, men i detta sampel oftare vid berättande än spontantal.
Eftersom finlandssvenska är ett minoritetsspråk i Finland och talas av endast en liten
del av befolkningen kan det vara nödvändigt att spekulera om det förekommer en viss
sorts talkultur som till viss del kan ha en inverkan på resultaten. Personer som talar
finlandssvenska och som växer upp i finlandssvenska familjer använder sig av vissa
särdrag i sitt tal vars motsvarighet i övrigt inte förekommer i rikssvenska eller finska.
Fraser som fraser, t.ex. i det skedet, tack vare används både av deltagarna i studien och
av andra finlandssvenskar. Dessa fraser för samtalet vidare, men fungerar i många fall

Exempel på finlandssvenska talsampel på Svenska litteratursällskapet i Finlands webbsida;
https://www.sls.fi/sv/utgivning/lyssna-pa-talsprak.
1

Alice Brandt-Häggblom

26

också som en sorts utfyllnad, i likhet med fraserna och orden liksom, dehär, såhär,
dehäran dedäran, va heter de som nämndes tidigare. Dessa sorters fraser gjorde
transkriberingen och klassificeringen av talflytsstörningarna mer komplicerad,
eftersom samma motsvarighet inte förekommer på finska och eftersom de till viss del
för samtalet framåt, men samtidigt fungerar de som en utfyllnad.
Tidigare forskare är inte eniga i frågan om språkdominans påverkar frekvensen
talflytsstörningar, och vissa studier har kommit fram till att tvåspråkiga talare
producerar mer talflytsstörningar på ett visst språk till skillnad från ett annat (Byrd &
Ramos, 2015). Detta är också en möjlig delförklaring till skillnaderna i antalet
talflytsstörningar på svenska och finska. Den möjliga effekt på deltagarnas talflyt som
språkparet svenska och finska kan ge upphov till, bör beaktas. Eftersom finska och
svenska, som tidigare nämnts, är väldigt olika språk till uppbyggnaden kan effekten av
kombinationen eller användningen av båda språken, ge en effekt på deltagarnas talflyt.
I denna studie kan det betyda att svenska till uppbyggnaden gör en talare mer benägen
att ha mer talflytsstörningar av typen som kategoriseras som OD. Finska å sin sida,
med sina många stavelser och sin uppbyggnad, kan tänka sig leda till en högre andel
SLD på finska än på svenska. Men eftersom studiens deltagare är så få, och majoriteten
är så att säga balanserat tvåspråkiga, kan inga generaliserbara slutsatser dras från denna
population.
Van Heuven m.fl. (1998) har i sin studie undersökt aktiveringen av ”grannord” (eng.
neighbouring words) och reaktionstid hos personer, alltså undersökt om likheten
mellan ord i språk påverkar en persons reaktionstid vid igenkänning av ordet.
Resultaten från studien visade att ju mer lika varandra orden från två olika språk var,
desto svårare var det och långsammare gick det för deltagarna i studien att reagera på
ordet. Däremot om ett ord har karakteristiska språkspecifika drag (till exempel
stavningen mycket specifik för språket), är det ordet lättare att känna igen och
aktiveringen av grannord på det andra språket sker inte och på så sätt är reaktionstiden
kortare (van Heuven et al., 1998). När det gäller denna studie kan sådana resultat
betyda, att eftersom finska och svenska varken till skrift eller uttal har mycket
gemensamt, är det enklare att byta språk och använda sig av språken simultant, utan
att det andra språket aktiveras och på så sätt förlänger processeringen. I studien av
Eggers et al. (2019) analyserades två språk som liknar varandra mycket - jiddisch och
nederländska - vilket kan tänkas innebära aktivering av ord på fel språk upprepade

Alice Brandt-Häggblom

27

gånger och i förlängningen leda till långsammare processering av språket. Detta kan
vara en del av förklaringen till skillnaden i antal talflytsstörningar i den aktuella
studien, och den högre andel talflytsstörningar som framkom i Eggers studie (2019).
5.2 SLD, OD och TD i förhållande till respektive gränsvärdesprocent
Vid analysen av frekvensen talflytsstörningar av olika typer framkom att två av
variablerna inte överskred gränsvärdet. SLD överskred inte 3 % i medelvärde, utan
medelvärdet underskred märkbart gränsvärdesprocenten på 3 %. Även antalet TD hölls
under gränsvärdesprocenten på 10 %, emellertid rörde det sig om små marginaler i och
med att gränsen underskreds med endast en halv procent. Däremot överskreds
gränsvärdesprocenten på 7 % för variabeln OD, vilket visar att deltagarna i studien i
mångt och mycket producerade ett större antal OD än SLD.
Trots att gränsvärdeprocenten för medelvärdet för SLD och TD inte överskreds
signifikant i studien, förekom det ändå enskilda deltagare som hade en procent som
överskred gränsen. För de deltagare som överskred gränsvärdesprocenten för SLD /
OD / TD fanns inget tydligt mönster om språkdominansgrupptillhörighet utan i
resultaten återfanns representanter från alla grupper. I övrigt framkom i resultaten från
analyserna att en klar majoritet av antalet TD bestod av OD både på finska och
svenska. Detta betyder att variabeln TD i sig själv i högsta grad är påverkad av OD
och att variabeln i sig själv berättar mer om förhållandet mellan olika variabler och
OD än SLD.
Tidigare studier som undersökt tvåspråkighet och talflyt hos barn har kommit fram till
varierande resultat för hypotesen om att tvåspråkiga barn har större andel
talflytsstörningar i sitt tal. En studie som påminner om den aktuella studien är den av
Eggers med flera (2019). Deltagarsamplet i studien var större (N = 59), men närmare
i ålder och indelade i två åldersgrupper: 6,01–7,07 år och 9,00–10,04 år. Deltagarna i
Eggers studie hade alla jiddisch som sitt dominanta språk och hade holländska som sitt
andra språk och var inte simultant tvåspråkiga, eftersom de hade introducerats till
holländska i 3–4 års åldern. Eftersom så gott som alla deltagare i den aktuella studien,
introducerats för båda språken redan innan 1-års åldern och båda språken talades
hemma, var de i motsats till deltagarna i Eggers studie, simultant tvåspråkiga.
Resultaten från Eggers studie visade att 46 % av deltagarna överskred gränsen på 3 %
på sitt dominanta språk och så mycket som 78 % på sitt icke-dominanta språk. Deras

Alice Brandt-Häggblom

28

slutsats från studien var att de stamningskriterier för gränsvärdesprocent som grundar
sig på enspråkiga talare inte direkt kan tillämpas på tvåspråkiga talare.
Ytterligare en studie som till stor del påminner om den aktuella studien är studien av
Byrd med flera (2015). De undersökte 18 typiskt utvecklade, tvåspråkiga barn och
deltagarna delades in i språkdominansgrupper: engelska, spanska och en grupp för
balanserade tvåspråkiga. Däremot var deltagarna i Byrd m.fl.:s studie yngre (5;6–6;7
år) än deltagarna i denna studie (6;7–11;6 år). Resultaten från Byrds studie skiljde sig
även från den aktuella i och med att deltagarna överskred gränsvärdesprocenten, till
skillnad från den aktuella studien. Men eftersom deltagarna i studien av Byrd var
yngre, kan det diskuteras om åldern kan ha en inverkan på resultaten i och med att
typiska talflytsstörningar verkar minska med åldern, något som Santos Nogueira, m.fl.
(2017) presenterar i sin artikel. Däremot är resultaten inte entydiga vad gäller detta, i
studien av Eggers m.fl. (2019) framkom att antalet OD var signifikant högre hos de
äldre deltagarna i studien.
Något som i alla fall studien av Eggers med flera (2019) kan fungera som grund för är
tanken på om simultan tvåspråkighet kunde fungera som en positiv påverkan på
tvåspråkiga talares talflyt. Deltagarna i den aktuella studien hade avsevärt färre
talflytsstörningar än deltagarna i Eggers studie, och samtliga deltagare kunde även
räknas som simultant tvåspråkiga eftersom de introducerats till båda språken så tidigt
i deras liv. Det framkom även i den modifierade PaBiQ-enkäten som föräldrarna
ombads fylla i, att deltagarna i studien hade en balanserad omgivning vad gäller
hobbyer, skola och språk som talas hemma. Den största delen av deltagarna delades
även in i språkdominansgruppen ”balanserad”, vilket också kan fungera som en
förklaring eller en grund till deras låga antal SLD och höga talflyt.
Förutom balanserad tvåspråkighet så lyfter Brundage och Rowe (2018) att
tvåspråkigheten i sig skulle kunna fungera som ett slags skydd mot talflytsstörningar,
ett skydd som enspråkiga inte har. Brundage och Rowe (2018) lyfter upp att eftersom
två- eller flerspråkighet har bevisats ge kognitiva förmåner, såsom inhibitorisk kontroll
och metalingvistisk medvetenhet (Bialystok & Viswanathan, 2009; Quinteros
Baumgart & Bates Billick, 2017) skulle dessa kognitiva förmåner också motverka oflyt
i tal hos tvåspråkiga. Inhibitorisk kontroll är i sammanhanget en viktig förmån
eftersom högre stamningsfrekvens har kunnat kopplas till lägre nivåer av inhibitorisk

Alice Brandt-Häggblom

29

kontroll. Inhibitorisk kontroll fungerar, tillsammans med uppmärksamhetsreglering,
som en viktig förmedlare mellan känsloreglering och förekomsten av stamning (Jones,
m.fl.,

2017),

därför

kunde

inhibitorisk

kontroll

påverka

frekvensen

av

talflytsstörningar. Om den inhibitoriska kontrollen inte fungerar som den ska, kan
personen inte reglera och kontrollera sina känslor. Starka, oreglerade känslor dränerar
en persons kognitiva resurser. Kognitiva resurser behövs i sin tur för bland annat
planering och utförande av språkliga uttalanden. Dränering av kognitiva resurser till
följd av oreglerade känslor, kunde således leda till ett större oflyt i talet, eller i alla fall
en högre risk för oflyt i talet.
I

den

modifierade

föräldraenkäten

ombads

föräldrarna

att

uppge

sina

utbildningsnivåer, och det framkom att i alla deltagarnas familjer fanns åtminstone en
förälder, som var universitetsutbildad. Därför kan deltagarnas socioekonomiska status
också vara föremål för diskussion, eftersom det finns studier som pekar på att familjens
socioekonomiska ställning kan ha en positiv inverkan på utvecklingen av barnens
språkliga färdigheter (Basit, et.al, 2015). Det finns även vissa forskningsresultat som
visar på att de tvåspråkiga barn som har en högutbildad moder klarar sig bättre på båda
sina språk, oavsett vilket språk som talas hemma. Det verkar som att en moder med
bättre språk är viktigare och värdefullare när det kommer till språkinlärning, oavsett
vilket språk som talas modern och barnet emellan (Paradis, Genesee & Crago, 2011).
Detta är således intressant eftersom så stor del av föräldrarna hade en hög utbildning
och detta kan ha en inverkan på deltagarnas resultat. Samtidigt är det viktigt att
socioekonomisk ställning består av annat än utbildningsnivå, och att inte enbart
socioekonomisk ställning avgör barnens språkliga färdigheter.
5.3 Variablernas påverkan på antalet talflytsstörningar
Språkkompetens
I de statistiska analyserna för språkkompetensen valde författaren att analysera båda
variablerna för språkkompetens och inte enbart variabeln för språkkompetens på
svenska. Det gjordes för att vid de inledande analyserna upptäcktes en möjlig
intressant påverkan på frekvensen talflytsstörningar av hög språkkompetens på finska
och därför inkluderades också analyser av språkkompetensen på finska.

Alice Brandt-Häggblom

30

Språkkompetensen på svenska eller finska verkar ha en negativ inverkan på antalet
talflytsstörningar. En viss minskning kan ses i antalet SLD vid högre språkkompetens,
men minskningen var inte signifikant. Vid högre språkkompetens på svenska och
finska verkar det finnas en signifikant minskning av talflytsstörningar (OD/TD).
Denna minskning kan dock inte enbart tillskrivas språkkompetensen utan också ett
flertal andra faktorer, eftersom procentuellt sett kan en så liten del av antalet
talflytsstörningar förklaras av inverkan av språkkompetens.
Resultaten från analyserna kan tolkas att de delvis går emot hypotesen om att ju högre
språkkompetens, desto högre talflyt skulle deltagarna förevisa i sitt tal. Även om det
förekom en viss minskning i antalet talflytsstörningar ju högre språkkompetens
deltagarna hade, och resultaten var signifikanta, kan en slutsats inte dras utifrån dessa
resultat. I artikeln av Brundage och Rowe (2018) framkommer att ett antal studier
(Howell & Sackin, 2000; Logan, Byrd, Mazzochi & Gillam, 2011) kommit fram till
att det krävs en större lingvistisk och språklig kompetens för att tala mer flytande.
Något som är viktigt att poängtera är att variabeln för språkkompetens är en
sammanställning av resultaten från den modifierade föräldraenkäten PaBiQ, där
föräldrarna hade möjlighet att svara på frågor och bedöma sitt barns språkkompetens
på både svenska och finska. Detta gör variabeln osäker eftersom det är upp till
föräldrarna, som i de flesta fall kan anses vara partiska och otränade att bedöma dessa
kompetenser hos barnen, att avgöra om barnens svenska eller finska är bättre och på
vilka områden. Variabeln kan inte anses vara en säker variabel och dessutom är
samplet litet, så några långtgående slutsatser kan inte dras utifrån dessa resultat.
Språkdominans
Analyser gjordes för att avgöra ifall språkdominans påverkar frekvensen av
talflytsstörningar och där framkom att deltagare som hade finska som sitt dominanta
språk har en större andel SLD på svenska än de som hade svenska som dominanta
språk eller de som var balanserade i sitt språk. De deltagare som var språkligt
balanserade, alltså hade både svenska och finska som sitt dominanta språk, hade högst
frekvens talflytsstörningar på svenska. Resultaten var inte signifikanta, men
medeltalen ger ändå en inblick i hur talflytsstörningarna är fördelade mellan språken.
I en studie av Eggers med flera (2019) upptäcktes en skillnad i antal talflytsstörningar
mellan dominanta och icke-dominanta språket hos deltagarna. Deltagarna i studien

Alice Brandt-Häggblom

31

förevisade fler talflytsstörningar på sitt icke-dominanta språk. Till skillnad från den
aktuella studien är deltagarna i Eggers m.fl. studie (2019) alla icke-balanserade
tvåspråkiga, medan deltagarna i denna studie är simultant tvåspråkiga och majoriteten
balanserade tvåspråkiga. Eggers presenterade också en tanke om att den lingvistiska
olikheten mellan de två språken som undersöktes, kan påverka skillnaderna i
frekvensen av talflytsstörningar (Eggers, m.fl., 2019). Samma tanke kan också tas upp
vad gäller den aktuella studien. Det finns stora skillnader mellan svenska och finska,
vilka kan påverka ytterligare om en deltagare redan har finska som sitt dominanta
språk och ska utföra uppgifter på sitt icke-dominanta och till uppbyggnaden avvikande
språk. Valo, har i sin kandidatuppsats (2019) kommit fram till att det oftare
förekommer mer stamning hos tvåspråkiga talare när de talar sitt icke-dominanta
språk, vilket också till viss del kunde ses i denna studie där det förekom mer SLD på
svenska hos talare med finska som dominant språk. Men eftersom resultaten inte var
signifikanta, kan inte slutsatser dras om att det berodde på deras språkdominans. Detta
är i enlighet med Byrd med flera (2015) som inte heller hittade en signifikant påverkan
av språkdominans på deltagarnas talflytstörningsfrekvens.
Det behöver poängteras att dominansgrupperna och hur deltagarna är indelade baserar
sig på föräldrarna svar på olika frågor i den modifierade PaBiQ-enkäten. Baserat på
dessa kunde forskarna dela in deltagarna i antingen en dominansgrupp för svenska,
finska eller en balanserad dominansgrupp.
Ålder
Ålder hade i denna studie ingen signifikant påverkan på antalet talflytsstörningar, och
det går emot hypotesen att yngre barn skulle ha fler talflytsstörningar än äldre barn.
Santos Nogueira, m.fl. (2017) har i sin studie presenterat en hypotes om att typiska
talflytsstörningar minskar med åldern, men det finns inget signifikant belägg för det i
den aktuella studien. Eggers m. fl. (2019) fann inte heller någon signifikant skillnad i
antal talflytsstörningar mellan sina två åldersgrupper.
5.4 Koronapandemins påverkan på studiens utförande och övriga begränsningar
Denna studies resultat och hur jämförbara de är med tidigare studiers resultat påverkas
av, förutom sampelstorleken, också av hur datainsamlingen utfördes till följd av de
begränsningar som koronapandemin utgjorde. Den ursprungliga planen för utförandet

Alice Brandt-Häggblom

32

av studien var att träffa deltagarna i deras skolor under skoltid och utföra uppgiften
ansikte mot ansikte, men på grund av pandemins framfart och beslutet att våren 2020
stänga skolorna, beslöts det att studien skulle utföras på distans via den nätbaserade
videokonferenstjänsten Zoom. På grund av flytten från närvaroinsamling till
distansdatainsamling sattes mer krav på föräldrarna till deltagarna, som nu behövde
vara de som var i kontakt med forskarna och boka tid för datainsamlingsträffen, istället
för att det skulle ske i skolan och forskarna och lärarna skulle ha haft det största
ansvaret. Detta betyder att ju större ansvar som sätts på föräldrarna, desto mer ork och
kraft krävs det också av dem. Därför kan detta betyda att de familjer och föräldrar som
kände att de har tillräckligt med krafter kvar, trots den tunga situationen med
omvälvande vardagsförändringar, ställde upp och deltog i studien.
Pandemin och situationen i landet kan också ha påverkat antalet deltagare. Under våren
när datainsamlingarna började var läget osäkert och skolorna hade undervisning på
distans, vilket med stor sannolikhet påverkade familjernas och deltagarnas ork och
kraft. Trots att rekryteringstiden förlängdes med en period under hösten 2020, förblev
deltagarantalet lågt och mindre än vad som hade varit förhoppningen. Därför kan inte
några långtgående och generaliserbara slutsatser dras av den aktuella studien, dels på
grund av de speciella förutsättningar som inte är jämförbara med tidigare studier, men
också på grund av det lilla samplet som studien hade.
Övriga begränsningar som kan tas upp vad gäller studiens upplägg och genomföring
är följande: den modifierade föräldraenkäten och hur data samlades in och
transkriberades. Föräldraenkäten i elektronisk var begränsad i sin sammanställning
och möjliggjorde inte på samma sätt som pappersversion att ställa frågor med många
olika svarsalternativ och möjligheter att ge skriftliga svar. Föräldraenkäten behövde
göras elektronisk eftersom allting gjordes på distans och elektroniska enkäter är
smidiga för deltagare att fylla i, men på grund av tidsbrist behövde den väldigt
innehållsrika pappersversionen av enkäten förkortas ner och göras elektronisk, utan
ordentligt med tid för att kontrollera att enkäten verkligen gav undersökarna de svar
som behövdes.
Ytterligare en begränsning är forskningsupplägget där samma person samlade in data,
transkriberade och kategoriserade talflytsstörningarna. I den aktuella studiens fall
diskuterades kategoriseringen innan beräkningarna igenom för att säkerställa att båda

Alice Brandt-Häggblom

33

undersökarna var överens om kategoriseringen som den andra utfört. Men trots det var
det i huvudsak en enda person som utförde de stegen i datainsamlingen och hanteringen. På magisternivå vad gäller utförande av studier är det ett nödvändigt
tillvägagångssätt, men trots det är det viktigt att fundera över hur det faktum att det är
samma person som utför hela datainsamlingen och analysen kan påverka resultatet.
5.5 Klinisk tillämpning
På basen av denna studie och avhandling kan inte generaliserbara slutsatser dras, men
trots det kan poänger hämtas från avhandlingen för hur resultaten kan tillämpas i
talterapeuters kliniska fältarbete. Redan nu utförs intervjuer med föräldrar vid
inledande träffar, men en mer djupgående intervju om språk, språkkompetens,
språkmiljö, språkbalans samt språkdominans skulle vara nödvändig att införa, inte
bara vid diagnostisering av stamning utan vid alla fall med tvåspråkiga klienter. Därtill
vore det viktigt att en bedömning utfördes på båda språken, och att talsamplet skulle
analyseras av talterapeuter som är bekanta med båda språken, eller av två skilda
talterapeuter som har specifik kunskap om vartdera språket. På så sätt kan
talterapeuten/-erna avgöra ifall talbeteendet eller talflytsstörningarna är typiska för
språkgruppen och området eller om de är atypiska och kan tyda på en talflytsstörning.
Därtill är information om tvåspråkighet och hur man behöver ta det i beaktande vid så
när som alla språkliga störningar, och talstörningar, viktig att delge talterapeuter på
fältet. Speciellt på ställen där tvåspråkighet är vanligt bland befolkningen är det viktigt
att komma ihåg klientens flera språk, trots att klienten kanske kommer till talterapin
på endast det ena språket.
5.6 Framtida forskning
Framtida forskning inom samma område kunde fokusera på att jämföra
finlandssvenska och sverigesvenska talare med varandra, för att se om det finns fler
jämförbara likheter mellan dessa talare, än det finns mellan finska och finlandssvenska
talare. Dessutom kunde det vara intressant att kartlägga finlandssvenska talares sätt att
tala, och utreda ifall det finns en speciell ”talkultur” hos finlandssvenskar som kan
påverka deras talflyt eller ordförråd och som gör finlandssvenskar svårare att jämföra
med till exempel sverigesvenska talare, vilka ofta utgör grunden för normeringarna.

Alice Brandt-Häggblom

34

5.7 Slutsats
Resultaten från denna avhandling visar på att det fanns skillnader mellan språken och
hur mycket talflytsstörningar som uppkom vid användningen av vardera språken. Det
finns inte en konsensus i frågan om flerspråkighet har en negativ påverkan på talflyt,
men denna avhandling har kunnat visa på att tvåspråkighet bör beaktas också vid
stamningsdiagnosticering och analysering av frekvensen talflytsstörningar och att
tvåspråkiga normer skulle vara nödvändiga. Därtill visar avhandlingens resultat och
diskussion även på att kombinationen av olika språk vid tvåspråkighet kan påverka
resultat i forskning, vilket är viktigt att komma ihåg vid bedömning och analysering
av tvåspråkiga personers tal och språk.

Alice Brandt-Häggblom

Referenser

Ambrose, N. & Yairi, E. (1999). Normative disfluency data for early
childhood stuttering. Journal of Speech, Language, and
Hearing Research, 42(4), 895–909.
Andrews, G. & Ingham, R. J. (1971). Stuttering: Considerations in the
Evaluation of Treatment. International Journal of
Language & Communication Disorders, 6(2), 129–138.
Bedore, L. M., Fiestas, C. E., Peña, E. D. & Nagy, V. J. (2006). Crosslanguage comparisons of maze use in Spanish and English
in functionally monolingual and bilingual children.
Bilingualism, 9(3), 233–247.
https://doi.org/10.1017/S1366728906002604
Bhatia, T. K. & Ritchie, W. C. (2013). Introduction. I verket T. K. Bhatia
& W. C. Ritchie (toim.), The Handbook of Bilingualism
and Multilingualism. s. 3–4. Wiley-Blackwell.
Bialystok, E. & Viswanathan, M. (2009). Components of executive
control with advantages for bilingual children in two
cultures. Cognition, 112(3), 494–500.
https://doi.org/10.1016/j.cognition.2009.06.014
Birdsong, D. (2014). Dominance and age in bilingualism. Applied
Linguistics, 35, 374–392.
Brundage, S. & Rowe, H. (2018). Rates of Typical Disfluency in the
Conversational Speech of 30-Month-Old Spanish-English
Simultaneous Bilinguals. American Journal of SpeechLanguage Pathology, 27(3S), 1287–1298.
Butler, Y. G. (2013). Bilingualism/Multilingualism and SecondLanguage Acquisition. I verket T. K. Bhatia & W. C.
Ritchie (red.), The Handbook of Bilingualism and
Multilingualism. s. 109–136. Wiley-Blackwell.

35

Alice Brandt-Häggblom

36

Byrd, C. T., Bedore, L. M. & Ramos, D. (2015). The disfluent speech of
bilingual spanish-english children: Considerations for
differential diagnosis of stuttering. Language, Speech, and
Hearing Services in Schools, 46, 30–43.
Byrd, C.T., Haque, A.N. & Johnson, K. (2016). Speech-Language
Pathologists’ Perception of Bilingualism as a Risk Factor
for Stuttering. Journal of Communication Disorders, Deaf
Studies & Hearing Aids, 4(2), 158.
Eggers, K. & Van Eerdenbrugh, S. (2018). Speech disfluencies in
children with Down Syndrome. Journal of Communication
Disorders, 71, 72–84.
Eggers, K., Van Eerdenbrugh, S. & Byrd, C. T. (2020). Speech disfluencies in
bilingual Yiddish-Dutch speaking children. Clinical linguistics &
phonetics, 34(6), 576-592.
https://doi.org/10.1080/02699206.2019.1678670

Guitar, B. (2014). Stuttering an integrated approach to its nature and
treatment (4th & 5th ed.). Philadelphia: Wolters Kluwer
Health/Lippincott Williams & Wilkins.
Hakulinen, A. (2010). Tavujen määrä: etu vai haitta? Lånad 7.2.2020,:
Tillgänglig på:
Howell, P. & Sackin, S. (2000). Speech Rate Modification and Its Effects
on Fluency Reversal in Fluent Speakers and People Who
Stutter. Journal of developmental and physical disabilities,
12(4), 291-315. https://doi.org/10.1023/A:1009428029167
Howell, P., Davis, S. & Williams, R. (2009). The effects of bilingualism
on stuttering during late childhood. Archives of Disease in
Childhood, 94(1), 42–426.
https://www.kotus.fi/nyt/kotusblogi/blogiarkisto/auli_hakuli
nen/tavujen_maara_etu_vai_haitta.6438.blog

Alice Brandt-Häggblom

37

Jones, R., Walden, T., Conture, E., Erdemir, A., Lambert, W. & Porges,
S. (2017). Executive functions impact the relation between
respiratory sinus arrhythmia and frequency of stuttering in
young children who do and do not stutter. Journal of
Speech, Language, and Hearing Research, 60(8), 2133–
2150. https://doi.org/10.1044/2017_JSLHR-S-16-0113
Lavid, N. (2003). Understanding stuttering. Jackson: University Press of
Mississippi.
Leclercq, A., Suaire, P., & Moyse, A. (2018). Beyond stuttering: Speech
disfluencies in normally fluent French-speaking children at
age 4. Clinical Linguistics & Phonetics, 32(2), 166–179.
Logan, K. J., Byrd, C. T., Mazzocchi, E. M. & Gillam, R. B. (2010). Speaking
rate characteristics of elementary-school-aged children who do and
do not stutter. Journal of communication disorders, 44(1), 130147. https://doi.org/10.1016/j.jcomdis.2010.08.001
Magga, S. (2017). Puheen normaali sujumattomuus 8- ja 9-vuotiailla
suomenkielisillä lapsilla. Pro gradu -tutkielma, Turun
yliopisto.
Natke, U., Sandrieser, P., Pietrowsky, R. & Kalveram, K. (2006).
Disfluency data of German preschool children who stutter
and comparison children. Journal of Fluency Disorders,
31(3), 165–176.
Paradis, J., Genesee, F. & Crago, M. B. (2011). Dual language
development and disorders: A handbook on bilingualism
and second language learning (2nd ed.). Paul H. Brookes.
Pellowski, M. & Conture, E. (2002). Characteristics of speech disfluency
and stuttering behaviors in 3- and 4-year-old children.
Journal of Speech, Language, and Hearing Research,
45(1), 20–34.

Alice Brandt-Häggblom
Penttilä, N. (2019). Miten puhe sujuu - Tyypillisen ja poikkeavan puheen
sujuvuuden piirteitä (Doktorsavhandling, Tampereen
yliopiston yhteiskuntatieteiden tiedekunta, 80). Tampere.
Hämtad från: http://urn.fi/URN:ISBN:978-952-03-1132-2
Quinteros Baumgart, C. & Bates Billick, S. (2017). Positive cognitive
effects of bilingualism and multilingualism on cerebral
function: a review. Psychiatric Quarterly, 89(2), 273–283.
Rautakoski, P., Hannus, T., Simberg, S., Sandnabba, N. K. & Santtila, P.
(2012). Genetic and environmental effects on stuttering: A
twin study from Finland. Journal of fluency disorders,
37(3), 202-210.
https://doi.org/10.1016/j.jfludis.2011.12.003
Rispoli, M. (2003). Changes in the nature of sentence production during
the period of grammatical development. Journal of Speech,
Language, and Hearing Research, 46(4), 818–830.
Rispoli, M. (2018). Changing the subject: The place of revisions in
grammatical development. Journal of Speech, Language
and Hearing Research, 61(2), 360–372.
Saad-Merouwe, S., Eggers, K., Bertram, R. & Richa, S. (2020) Speech
Disfluencies in Bilingual Lebanese Speakers: Preliminary
Findings, Posterpresentation.
Santos Nogueira, D., Azevedo Reis, E. & Vieira, A. (2017). Verbal
fluency tasks: effects of age, gender, and education. Folia
Phoniatrica et Logopaedica, 68(3), 124–133.
https://doi.org/10.1159/000450640
Shenker, R. (2011). Multilingual children who stutter: Clinical issues.
Journal of Fluency Disorders, 36(3), 186–193.
Svenska Litteratursällskapet i Finland (2018). Lyssna på talspråk.
https://www.sls.fi/sv/utgivning/lyssna-pa-talsprak

38

Alice Brandt-Häggblom

39

Taliancich-Klinger, c., L. & Bedore, L., M. (2019). Frequency of mazes
in experimental narrative task in monolingual English and
Spanish-English bilingual children, Clinical Linguistics &
Phonetics, 33(6), 547–569.
Tree, J. (1995). The Effects of False Starts and Repetitions on the
Processing of Subsequent Words in Spontaneous Speech.
Journal of Memory and Language, 34(6), 709–738.
Tumanova, V., Conture, E. G., Lambert, E. W. & Walden, T. A. (2014).
Speech disfluencies of preschool-age children who do and do
not stutter. Journal of Communication Disorders, 49(C), 25–
41. https://doi.org/10.1016/j.jcomdis.2014.01.003
Valo, M. (2019). Kaksi- ja monikieliset henkilöt, joilla on änkytystä –
Onko kielten välinen dominanssi yhteydessä änkytyksen
määrään

heidän

puhumissaan

kielissä?

Kandidaatin

tutkielma. Turun yliopisto, Turku.
Valo, M. (2021). Puheen tyypillinen sujumattomuus suomea ja ruotsia
puhuvilla kaksikielisillä lapsilla. Pro gradu tutkielma.
Turun Yliopisto, Turku.
van Heuven, W., Dijkstra, T. & Grainger, J. (1998). Orthographic
Neighborhood Effects in Bilingual Word Recognition.
Journal of Memory and Language, 39(3), 458–483.
https://doi.org/10.1006/jmla.1998.2584
Wingate, M. (1984). Pause loci in stuttered and normal speech. Journal
of Fluency Disorders, 9(3), 227–235.
Yairi, E. & Ambrose, N. (2013). Epidemiology of stuttering: 21st century
advances. Journal of Fluency Disorders, 38, 66–87.
Yairi, E., Ambrose, N., Paden, E. & Watkins, R. (2005). Early childhood
stuttering: for clinicians by clinicians. Austin, Texas: PROED.

Bilagor
Bilaga A
Wilmameddelande med inledande information om studien. Meddelandet skickades till
föräldrarna via läraren på Wilma och de tog sedan kontakt med undersökarna.
Meddelandet skickades till dem på både svenska och finska.
Bästa föräldrar,
Vi är två logopedistuderanden som skriver sina pro gradu-avhandlingar om en studie
som pågår vid Åbo Universitet och Åbo Akademi, som undersöker typiskt utvecklade
tvåspråkiga barns talflyt. Därför ber vi er vänligen, om ni och ert barn skulle vilja delta
i studien - såvida ert barn är tvåspråkigt och talar både svenska och finska. En studie
som denna har aldrig tidigare gjorts på svensk-finska barn.
Syftet med studien är att undersöka hur flytande tvåspråkiga barn är i sina båda språk
och hur det relaterar till användningen av respektive språk. Vi hoppas att
informationen från studien senare kommer att användas vid diagnostisering av
tvåspråkiga barn med stamning. Ditt barn behöver inte vara flytande i båda språken,
så länge hen använder båda språken regelbundet. Studien kommer att göras på
distans, via Zoom eller liknande webbaserat program och vi kommer ge instruktioner
för hur ni använder programmet. Under mötet kommer barnet att få berätta en
historia utifrån en bilderbok. Uppgiften kommer att göras på både svenska och finska.
Det hela kommer att räcka 25–50 minuter. Innan datainsamlingen kommer vi att
skicka ut en elektronisk samtyckesblankett som ni föräldrar och barn får skriva under.
Vi kommer också att skicka en elektronisk blankett till er att fylla i angående
användningen av svenska och finska hos ert barn. Barnen kommer att få en liten gåva
för sitt deltagande och ni föräldrar har möjlighet att få tillgång till avhandlingarna när
de är klara.
Vi vore väldigt tacksamma om ni vore villiga att delta i denna studie och på så sätt
möjliggöra en mer korrekt diagnostisering av tvåspråkiga barn som misstänks ha
stamning.
Ifall ni vill veta mera om studien och praktiska saker kring den, kan ni meddela oss ert
intresse per e-post och vi kan skicka en längre beskrivning antingen på svenska eller
finska.
Vi vill gärna påbörja datainsamlingen så fort som möjligt och vore väldigt glada och
tacksamma ifall ni är intresserade av att hjälpa till med insamlingen av data.
Insamlingen av data kommer att ske i slutet av september och början av oktober.
Tveka inte att kontakta oss om ni har frågor. Om ni är villiga att delta i studien kan ni
kontakta oss via e-post.
Med vänliga hälsningar,
Alice Brandt-Häggblom och Maura Valo

alice.brandt@abo.fi (svenska)
maura.s.valo@utu.fi (finska)
...
Bilaga B
Samtyckesblankett för föräldrar och barn. Deltagarna gav sitt samtycke genom att per
e-post godkänna innehållet i samtyckesblanketten och skriva under med hela sitt namn.
Samtyckesformulär för föräldrar till barn som deltar i studien om talflyt hos
tvåspråkiga barn
Genom att skriva under detta formulär ger du ditt samtycke till att ditt barn deltar i
studien via Zoom, som undersöker talflyt hos tvåspråkiga i jämförelse med enspråkiga.
Studien innefattar historieberättande utifrån 2 bilderböcker på svenska och finska,
samt en kort diskussion om vardagliga ämnen (t.ex. hobbyer). Barnets historier
kommer att transkriberas för analysering. För att kunna transkribera historierna
kommer samtalen och historierna spelas in och filmas. Inspelningarna kommer inte att
innehålla ditt barns namn endast ett identifikationsnummer kommer att sparas.
Videoinspelningarna kommer att förstöras efter analyserna; ljudfilerna kommer att
transkriberas och de transkriberade filerna kommer att sparas i en lösenordsskyddad
molnserver, som upprätthålls av Åbo Universitet och kommer endast vara tillgängliga
för forskarna inom projektet.
Ditt barn har rätt att ställa frågor när som helst under insamlingen av data och hen har
också rätt att avsluta sitt deltagande när som helst utan konsekvenser. Du och ditt barn
har också rätt att be att barnets data förstörs efter insamlingen av data. Vi kommer
också att be ditt barn ge sitt samtycke till deltagande i studien. Insamlingen av data
kommer att ta ungefär 25–50 minuter.
Därtill skulle vi uppskatta ifall du kunde fylla i en enkät för föräldrar/vårdnadshavare
med tvåspråkiga barn (PaBiQ), där du ges möjlighet att berätta om ditt barns
språkkunskaper och hur mycket svenska och finska barnet får höra. Enkäten kommer
att skickas till dig elektroniskt och går att fylla i på dator, surfplatta eller telefon.
Informationen från enkäten kommer att användas vid analyseringen av barnets tal för

att upptäcka eventuella talflytsstörningar i något av språken. Ifyllandet av enkäten och
datahanteringen kommer att ske på samma sätt som nämndes ovanför.
● Jag är medveten om mitt barns rättigheter och ger mitt tillstånd för mitt barn
att delta i studien.
● Jag ger mitt tillstånd att själv delta i studien genom att svara på PaBiQenkäten.

Samtyckesformulär för barn som deltar i studien om talflyt hos tvåspråkiga barn

Kan du delta i denna studie via Zoom, som går ut på att du tittar i två böcker med bilder
och berättar en berättelse om bilderna du ser i böckerna? Vi kommer också fråga några
frågor om dina hobbyer och vad du tycker om att göra. Du får ställa frågor när som
helst under tiden och vi kan också sluta när du inte längre vill. Det hela kommer att ta
25–50 minuter. Tycker du det är okej att delta i studien?
● Jag är medveten om mina rättigheter och ger mitt tillstånd att delta i studien.
...

Bilaga C
Den modifierade PaBiQ-enkäten.

...

Bilaga D
Frågor i två uppsättningar (a. och b.) som ställdes deltagarna vid inledningen av
datainsamlingen.
a)
1. Berätta om vilka uppgifter du har fått göra idag i skolan! Har du hunnit vara
ut idag?
2. Är du ofta ute och gör olika saker med din mamma eller pappa? Kan du
berätta vad brukar ni göra då?
3. Har du nyligen firat din födelsedag? Kan du berätta någonting om den? Åt du
någonting speciellt?
4. Hur ser ditt sovrum ut? Har du ett eget eller delar du det med någon?
b)
1. Har du en hobby? Kan du berätta om den?
2. Har du ett syskon/kompis/granne som du tycker om att vara med? Vad tycker
ni om att göra tillsammans?
3. Har du en film/tecknad serie/spel/bok som är din favorit? Vad handlar den
om?
4. Åt du någonting speciellt på Vappen eller första maj / Vad gjorde du under
sommarlovet?

Pressmeddelande
Kartläggning av talflytsstörningar hos svensk- och finsktalande barn i Finland
Pro gradu-avhandling i logopedi
Fakulteten för humaniora, psykologi och teologi, Åbo Akademi

Resultaten från en pro gradu-avhandling vid Åbo Akademi visar att svensk- och
finsktalande tvåspråkiga barn har fler talflytsstörningar på svenska än finska. Alice
Brandt-Häggblom har i sin pro gradu-avhandling undersökt svensk-finsktalande
tvåspråkiga barns talflyt på svenska genom att analysera antalet talflytsstörningar i
deras tal.
I studien framkom att det i de tvåspråkiga barnens tal förekom en signifikant högre
andel talflytsstörningar av typen pauser, utfyllnadsord och frasrepetition på svenska
än på finska och att dessa typer av talflytsstörningar överskred den gränsvärdesprocent
som är ansedd för typiska antalet talflytsstörningar i enspråkiga personers tal. Därtill
verkar språkkompetens ha en inverkan på antalet talflytsstörningar såtillvida att antalet
talflytsstörningar sänks ju högre språkkompetens deltagaren uppvisade ha. Variabler
som ålder och språkdominans analyserades även, men resultaten visade att dessa inte
signifikant hade en inverkan på antalet talflytsstörningar.
Sammanlagt deltog 20 svensk- och finsktalande tvåspråkiga barn från södra och
sydvästra Finland. För analyserna samlades talsampel in, och därtill ombads
föräldrarna fylla i en enkät om barnens språk och språkutveckling. Talsamplen
samlades in på distans till följd av den pågående coronapandemin. Studien var en del
av ett projekt vid namn Sibils (Speech disfluencies in bilingual speakers) med basen
på bl.a. Åbo Universitet.

Ytterligare information fås av:
Alice Brandt-Häggblom
Logopedistuderande
E-post: albrandt(at)abo.fi

Viveka Lyberg Åhlander
Professor i logopedi vid Åbo Akademi
Viveka.lybergahlander@abo.fi

