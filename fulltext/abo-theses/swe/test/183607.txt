Anpassning hos kiselalgen Skeletonema marinoi
till stigande vattentemperaturer under 1900-talet
Maximilian Gareis

Pro gradu-avhandling i miljö-och marinbiologi
Handledare: Conny Sjöqvist, Giannina Hattich
Fakulteten för naturvetenskaper och teknik
Åbo Akademi
2021

Innehåll
1.0 Inledning ............................................................................................................................ 1
1.1 Frågeställning ................................................................................................................. 3
1.2 Hypoteser ....................................................................................................................... 4
2.0 Material och metoder ......................................................................................................... 4
2.1 Fältprovtagning .............................................................................................................. 4
2.2 Uppväckning av S. marinoi............................................................................................ 5
2.3 Isolering av S. marinoi ................................................................................................... 6
2.4 Datering av sedimentkärnan........................................................................................... 6
2.5 Estimering av cellkoncentrationer ................................................................................. 7
2.6 Kurvor för in vivo fluorescens av klorofyll a och cellkoncentration ............................. 8
2.7 Experimentupplägg ........................................................................................................ 8
2.8 Mätning av cellstorlek.................................................................................................... 9
2.9 Statistiska analyser ....................................................................................................... 10
2.9.1 Datering av sediment ............................................................................................ 10
2.9.2 Dagar till stationär fas ........................................................................................... 10
2.9.3 Skillnader i tillväxtrater mellan populationer och temperatur .............................. 10
2.9.4 Cellstorlek ............................................................................................................. 11
3.0 Resultat ............................................................................................................................ 11
3.1 Datering av sediment ................................................................................................... 11
3.2 Dagar till stationär fas .................................................................................................. 12
3.3 Effekten av temperatur på tillväxt hos olika populationer ........................................... 12
3.4 Cellstorlek .................................................................................................................... 14
4.0 Diskussion ........................................................................................................................ 15
4.1 Dagar till stationär fas ................................................................................................. 15
4.2 Tillväxtrater.................................................................................................................. 16
4.3 Cellstorlek .................................................................................................................... 18
4.4 Allmän diskussion........................................................................................................ 18
5.0 Slutsatser .......................................................................................................................... 19
Referenser .............................................................................................................................. 20

Abstrakt
En ökad mänsklig påverkan har förändrat omständigheterna i Östersjön, vilket
påverkar hela ekosystemet. Primärproduktionen som håller upp ekosystem påverkas
också av dessa förändringar. Skeletonema marinoi är en kiselalg som dominerar
vårblomningen i de tempererade områden vilket innebär att det är en viktig
primärproducent. I denna studie har jag väckt upp vilostadier av S. marinoi från åren
1963, 1990 och 2019 och utsatt dem för olika temperaturbehandlingar. Jag antog att
isolaten från 1963 skulle prestera bäst i låga temperaturer och isolat från 2019 i höga.
Det visade sig att 1963 isolaten presterade bäst i den lägre temperaturen men att inte
tillräckligt höga temperaturer använts för att 2019 skulle prestera bäst. För att se ifall
det skett en fenotypisk förändring sedan 1963 jämfördes cellstorleken och det visade
sig att celler från 1963 var störst och celler från 2019 minst. Resultaten visar att det
skett en förändring i populationen under 1900-talet och att det finns en stor genetisk
variation inom en population vilket kan hjälpa populationen att anpassa sig till framtida
förändring.
Nyckelord: Skeletonema marinoi, vilostadier, temperaturanpassning
An increased human impact has changed the conditions in the Baltic Sea, which affects
the entire ecosystem. Primary production that sustains ecosystems is also affected by
these changes. Skeletonema marinoi is a diatom that dominates the spring bloom in
the temperate areas, which means that it is an important primary producer. In this
study, I have resurrected resting stages of S. marinoi from the years 1963, 1990 and
2019 and subjected them to various temperature treatments. I assumed that the isolates
from 1963 would perform best in low temperatures and isolates from 2019 in high
ones. The experiment showed that the 1963 isolates performed best in the lower
temperature, but that applied high temperatures were not high enough for 2019 isolates
to perform best. To see if there has been a phenotypic change since 1963, the cell size
was compared, and the experiment showed that cells from 1963 were the largest and
cells from 2019 the smallest. The results show that there was a change in the population
during the 20th century and that there is a great genetic variation within a population,
which can help the population to adapt to future change.
Keywords: Skeletonema marinoi, resting stages, temperature adaption

1.0 Inledning
Marina ekosystem uppehålls av primärproduktionen där energin flödar från
primärproducenterna upp till toppredatorerna (Doney et al., 2011). Marina mikroalger
står för ungefär hälften av världens primärproduktion och de är också viktiga i andra
biokemiska cykler (Schlüter et al., 2016). Under antropocenen har en allt större
mänsklig påverkan orsakat allvarliga konsekvenser för detta ekosystem. Den allt större
koldioxidkoncentrationen i atmosfären försurar haven, och dessutom

stiger

temperaturen. Högre temperaturer bidrar till en stigande havsnivå, mindre havsis,
rubbningar i havsströmmar och därtill kan varmare vatten binda mindre syre (Doney
et al., 2011). Det uppskattas att havstemperaturen i Östersjön kommer att stiga med ca
1-4 grader i medeltal mellan åren 2000 och 2100 (Neumann, 2010). I en studie
(Räisänen, 2017) där man gjort projektioner på hur klimatet kommer att förändras har
man fått varierande resultat men i allmänhet kommer temperaturen att stiga i hela
världen. Då man ser på Östersjön visade det sig att vissa projektioner antyder att
temperaturen kommer att sjunka över hela världen medan andra projektioner förutspår
att temperaturökningen kommer att vara dubbelt så stor som världens medeltal. Det
finns också skillnader i temperaturökningen beroende på årstid; under sommaren
kommer temperaturökningen att vara mycket mildare än under våren (Räisänen,
2017). Det har visat sig att det redan skett en temperaturökning i Östersjön och den är
en av de allvarligaste ökningar jämfört med andra hav i världen (Reusch et al., 2018).
Denna temperaturökning kan påverka mikroalgernas blomning i allmänhet; speciellt
under våren kan deras biomassa påverkas av högre temperaturer (Sommer,
Lengfellner, 2008). Då det gäller mikroalger har det visats att en högre temperatur
påverkar cellstorleken och gör cellerna mindre. Detta kan rubba balansen i
ekosystemet eftersom mikroalgernas biomassa minskar då de blir mindre och
jämvikten i ekosystemets biomassa mellan populationer förvrängs (Yvon‐Durocher et
al., 2011).
Skeletonema marinoi är en kiselalg som potentiellt kan påverkas av dessa förändringar.
S. marinoi är en av de vanligast förekommande mikroalgen under vårblomningen i
tempererade områden vilket betyder att den är viktig för andra organismer, bland annat
som födokälla för djurplankton. Då tillväxtförhållanden försämras bildar S. marinoi
vilostadier som sjunker till bottnen där de kan bevaras i flera decennier (Härnström et
1

al., 2011). Tack vare detta kan man få reda på om arten har anpassat sig och hur den
förändrat sig genetiskt (Rengefors et al., 2017). Dessa vilostadier bidrar till den
genetiska mångfalden av arten då de återinförs till vattenkolumnen. Detta genetiska
material kan också användas till att återspegla olika variabler såsom klimat eller
mänsklig påverkan i ett område (Härnström et al. 2011).
Det finns dock skillnader i anpassning, dvs en algstam som utsätts för
miljöförhållanden som är ovanliga för arten, kan anpassa sig fenotypiskt och detta
skulle inte vara en genetisk förändring. För att en organism ska kunna anpassa sig
genetiskt måste en gynnande mutation uppstå som sedan förs vidare till nästa
generation. Populationen kan också ha en stort genetisk mångfald vilket ger en större
sannolikhet att någon i populationen bär på en gen som kan underlätta en specifik
stressfaktor (Bijlsma, Loeschcke, 2005). Organismer kan ändra sitt beteende, fysiologi
eller morfologi beroende på miljön de lever i (fenotypisk plasticitet). Dessa
förändringar ökar organismens fitness och kan likna evolutionära anpassningar. Dessa
anpassningar är dock helt beroende på var organismen lever och i vilka förhållanden.
Först sedan då en förändring eller en mutation sker i organismens arvsmassa som
gynnar den i stressfyllda miljöer kan man tala om evolution (Latta, 2010).
Evolution, fitness och anpassning är uttryck som tenderar överlappa varandra. I en
lokal population finns det ett urval för individer som klarar av omständigheterna i sin
egen miljö bäst, oberoende av hur dessa egenskaper skulle påverka populationen i
andra miljöer. Detta leder till att lokala genotyper i sin egen miljö har högre fitness än
andra genotyper från en annan miljö. Denna process leder till en lokal anpassning, men
kan också hindras av genetiskt flöde och drift, naturligt urval pga. en tillfällig
miljövariabilitet och genom en brist på genetisk mångfald. Anpassning är generellt sett
ett fenotypiskt särdrag som har uppstått via naturligt urval. För att kunna avgöra om
det handlar om anpassning måste man kunna jämföra en population med dess “mindre
anpassade” förfäder (Kawecki, Ebert, 2004).
Eftersom S. marinoi är en viktig art för ekosystemet är det betydelsefullt att veta hur
den förhåller sig till de allt snabbare förändringarna i miljön. Är det möjligt för S.
marinoi att anpassa sig till dessa förhållanden? I en studie av O'Donnell et al. (2018)
visade de att kiselaglen Thalassiosira pseudonana kan anpassa sig olika

temperaturförhållanden. Experimentet pågick i 350 generationer i en hög temperatur
(31 °C ) och en låg temperatur (16 °C). Efter experimentet visade det sig att
2

populationen från den högre temperaturen hade högre tillväxt i höga temperaturer än i
den låga och att populationen från den låga temperaturen hade högre tillväxt i den låga
temperaturen än i den höga (O'Donnell et al., 2018). Detta visar att det kan ske en
snabb anpassning till temperatur. Denna undersökning går ut på att utsätta
återuppväckta isolat av S. marinoi från åren 1963, 1990 och 2019 för olika
temperaturer för att se vilka isolat är mer temperaturtåliga. Genom att använda
vilostadier använder man mikroalger som är anpassade till de förhållanden som varade
då de levde. Detta gör att man kan se hur populationen förändrat sig istället för att
utföra experiment på två populationer från nutiden och sedan se skillnaden mellan
dem. Det har gjorts en liknande studie av Yousey et al. (2018) där de återupväcker
vilostadier från en Daphnia pulicaria population. De utsatte populationer från tre olika
tider för olika temperaturer (26-38 °C) och det visade sig att populationen som levt i
nutid hade en högre överlevnad i de högre temperaturerna i jämförelse med de andra
populationerna som var äldre (Yousey et al., 2018). I detta experiment undersöks om
S. marinoi isolaten från år 2019 är mer temperaturtåliga än isolaten från 1963 och
1990. Detta kan betyda att mikroalgerna har anpassat sig till de förändrade
förhållandena och kan klara sig med en fortsatt exponering av stress. De olika
temperaturnivåerna som används för experimenten motsvarar förhållanden under åren
1963, 1990 och 2019. För att skapa en ännu bättre uppfattning om hur stress påverkar
S. marinoi från de olika tidsperioderna undersöks även deras cellstorlek. Detta ger
information om hur de olika isolaten fenotypiskt reagerar på de olika temperaturerna.
Fastän experimentet utförs under laboratorieförhållanden så är de mikroalgeralger som
används så gott som “naturliga”. Kulturerna har alltså inte hållits vid liv i
laboratorieförhållanden i flera år eftersom de kan anpassa sig till dessa förhållanden
och antagligen förvränga resultaten.

1.1 Frågeställning
1) Har kiselalgen Skeletonema marinoi anpassat sig till temperaturförändringar
under 1900-talet?
2) Finns det en skillnad i cellstorlek mellan temperatur och år?

3

1.2 Hypoteser
1) Isolat från åren 1963 har en högre tillväxt än isolaten från 2019 i de lägre
temperaturerna
2) Celler från 2019 är mindre eftersom de är anpassade till varmare temperaturer

2.0 Material och metoder
2.1 Fältprovtagning
Sedimentkärnor samlades in vid Haverö i Skärgårdshavet, Finland (60.24N, 22.04E)
(Figur 1A) den 21 april 2020. Sammanlagt togs fyra sedimentkärnor (HAV1-HAV4).
I detta arbete fortsatte alla analyser med HAV1-kärnan. Sedimentkärnorna samlades
in med hjälp av en sedimentprovtagare (Figur 1B). Provtagaren består av ett ihåligt rör
av plexiglas med tyngder upptill. Röret sänktes ner till bottnen så att det sjönk in i
sedimentet (ungefär 50 cm) varefter ett lock slöt toppen av röret så att sedimentet togs
till vara. Röret drogs upp till ytan där en propp sattes på botten av röret.
Sedimentprovtagaren sattes därefter på en metallställning som möjliggjorde noggrann
skivning av sedimentkärnan. Kärnan skivades i 2 cm:s lager som provtogs med en sked
endast från mitten av kärnan för att undvika kontamination från andra lager i kärnan.
Detta krävdes eftersom sedimentet på utsidan av kärnan kunde ha stannat på plats då
sedimentet tryckts upp ur röret. Allt överlopps sediment skrapades bort från ändan av
röret med en spackel varefter nästa lager provtogs. Mellan provtagningar rengjordes
skeden och spackeln med etanol (70 %) och MilliQ-vatten. Sedimentproven sattes i
plastpåsar som tillslöts under vatten för att få med så lite luft som möjligt. Proverna
transporterades nedkylda till Biocity, Åbo där de förvarades i mörker i +8 °C.

4

Figur 1. A. Provtagningsplats (röd prick) i skärgårdshavet väster om Haverö (Koordinater:
60.24N, 22.04E). B. Sedimentprovtagare på metallställningen (modifierad från Schönfeld
(2011)).

2.2 Uppväckning av S. marinoi
För att väcka upp S. marinoi ur sedimentet sattes ca 0,5 g (Tabell 1) av sedimentet i
ett Falconrör med 50 ml tillväxtmedium f/2+Si (Guillard, 1975). Tillväxtmediet
blandades med filtrerat naturligt havsvatten dit det tillsattes näring. Röret skakades om
tills sedimentet var löst. Två ml av lösningen pipetterades i brunnar i en NUNC 24hålsplatta som låg på is. Plattorna inkuberades i 4 °C, i en 12:12 ljus-mörkercykel med
en ljusstyrka på 80 µmol m-2 s-1. För att se ifall S. marinois viloceller hade vaknat till
liv undersöktes plattorna med mikroskop (Leica DMI3000 B) med ca två dagars
mellanrum. Detta gjordes genom att pipettera sedimentlösningen i ett objektglas med
brunn (Utermöhl-chamber). De första mikroalgerna som vaknade till liv var
Coscinodiscus sp. och Synedra ulna. Efter ca två veckor kunde de första S. marinoi
kedjorna observeras.
Tabell 1. Mängden sediment som användes ur de olika lagren i HAV1.
Sediment,
cm
Massa(g)

2-4

4-6

2830

3032

3234

3436

3638

3840

4042

4244

4446

4648

0,55 0,51 0,54 0,55 0,51 0,47 0,50 0,62 0,69 0,59 0,57 0,53
5

2.3 Isolering av S. marinoi
Då S. marinoi syntes i brunnarna isolerades ca 24 cellkedjor per sedimentlager. Detta
gjordes med en mikropipett under mikroskop (Nikon Diaphot TMD Inverted Tissue
Culture Microscope) genom att en cellkedja överfördes från brunnen till en droppe
f/2+Si medium. Från droppen flyttades cellkedjan till en ny droppe tills alla andra
algceller eller rester av synligt organiskt material var borta, så att endast en cellkedja
av S. marinoi återstod i droppen. Cellkedjan sattes i en egen brunn med 2 ml f/2+Si
medium. Plattorna inkuberades i samma förhållanden som under uppväckningen. Efter
ca en vecka granskades brunnarna för att följa med om S. marinoi hade ökat i mängd
eller om det fanns kontaminationer i form av andra mikroalger. I de brunnar där det
endast förekom cellkedjor av S. marinoi flyttades hela brunnens innehåll till 50 ml:s
cellkulturflaskor med 10 ml f/2+Si för att acklimatiseras. Efter en vecka fylldes dessa
flaskor upp till 40 ml med f/2+Si. Dessa klonala cellkulturer upprätthölls tills de
användes för experimentet genom att överföra 5 ml cellkultur till en ny flaska med 35
ml f/2+Si ungefär var fjärde vecka.

2.4 Datering av sedimentkärnan
För datering av de olika lagren i HAV1 gjordes en Loss on Ignition-analys (LOI) vars
resultat (halten av organiskt material) kunde jämföras med halten av organiskt material
med tidigare LOI-analyser av en annan sedimentkärna från samma provtagningspunkt
(Jokinen et al., 2018). Denna tidigare sedimentkärna hade även daterats med hjälp av
137

Cs som är en mer exakt dateringsmetod för t.ex. marina sediment. För att reda ut

mängden organisk halt i HAV1 sattes ungefär en g av sediment per lager i en degel.
Sedimentet torkades i 105 °C i ca 20 timmar varefter det sattes i en brännugn i 550 °C
i två timmar och 30 minuter. Efter att proven tagits ur brännugnen kyldes de ned i en
torkanordning i en timme. Mellan alla dessa skeden mättes degeln för att kunna
bestämma våtvikt, torrvikt och till sist hur mycket som blivit kvar efter att det
organiska materialet hade bränts bort (Tabell 2).

6

Tabell 2. Mängden sediment som användes för LOI- analyser ur de olika lagren i
HAV1.
Torrvikt, g
Sediment, g
Djup, cm Våtvikt, g
(Efter 105°C) (Efter 550°C)
0-2
2-4
4-6
6-8
8-10
10-12
12-14
14-16
16-18
18-20
20-22
22-24
24-26
26-28
28-30
30-32
32-34
34-36
36-38
38-40
40-42
42-44
44-46
46-48

0.683
1.786
1.606
1.342
1.286
1.413
1.530
1.875
1.227
1.377
1.443
1.697
1.271
1.318
1.042
1.288
1.796
1.229
1.284
1.486
1.808
1.431
1.646
1.214

0.315
0.347
0.395
0.292
0.341
0.354
0.374
0.486
0.316
0.399
0.381
0.455
0.293
0.365
0.282
0.342
0.432
0.298
0.326
0.370
0.501
0.377
0.401
0.342

0.282
0.309
0.353
0.264
0.308
0.322
0.333
0.439
0.286
0.363
0.343
0.408
0.264
0.331
0.254
0.306
0.387
0.266
0.291
0.332
0.452
0.341
0.363
0.306

2.5 Estimering av cellkoncentrationer
För att få en specifik cellkoncentration i början av ett experiment måste cellmängden
i varje grundkultur räknas. Detta gjordes genom att pipettera en ml av grundkulturen
till ett cellräkningsglas med 1000 rutor (sedwick rafter counting chamber). Ifall
grundkulturen vuxit väl måste samplen spädas ut 1:10, medan grundkulturer som inte
vuxit väl kunde pipetteras direkt till cellräkningskammaren. För att kunna uppskatta
cellkoncentrationen räknades x antal rutor tills 300 celler räknats. Med hjälp av dessa
värden kunde cellkoncentrationen i grundkulturen uppskattas för att kunna starta
experiment med en specifik cellkoncentration.
7

2.6 Kurvor för in vivo fluorescens av klorofyll a och
cellkoncentration
För att kunna jämföra fluorescens-värden med celler/ml-värden gjordes en
standardkurva för hur mycket fluorescens en viss mängd mikroalger hade. Detta
gjordes för varje isolat enskilt (Figur 6. Bilaga). Nya cellkulturer startades i 50 ml:s
kulturflaskor med 5 ml av en gammal kultur och 35 ml f/2+Si. Flaskorna inkuberades
i samma förhållanden som tidigare; efter två veckor räknades cellkoncentrationen för
varje isolat. Fyra olika cellkoncetrationer gjordes för varje isolat: 10000, 50000,
100000 och 200000 celler/ml. Av dessa lösningar pipetterades 300 µl i brunnar på en
96 håls platta (Corning 96 Flat Bottom black, clear bottom Polystyrol). Plattan
analyserades i en Tecan infinite 200pro och inställningar specifieras i bilagan.
Eftersom fluorescens-värden korrelerade med celler/ml-värden kunde analyserna
utföras med fluorescens-värden .

2.7 Experimentupplägg
Till experimentet användes isolat från lagren 2-4, 28-30 och 46-48. Experimentet var
upplagt så att det fanns fyra replikat av varje isolat och sju isolat från varje år (1963,
1990 och 2019). Därtill fanns det tolv kontroller som endast innehöll f/4+Si (Tabell
3). Tillsammans blev det 96 flaskor för varje temperatur (6 °C, 8 °C, 10 °C, och 14
°C). En vecka före experimentet startades nya grundkulturer (som växte i f/2+Si) som
skulle användas till experimentet. Detta gjordes genom att överföra 5 ml av
grundkulturen till en 50 ml:s kulturflaska med 50 ml f/4+Si. Ifall ett isolat inte hade
vuxit tillräckligt överfördes 10 ml av grundkulturen. Startkulturerna sattes i f/4+Si för
att acklimatisera dem till experimentförhållanden som genomfördes i f/4+Si. De nya
kulturerna inkuberades i samma temperatur-och ljusförhållanden som beskrivits
tidigare. Startkoncentrationen för varje isolat var 10 000 celler/ml. Vissa isolat växte
sämre än andra och för att nå 10 000 celler/ml måste mer än 5 ml tillsättas i
experimentflaskorna. I dessa fall (1-2 kulturer) tillsattes endast 5 ml av startkulturen
för att inte få en allt för stor skillnad i mängden tillväxtmedium mellan de olika
isolaten. Flaskorna sattes i ett odlingsskåp (Sanyo, MLR-352-PE Climate Chamber)
med en av de bestämda temperaturerna och med en 12h ljus-mörkercykel med
ljusstyrkan på 100 µmol m-2 s-1. För att följa med tillväxten under experimentets gång
8

mättes in vivo fluorescens av klorofyll a i varje isolat dagligen. 300 µl av respektive
isolat pipetterades till en egen brunn på en 96-hålsplatta (Corning 96 Flat Bottom
black, clear bottom Polystyrol). Plattan analyserades med samma instrument som
användes vid skapandet av standardkurvorna och med samma inställningar. Resultaten
analyserades i Rstudio, och då en minskning i den exponentiella tillväxten kunde
observeras, avslutades de isolat som följaktligen hade nått stationär fas. En ml av
samtliga replikat av ifrågavarande isolat pipetterades i ett Eppendorfrör (1,5 ml). En
droppe surgjord Lugol -lösning tillsattes i eppendorfröret och de förvarades i mörker
(+8 °C) för senare undersökning. En del av Lugol-samplen skickades till Tallinn
(Tallinn University of Technology) där deras cellstorlek mättes.
Tabell 3. Schema för mätning av in vivo fluorescens av klorofyll a på 96-hålsplattan.
Algisolaten och kontroller är utsatta i slumpmässig ordning. Först nämns från vilket
sedimentdjup isolaten härstammar från (ex. 28-30) och sedan nämns isolatets egna kod
(t.ex. 03).
1
2
3
4
5
6
7
8
9
10
11
12
2-4
2-4 28-30 2-4 28-30 2-4 28-30 2-4
2-4 2-4
A
K
K
05
09
03
06
02
05
04
08
11
13
28-30 46-48 28-30 46-48 2-4 46-48 28-30 28-30 46-48 46-48 28-30 46-48
B
17
03
02
01
11
05
17
08
06
02
08
03
2-4 2-4 2-4 2-4 46-48
2-4
2-4 28-30 46-48
C
K
K
K
06
10
06
09
06
09
10
04
05
28-30 46-48 28-30 46-48 28-30 46-48 46-48 28-30 46-48 46-48 2-4 46-48
D
06
05
08
03
03
09
08
05
02
01
05
03
28-30
2-4 2-4 2-4
2-4 2-4 46-48
28-30 46-48
E
K
K
K
03
05
11
06
10
08
08
06
09
28-30 46-48 46-48 2-4 46-48 28-30 46-48 46-48 2-4 28-30 46-48 28-30
F
17
01
01
13
08
02
08
06
13
04
06
05
2-4 2-4 28-30 46-48 28-30 2-4
46-48 2-4 28-30 2-4 46-48
G
K
08
10
03
02
06
08
05
13
17
09
02
28-30
2-4 28-30 46-48 28-30 28-30 46-48
28-30 28-30
H
K
K
K
05
11
08
09
06
02
09
04
05

2.8 Mätning av cellstorlek
Lugol-samplen från experimentet blandades om med att suspendera med en pipett
varefter en ml av lösningen pipetterades till ett cellräkningsglas där de lämnades för
att lägga sig i 15 minuter. En förstoring på 200 användes för att ta 10 bilder från bottnen
av cellräkningsglaset för att sedan mäta 5 celller per bild. Ifall det var nödvändigt togs
fler bilder av samplet. Cellens bredd och längd mättes mha ett mikroskop (Olympus
IX 51), bildanalys (Olympus cellSens Dimension imaging software) och kamera
9

(Olympus U-CMAD3 Digital Camera). Cellerna som mättes valdes slumpmässigt och
endast en cell per kedja mättes. Membranet som binder ihop två celler räknades inte
med (Karlson, Cusack & Bresnan, 2010).

2.9 Statistiska analyser
2.9.1 Datering av sediment
För att kunna datera sedimenten som användes i detta experiment gjordes en LOIanalys (Loss on ignition). Resultaten från LOI-analysen jämfördes med tidigare
resultat från samma provtagningspunkt där man daterat sedimentkärnan med

137

Cs-

metoden i kombination med LOI-analys (Jokinen et al., 2018). Resultaten från den
tidigare analysen kan korreleras med resultaten som fåtts från den egna LOI- analysen.
De två olika datamaterialen jämfördes med Pearsons korrelation.

2.9.2 Dagar till stationär fas
Datat visualiserades med en QQ-plot (quantile-quantile plot) där man kunde se att det
inte var normalfördelat. Eftersom datat inte var normalfördelat analyserades det först
med en GLM (General Linear Model) där man analyserade hur temperatur och
kiselalgernas ålder påverkat på hur länge det tagit isolaten att nå stationär fas. Efter att
GLM analysen gjordes en två-vägs ANOVA (Analysis of Variance) på resultaten.

2.9.3 Skillnader i tillväxtrater mellan populationer och temperatur
För att få en noggrannare bild på isolatens fitness räknades tillväxtraterna ut med hjälp
av “growthrates” paketet i R (Petzoldt, 2019). Det räknar ut den maximala tillväxtraten
genom att använda alla värden från de olika mätningarna som gjordes under
experimentets gång. För att se ifall temperatur och de olika isolaten påverkar
tillväxtraterna gjordes statistiska analyser. Då datat visualiserades med en QQ-plot
visade det sig att det inte var normalfördelat. En GLS (Generalized Least Squares)
användes för att se ifall isolat och temperatur samt interaktionen mellan dem påverkar
tillväxtraterna. Genom att köra olika GLS-modeller och jämföra deras AIC (Akaike
Information Criterion) värden kunde den rätta modellen som passade datat bäst väljas
ut. Efter GLS-analysen gjordes en två-vägs ANOVA på GLS-resultaten.

10

2.9.4 Cellstorlek
Cellstrorlekdatat visualiserades med en QQ-plot och det visade sig att det inte var
normalfördelat, dessutom gjordes ett Shapiro test som visade att datat inte godkände
kraven för homogenitet. Datat analyserades med en GLM varefter det analyserades
med en två-vägs ANOVA. I ANOVA:n undersöktes ifall temperatur och isolaternas
ålder, samt interaktionen mellan dem påverkar cellstorleken.

3.0 Resultat
3.1 Datering av sediment
Då datat jämfördes med en Pearsons korrelation (Figur 2) visade det sig att det
korrelerar med datat från tidigare undersökning (p<0.05) och korrelationskoefficienten
är 0,5547074.

Figur 2. Jämför LOI-värden från de olika djupen i sedimentkärnan. Den blåa linjen
representerar värden från den sedimentkärna som använts i experimentet, den jämförs
med den röda linjen som är värden från Turun Yliopisto (Jokinen et al., 2018).
11

3.2 Dagar till stationär fas
Det visade sig att både temperatur och mikroalgens ålder påverkar på hur länge det tar
för mikroalgen att nå stationär fas(p<0,05). Dock spelade temperaturen en större roll
än mikroalgens ålder. Sambandet mellan temperatur och ålder påverkade också på hur
länge det tog för isolat att nå stationär fas, men detta samband påverkade inte lika
mycket (p=0,001786) som variablerna påverkat enskilt (Tabell 1, bilaga). I allmänhet
tog det längre tid att nå stationär fas för isolaten från 2019 då man jämför med 1990
och 1963 isolaten. Isolaten från 1990 var aningen snabbare än 2019 isolaten medan
isolaten från 1963 i allmänhet var snabbast (Figur 3).

Figur 3. Visar hur länge det tagit att nå stationär fas i de olika temperaturerna (6, 8, 10
och 14 °C) för ett års isolat. Lila visar isolaten från 1963, grön från 1990 och gul från
2019.

3.3 Effekten av temperatur på tillväxt hos olika populationer
För att kunna se ifall det finns en skillnad mellan isolaten i olika temperaturer
visualiserades mätvärden från experimentet. Resultaten visar att det finns en skillnad
mellan fluorescens-värden i de olika temperaturerna. I allmänhet var de slutliga
fluorescens-värdena från temperaturerna 6 och 14 °C liknande och så hade
temperaturerna 8 och 10 °C liknande fluorescens-värden. Då man ser på skillnader
mellan olika år kan man se en tydlig skillnad i tillväxtkurvan mellan åren 1963 och
2019 i 6 °C. Isolaten från 1963 har branta tillväxtkurvor medan isolaten från 2019 har
en långsammare tillväxt i början (Figur 4, Bilaga).
12

Då tillväxtraterna visualiserades kunde man se en tydlig skillnad mellan
temperaturerna, ju högre temperatur desto högre tillväxtrater nåddes (Figur 4). Detta
gällde för isolat från alla år. Grafen visar också att isolaten från 1963 och 1990 i
allmänhet har högre tillväxtrater i lägre temperaturer vilket var väntat. Dock fortsätter
denna trend även i den högsta temperaturen (14 °C) där isolaten från 1963 och 1990
fortfarande har högre tillväxtrater än isolaten från 2019. I den lägsta temperaturen
nådde isolaten från 1963 den högsta tillväxtraten, de följdes av isolaten från 1990 och
isolaten från 2019 som hade det lägsta värdet av de tre årtalen.

Figur 4. Tillväxtrater av fluoresence data för de olika isolaten i olika temperaturer (6,
8, 10 och 14 °C). Lila symboliserar tillväxtvärden för isolat från 1963, grön från 1990
och gul från 2019.
Anova resultaten visade starkt signifikanta resultat, dvs temperatur (F=802,171
p<0.0001) och år (F=327,468 p<0.0001) samt att interaktionen mellan dem
(F=102,064 p<0.0001) har en inverkan på tillväxtraterna (Tabell 2, bilaga). Detta
innebär att det finns skillnad mellan åren och att temperatur spelar en viktig roll.
Då man ser på tillväxtraternas standardavvikelse är de relativt lika mellan åren vid 14
°C medan det inte finns mönster i de andra temperaturerna. Då man ser åren enskilt
vid de olika temperaturerna finns det endast en växande trend med stigande temperatur
för åren 2019 medan det inte finns ett mönster för de andra årtalen (Figur 5).

13

Figur 5. Mumax standardavvikelse för de olika åren (1963,1990 och 2019) i olika
temperaturer (6, 8, 10 och 14 °C).

3.4 Cellstorlek
Data visualiserades för att se ifall cellerna från 2019 är minst och det visade sig att de
i allmänhet var mindre än cellerna från de andra åren (Figur 6). Cellerna från 1963
var störst vid temperaturerna 6, 8 och 14 °C, cellerna från 1990 var mittemellan
förutom vid 10 °C där de hade störst celler. Hypotesen stämde för alla temperaturer
förutom 10 °C, där cellerna från 1990 var störst följda av cellerna från 2019 och
cellerna från 1963 kom sist. Man ser en tydlig skillnad i cellstorlek mellan de olika
åren men däremot har temperatur inte en tydlig påverkan på cellernas storlek.

14

Figur 6. Cellstorlekarna (µm) från de olika åren i olika temperaturer (6, 8, 10 och 14
°C). Lila symboliserar mymaxvärden för isolat från 1963, grön från 1990 och gul från
2019.
Anovaresultaten visade att beroende på från vilket år isolaten är påverkar de signifikant
cellstorleken (p=0,002). Detta gällde dock inte för temperatur (p=0.735), men däremot
var interaktionen mellan temperatur och år signifikant (p=0.029)(Tabell 3, bilaga).

4.0 Diskussion
4.1 Dagar till stationär fas
Man kunde se att isolaten från 2019 i allmänhet behövde längre tid att nå stationärfas
än isolaten från 1990 och 1963. Detta kan bero på att det alltid fanns några isolat från
2019 i varje temperaturbehandling som inte hade vuxit ordentligt innan experimentet
sattes igång. Vad detta beror på är oklart men dessa isolat hade en låg tillväxt i
experimentet och kan ha förvrängt resultaten så att isolaten från 2019 krävde en längre
tid för att nå stationärfas. Ifall alla isolat hade vuxit på liknande sätt skulle resultaten
eventuellt vara annorlunda och mer jämna. En annan orsak till att isolaten från år 2019
behövt längre tid att nå stationärfas är antagligen på grund av att inte optimala
temperaturer använts i experimentet. Detta skulle innebära att isolaten från år 2019 är
bättre anpassade till högre temperaturer men eftersom 14 °C var vårt experiments
högsta temperatur kan man omöjligt säga att detta stämmer. Isolaten från alla år har
också nått stationärfas snabbare med stigande temperatur, vilket betyder att dessa
15

temperaturersom använts i experimentet förmodligen inte varit tillräckligt höga. Med
en högre temperatur kunde man kanske se en större skillnad mellan år och de äldre
isolaten skulle eventuellt behöva mer tid att nå stationärfas eftersom de inte är
anpassade för så höga temperaturer. I ett relaterat experiment som kördes samtidigt
men med 26 °C dog alla isolat förutom ett från år 2019. Denna temperatur var för
extrem men resultat från temperaturer mellan 14 och 26 °C skulle kunna visa större
och tydligare skillnader mellan isolaten från åren 2019, 1990 och 1963. En orsak till
att resultaten har samma trend i olika temperaturer kan bero på att det endast fanns en
stressfaktor. I naturliga förhållanden förekommer fler variabler så som näring och ljus
som kan påverka tillväxten av mikroalgerna. Ifall mer naturliga förhållanden skulle ha
använts skulle vissa isolat varit mer stressade än andra och man skulle eventuellt se en
större variation mellan isolat eftersom det finns fler stressfaktorer.
I en studie av (Vidoudez, Pohnert, 2019) undersöktes metabolismen i
olika tillväxtstadier i en stam av S. marinoi. De kom fram till att det finns en stor
variation i metabolismen mellan tillväxtstadier (Vidoudez, Pohnert, 2019). I denna
undersökning såg jag endast på hur länge det tog för ett isolat att nå stationärfas men
det skulle vara intressant att se hur de olika isolatens metabolism skiljer sig och om
det skett en förändring sen år 1963. Man kan nu redan se att det finns skillnad mellan
år och temperatur genom att se på hur snabbt isolaten når stationärfas. Dessutom skulle
det ge en insikt på metabolismen i olika temperaturer och ifall det finns tydliga trender
sedan 1963 skulle man kunna förutsäga hur S. marinoi reagerar i framtida scenarion.

4.2 Tillväxtrater
Som redan tidigare nämnts ser man även här att isolaten från 1963 och 1990 har högre
tillväxtrater i alla temperaturer vilket inte var väntat. Detta kan tyda på att S. marioni
har en bred temperaturtolerans och att inte tillräckligt höga temperaturer användes i
experimentet för att kunna bevisa att isolaten från år 2019 är mer temperaturtåliga än
de äldre isolaten. I en studie av Anderson och Rynearson (2020) visar de att S. marinois
optimala temperatur ligger vid ca 22 grader, vid denna temperatur är tillväxtraten som
högst och då temperaturen ökar sjunker tillväxtraten drastiskt (Anderson, Rynearson,
2020). Ett problem kan vara att 14 °C inte är tillräckligt högt för att isolaten från 2019
skall kunna växa snabbare än de äldre isolaten. För att få svar på detta borde
experimentet utföras i ett antal högre temperaturer eller så skulle man tillsätta en annan
16

stressfaktor. I en studie av Suzuki och Takahashi (1995) undersöktes tillväxten av olika
kiselalger i olika temperaturer varav S. marinoi var en av dem. Alla kiselalger hade en
ökad tillväxt med en ökad temperatur ända tills de nådde sin toleransgräns varefter
tillväxten minskade drastiskt. Optimala temperaturen för S. marinoi i detta experiment
var 25 grader (Suzuki, Takahashi, 1995). Detta innebär att för att få veta de olika
isolatens temperaturgräns och kunna se ifall det finns en skillnad mellan år måste man
se en tydlig minskning i tillväxtrater. För att få reda på de olika isloatens
temperaturnisch behövs undersökningar i flera olika temperaturer så att man kan
bestämma den optimala temperaturen och den nedre samt övre toleransgränsen. För
isolaten från 2019 var tillväxtraterna i temperatur 10 och 14 °C ganska liknande men
man kunde inte se en minskning. Ifall man vill veta isolatens toleransgräns krävs
experiment med högre temperaturer.
Då man ser på den lägsta temperaturen (6 °C) så har de äldsta isolaten högsta
tillväxtraten, de yngsta isolaten det lägsta och isolaten från 1990 är mittemellan. Dessa
resultat var förväntade oss och tyder på att äldre isolat är bättre anpassade till lägre
temperaturer. Detta mönster fortsätter dock inte i de högre temperaturerna. I de andra
temperaturerna byter isolaten från 1990 plats med isolaten från 1963. Detta skulle
betyda att 6 °C och lägre gynnar de äldsta isolaten men redan vid 8 grader är isolaten
från 1990 bättre anpassade och isolaten från 1963 har en lägre tillväxtrat.
En annan sak som är intressant är att fastän isolaten från 2019 växer sämst i alla
temperaturer så växer de fortfarande, vilket kunde tyda på att de kan ha en väldigt bred
tolerans. Detta skulle dock också kunna vara ett faktum för isolaten från 1963 och 1990
men på grund av att inte tillräckligt höga temperaturer använts så är det svårt att säga.
Sist och slutligen är skillnaderna i tillväxtrater mellan de olika åren inte så stora och
då temperaturen ändras så ökar tillväxtraterna för isolaten från de olika åren ganska
liknande. Detta innebär att man kan se att det finns skillnader mellan åren men att de
beter sig ganska liknande i de olika temperaturerna
Det är också intressant att se på isolaten enskilt från de olika åren (Figur
5. Bilaga), alla har lite olika tillväxtrater. Detta kan innebära att även inom en
population finns det individer som har sin egen temperaturnisch, vilket tyder på att det
finns en stor genetisk diversitet. En stor genetisk diversitet ger populationen en större
motståndskraft och en bättre förmåga att anpassa sig (Godhe, Rynearson, 2017).

17

4.3 Cellstorlek
I figuren kunde man tydligt se att det fanns ett mönster i cellstorleken på olika isolat,
vilket också var en hypotes, dvs att celler från 2019 var minst och celler från 1963 var
störst. Detta gällde i temperaturerna 6, 8 och 14 °C men inte för 10 grader. Samplen
från 10 °C behandlingen var svåra att analysera eftersom de var delvis nedbrutna, detta
gav resultat som inte stämde överens med de andra resultaten. I studien av Svensson,
Norberg och Snoeijs (2014) undersöktes hur temperatur och andra stressfaktorer
påverkar kiselalgers cellstorlek. Ett av deras resultat visade att cellstorleken i en
population minskade med 2,9% och 3,3% per ökande °C (Svensson, Norberg &
Snoeijs, 2014). Dessa resultat liknade inte resultaten från denna undersökning
eftersom cellstorleken inte minskade med en temperaturökning.
En annan studie av Yvon et al. (2011) visade det sig att på grund av höga
temperaturer minskar kiselalgers biomassa, detta kan rubba balansen i näringskedjor
(Yvon‐Durocher et al., 2011). Fastän studien gjordes med kiselalger i en sötvattenmiljö
kan det relateras till Östersjön. I resultaten kan man se att dagens celler är i allmänhet
mindre än de celler som existerade i vattenpelaren för 60 år sedan. Dock kan det vara
svårt att veta hur näringsväven har anpassat sig till kiselalger som är mindre och ifall
detta kan vara ett problem i framtiden.

4.4 Allmän diskussion
Mikroalgers fitness mäts i form av in vivo fluorescence av klorofyll a som sedan
omvandlas till tillväxtrat. In vivo fluorescensen motsvarar mängden celler och ifall ett
isolat har högre fluorescens-värde än ett annat isolat skulle det innebära att det har
högre fitness. Problemet med denna metod är att man inte vet ifall förändringen är
genetisk eller fenotypisk. Man vet att isolaten skiljer sig men det kan vara svårt att
säga vad det beror på. I en undersökning av Bestion et al. (2018) undersöktes
sötvattensfytoplankton angående deras värmetolerans i olika näringskoncentrationer.
De kom fram till att en stor mängd näring kan orsaka en högre tolerans mot höga
temperaturer (Bestion, Schaum & Yvon‐Durocher, 2018). Eftersom f/4+Si
näringsmedium användes i våra experiment, vilket är en onaturligt hög
näringskoncentration kan det vara att våra isolat är mycket mer temperaturtåliga. Med
en lägre näringskoncentration skulle man eventuellt få tydligare skillnader mellan år
och eventuellt skulle vissa isolat visa en större stressrespons. I Bestions artikel
18

undersöktes sötvattensfytoplankton men liknande resultat visades i den marina
kiselalgen Thalassiosira pseudonana i en undersökning av Thomas et al. (2017). I
denna undersökning använde man sig av kulturer från en kulturbank (Thomas et al.,
2017) vilket inte helt motsvarar en naturlig stam. I detta experiment användes naturliga
isolat, men resultaten var ändå liknande som i Bestions undersökning. Detta kan betyda
att S. marinoi populationen i Östersjön kan klara sig bättre på grund av den höga
näringskoncentrationen (Rönnberg, Bonsdorff, 2004), dock vet man inte hur detta
kommer att utvecklas och det är många fler faktorer i spel än temperatur och näring.
Fenomenet att organismer blir mindre tåliga till höga och låga temperaturer med en
mindre mängd näring förekommer även inom andra organismer såsom koraller
(Wiedenmann et al., 2013), trädplantor (DeHayes, Ingle & Waite, 1989) och lax (Brett,
1971).

5.0 Slutsatser
Då man ser på resultaten från dessa experiment ser man att det finns skillnader mellan
de olika åren, dvs att tillväxtraterna var högst i isolaten från 1963 i den lägsta
temperaturen, vilket var förväntat. I den varmaste behandlingen hade isolaten från
2019 inte den högsta tillväxtraten. Cellstorlek resultaten visar också att det finns en
skillnad mellan åren, dvs att celler från 2019 i allmänhet var minst. Temperatur
påverkar cellstorleken i lika mån för alla år. Dessa resultat visar att det finns en skillnad
mellan år men också mellan olika isolat inom ett år och att det skett en förändring i S.
marinoi populationen de senaste 60 åren. Skillnaderna inom en population från ett
specifikt år innebär att det finns genetiskt mångfald inom populationen som gör att den
lättare kan anpassa sig till framtida förändringar. För att få en ännu klarare bild på
dessa skillnader och hypoteser som lagts upp skulle det behövas liknande experiment
med högre temperaturer. Det är inte endast temperaturen som har ändrats de senaste
åren utan andra variabler som näringskoncetrationer och ljus. För att komma så nära
naturliga förhållanden innebär det att använda sig av fler variabler och då kunna se hur
de olika isolaten reagerar i naturliga förhållanden.

19

Referenser
Anderson, S.I. & Rynearson, T.A. 2020, "Variability approaching the thermal limits
can drive diatom community dynamics", Limnology and Oceanography, vol. 65, no.
9, pp. 1961-1973.
Bestion, E., Schaum, C. & Yvon‐Durocher, G. 2018, "Nutrient limitation constrains
thermal tolerance in freshwater phytoplankton", Limnology and Oceanography
Letters, vol. 3, no. 6, pp. 436-443.
Bijlsma, R. & Loeschcke, V. 2005, "Environmental stress, adaptation and evolution: an
overview", Journal of Evolutionary Biology, vol. 18, no. 4, pp. 744-749.
Brett, J.R. 1971, "Energetic responses of salmon to temperature. A study of some thermal
relations in the physiology and freshwater ecology of sockeye salmon (Oncorhynchus
nerkd)", American Zoologist, vol. 11, no. 1, pp. 99-113.
DeHayes, D.H., Ingle, M.A. & Waite, C.E. 1989, "Nitrogen fertilization enhances cold
tolerance of red spruce seedlings", Canadian journal of forest research, vol. 19, no. 8,
pp. 1037-1043.
Doney, S.C., Ruckelshaus, M., Duffy, J.E., Barry, J.P., Chan, F., English, C.A., Galindo,
H.M., Grebmeier, J.M., Hollowed, A.B. & Knowlton, N. 2011, "Climate change
impacts on marine ecosystems", .
Godhe, A. & Rynearson, T. 2017, "The role of intraspecific variation in the ecological
and evolutionary success of diatoms in changing environments", Philosophical
Transactions of the Royal Society B: Biological Sciences, vol. 372, no. 1728, pp.
20160399.
Guillard, R.R. 1975, "Culture of phytoplankton for feeding marine invertebrates" in
Culture of marine invertebrate animals Springer, , pp. 29-60.
Härnström, K., Ellegaard, M., Andersen, T.J. & Godhe, A. 2011, "Hundred years of
genetic structure in a sediment revived diatom population", Proceedings of the
National Academy of Sciences, vol. 108, no. 10, pp. 4252-4257.
Jokinen, S.A., Virtasalo, J.J., Jilbert, T., Kaiser, J., Dellwig, O., Arz, H.W., Hänninen,
J., Arppe, L., Collander, M. & Saarinen, T. 2018, "A 1500-year multiproxy record of
coastal hypoxia from the northern Baltic Sea indicates unprecedented deoxygenation
over the 20th century", Biogeosciences, vol. 15, no. 13, pp. 3975-4001.

20

Karlson, B., Cusack, C. & Bresnan, E. 2010, "Microscopic and molecular methods for
quantitative phytoplankton analysis.",
Kawecki, T.J. & Ebert, D. 2004, "Conceptual issues in local adaptation", Ecology
Letters, vol. 7, no. 12, pp. 1225-1241.
Latta, R.G. 2010, "Natural selection, variation, adaptation, and evolution: a primer of
interrelated concepts", International journal of plant sciences, vol. 171, no. 9, pp. 930944.
Neumann, T. 2010, "Climate-change effects on the Baltic Sea ecosystem: A model
study", Journal of Marine Systems, vol. 81, no. 3, pp. 213-224.
O'Donnell, D.R., Hamman, C.R., Johnson, E.C., Kremer, C.T., Klausmeier, C.A. &
Litchman, E. 2018, "Rapid thermal adaptation in a marine diatom reveals constraints
and trade‐offs", Global Change Biology, vol. 24, no. 10, pp. 4554-4565.
Petzoldt, T. 2019, "No title", Estimation of Growth Rates with Package Growthrates, .
Räisänen, J.A. 2017, "Future climate change in the Baltic Sea Region and environmental
impacts", Oxford Research Encyclopedias Climate Science, .
Rengefors, K., Kremp, A., Reusch, T.B. & Wood, A.M. 2017, "Genetic diversity and
evolution in eukaryotic phytoplankton: revelations from population genetic studies",
Journal of Plankton Research, vol. 39, no. 2, pp. 165-179.
Reusch, T.B., Dierking, J., Andersson, H.C., Bonsdorff, E., Carstensen, J., Casini, M.,
Czajkowski, M., Hasler, B., Hinsby, K. & Hyytiäinen, K. 2018, "The Baltic Sea as a
time machine for the future coastal ocean", Science Advances, vol. 4, no. 5, pp.
eaar8195.
Rönnberg, C. & Bonsdorff, E. 2004, "Baltic Sea eutrophication: area-specific ecological
consequences", Hydrobiologia, vol. 514, no. 1-3, pp. 227-241.
Schlüter, L., Lohbeck, K.T., Gröger, J.P., Riebesell, U. & Reusch, T.B. 2016, "Longterm dynamics of adaptive evolution in a globally important phytoplankton species to
ocean acidification", Science advances, vol. 2, no. 7, pp. e1501660.
Schönfeld, J. 2011, "The use of foraminifera for bio-monitoring of marine environmentsresults and recommendations from the FOBIMO Workshop", .
Sommer, U. & Lengfellner, K. 2008, "Climate change and the timing, magnitude, and
composition of the phytoplankton spring bloom", Global Change Biology, vol. 14, no.
6, pp. 1199-1208.

21

Suzuki, Y. & Takahashi, M. 1995, "Growth responses of several diatom species isolated
from various environments to temperature", Journal of Phycology, vol. 31, no. 6, pp.
880-888.
Svensson, F., Norberg, J. & Snoeijs, P. 2014, "Diatom cell size, coloniality and motility:
trade-offs between temperature, salinity and nutrient supply with climate change",
PloS one, vol. 9, no. 10, pp. e109993.
Thomas, M.K., Aranguren‐Gassis, M., Kremer, C.T., Gould, M.R., Anderson, K.,
Klausmeier, C.A. & Litchman, E. 2017, "Temperature–nutrient interactions
exacerbate sensitivity to warming in phytoplankton", Global Change Biology, vol. 23,
no. 8, pp. 3269-3280.
Vidoudez, C. & Pohnert, G. 2019, "Comparative metabolomics of the diatom
Skeletonema marinoi in different growth phases", Metabolomics, vol. 8, no. 4, pp. 654669.
Wiedenmann, J., D’Angelo, C., Smith, E.G., Hunt, A.N., Legiret, F., Postle, A.D. &
Achterberg, E.P. 2013, "Nutrient enrichment can increase the susceptibility of reef
corals to bleaching", Nature Climate Change, vol. 3, no. 2, pp. 160-164.
Yousey, A.M., Chowdhury, P.R., Biddinger, N., Shaw, J.H., Jeyasingh, P.D. & Weider,
L.J. 2018, "Resurrected ‘ancient’Daphnia genotypes show reduced thermal stress
tolerance compared to modern descendants", Royal Society open science, vol. 5, no. 3,
pp. 172193.
YVON‐DUROCHER, G., Montoya, J.M., Trimmer, M. & Woodward, G. 2011,
"Warming alters the size spectrum and shifts the distribution of biomass in freshwater
ecosystems", Global Change Biology, vol. 17, no. 4, pp. 1681-1694.

22

Bilaga
Anpassning hos kiselalgen Skeletonema marinoi till
stigande vattentemperaturer under 1900-talet
Maximilian Gareis

Inställningar för Tecan infinite 200pro
Fluorescence Top Reading Mode, Multiple Reads per Well (Square (filled)) 3x3,
Multiple Reads per Well (Border) 750 µm, Excitation Wavelength 425 nm, Emission
Wavelength 680 nm, Excitation Bandwidth 9 nm, Emission Bandwidth 20 nm, Gain
145, Number of Flashes 25, Integration Time 20 µs, Lag Time 0 µs, Settle Time 0 µs,
Z-Position (Manual) 20471 µm.

Figur 1. Temperaturförändringen i Seili, Åbo skärgård. Vattentemperaturen för maj 15 meters djup.

Figur 2. Logtransformerade FL-värden för de olika algisolaten i olika temperaturer.
De olika färgerna symboliserar de olika temperaturbehandlingarna.

Figur 3. FL-värden för de olika algisolaten i de olika temperaturbehandlingarna.

Figur 4. Celler/ml värden för de olika algisolaten i de olika temperaturbehandlingarna

Figur

5.

Plottade

tillväxtrater

temperaturbehandlingarna

Figur 6. FL-värden till celler/ml

av

de

olika

algisolaten

i

de

olika

Figur 7. Resultat från korrelationsanalysen där LOI-värden (Loss of Ignition)
jämfördes med referenskärnans LOI-värden.

Tabell 1. Statistiska resultaten från hur länge det tog för ett isolat att nå stationärfas.

Tabell 2. AIC-värden för olika GLS-modeller och anovaresultat för tillväxtrater.

Tabell 3. Statistiska resultat från cellstorlekanalysen.

