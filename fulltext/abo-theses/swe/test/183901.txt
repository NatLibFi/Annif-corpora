En perceptionsdialektologisk undersökning om finlandssvenskars
perception av finlandssvenskt standardtalspråk

Evelina Lindell, 40887
Pro gradu­avhandling i svenska språket
Handledare: Saara Haapamäki
Fakulteten för humaniora, psykologi och teologi
Åbo Akademi
2022

ÅBO AKADEMI – FAKULTETEN FÖR HUMANIORA, PSYKOLOGI OCH
TEOLOGI
Abstrakt för avhandling pro gradu
Ämne: Svenska språket
Författare: Evelina Lindell
Arbetets titel: En perceptionsdialektologisk undersökning om finlandssvenskars perception
av finlandssvenskt standardtalspråk
Handledare: Saara Haapamäki
Abstrakt: I denna avhandling studeras finlandssvenskars uppfattningar om och attityder till
talad standardfinlandssvenska. Studien har fokus på perceptionen av de finlandssvenska
varieteterna i Vasa, Åbo och Helsingfors och hur invånare på orter nära dessa regionala
huvudstäder uppfattar och beskriver standard, samt vilka attityder de har till de standardnära
varieteterna. Avhandlingen faller inom ramen för den perceptuella dialektologin där fokus
ligger på icke­lingvisters egna uppfattningar om språk. Syftet med avhandlingen är att ta reda
på om det i de svensktalande delarna av Finland finns enhetlighet i uppfattningarna om
standardspråk eller om uppfattningarna avviker från varandra beroende på var man befinner
sig i Finland och ta reda på hur uppfattningarna varierar beroende på hur nära en större ort
informanterna bor.
Materialet utgörs av en webbenkät som 131 informanter besvarat. Av informanterna kommer
93 från Nykarleby, 23 från Pargas och 15 från Borgå. Nykarlebyinformanterna fungerar som
fokusgrupp, medan de två övriga är jämförelsegrupper. Informanterna fick först lyssna på sex
olika talprov och sedan besvara frågor om finlandssvenskt standardtalspråk, exempelvis om
de kan ge talarens svenska en benämning och om de kan placera talaren geografiskt. De skulle
även på en standardskala värdera de olika talproven. Avslutningsvis skulle informanterna
besvara attitydfrågor utifrån förutbestämda adjektiv. De ombads alltid motivera sina svar.
Undersökningen visar att informanterna upplever att det existerar ett finlandssvenskt
standardtalspråk och det kännetecknas av att det inte får innehålla dialekt eller slang, det ska
vara skriftspråkligt nära och korrekt. Standardsvenskan kopplas ihop med flera olika delar av
Finland och informanternas hemort tycks ha inverkan på var de upplever att standardsvenska
talas. Talprov från Vasa och Helsingfors värderas som några av de mest standardnära
varieteterna, men det finns regionala skillnader i hur informanterna placerat talarna.
Informanterna reagerar på specifika språkdrag hos Helsingforssvenskan som de även uppvisar
negativa attityder mot. Resultatet pekar på en gemensam syn på standardspråket men med en
splittrad uppfattning om var det talas.
Nyckelord: folklingvistik, perceptuell dialektologi, folkdialektologi, standardspråk,
standardsvenska, finlandssvenskt standardtalspråk, finlandssvenska, attityder
Datum: 06.02.2022
Abstraktet godkänt som mognadsprov:

Sidoantal: 61

Innehållsförteckning
1 Inledning ............................................................................................................................................................... 1
1.1 Bakgrund........................................................................................................................................................ 1
1.2 Syfte och frågeställningar .............................................................................................................................. 5
1.4 Disposition ..................................................................................................................................................... 6
2 Teoretiska utgångspunkter ................................................................................................................................. 7
2.1 Perceptuell dialektologi ................................................................................................................................. 7
2.2 Standardspråk och den perceptuella dialektologin ....................................................................................... 8
3 Material och metod ............................................................................................................................................ 12
3.1 Materialinsamlingsmetoder inom den perceptuella dialektologin .............................................................. 12
3.2 Talprov ......................................................................................................................................................... 15
3.3 Enkät ............................................................................................................................................................ 16
3.4 Informanter .................................................................................................................................................. 17
3.5 Analysmetod ................................................................................................................................................. 19
4 Resultat ............................................................................................................................................................... 21
4.1 Geografisk placering ................................................................................................................................... 21
4.1.1 Rätt och fel på gruppnivå ..................................................................................................................... 21
4.1.2 Rätt och fel på individnivå ................................................................................................................... 23
4.1.3 Rätt och fel i förhållande till talproven ................................................................................................ 24
4.2 Hur nära standard ligger talproven? .......................................................................................................... 26
4.2.1 Talprovens olika bedömningar............................................................................................................. 26
4.2.2 Var placerar informanterna talproven de anser vara mest standardnära? ............................................ 29
4.3 Motiveringar ................................................................................................................................................ 35
4.3.1 Argument för varför man kan placera en talare geografiskt ................................................................ 35
4.3.2 Argument för varför man anser att någon är standardspråkstalare ...................................................... 38
4.4 Attityder ....................................................................................................................................................... 45
4.4.1 Adjektivet trevlig ................................................................................................................................. 46
4.4.2 Adjektivet intelligent............................................................................................................................ 47
4.4.3 Adjektivet självsäker............................................................................................................................ 49

4.4.4. Adjektivet irriterande ......................................................................................................................... 50
5 Sammanfattande diskussion ............................................................................................................................. 53
5.1 Sammanfattning ........................................................................................................................................... 53
5.2 Resultatet och tidigare forskning ................................................................................................................. 54
5.3 Fortsättning ................................................................................................................................................. 56
Litteraturförteckning ........................................................................................................................................... 57

1 Inledning

1.1 Bakgrund

I den här pro gradu­avhandlingen undersöker jag icke­lingvisters perception av tre standardnära
finlandssvenska varieteter, det vill säga deras uppfattningar om och attityder till de olika
varieteterna. Med uppfattningar och attityder menar jag hur människor förstår, tolkar och
upplever olika varieteter av finlandssvenska och vilken inställning de har till dessa.
Avhandlingen faller inom ramen för den folklingvistiska forskningstraditionen, med särskilt
fokus på perceptuell dialektologi. Med hjälp av en webbenkät och perceptionstest vill jag ta
reda på hur informanter från Nykarleby, Pargas och Borgå upplever och beskriver tre talade
standardnära finlandssvenska stadsvarieteter från Vasa, Åbo och Helsingfors.

I avhandlingen sätter jag fokus på talat standardspråk och i fortsättningen använder jag standard
och standardspråk synonymt med finlandssvenskt standardtalspråk. För att något ska kunna
kallas standard bör det finnas en allmän föreställning om att det existerar ett homogent
standardspråk, men det betyder inte att alla människor i språkområdet kan tala det (Auer, 2005:
7). Man har använt sig av ett flertal olika metoder för att undersöka standard, exempelvis har
människor fått lyssna på olika talprov som de sedan ska värdera hur nära standard de är och
ibland även fått värdera de olika talproven på en standardskala om hur nära standard de upplever
att varieteten är.
Inom den perceptuella dialektologin har det gjorts många olika undersökningar. Attityder till
regional variation och hur väl människor kan känna igen varieteter har vanligtvis varit i fokus i
tidigare perceptionsstudier. Som ett exempel på en studie där man intresserat sig för attityder
till och uppfattningar om regionala varieteter kan Christina Ada Anders (2010) undersökning
nämnas. I undersökningen fokuserar hon på hur människor uppfattar obersachsiska dialekter
och vilka attityder de har gentemot dem och för att ta reda på detta har hon bland annat använt
sig av talprov. I Finland har det gjorts undersökningar där forskare bett informanterna berätta
om sin uppfattning om sin egen samt andras varieteter, vilka attityder de har gentemot dessa
och var på en geografisk karta de skulle placera ut dem (se Haapamäki & Kvarnström, 2014).
Saara Haapamäki och Sarah Wikner (2015: 36−37) belyser att det gjorts få studier där fokus
1

uteslutande varit på att få fram information om hur bra människor är på att uppfatta regionala
skillnader i språket. Haapamäki och Wikner (2015) djupdyker i informanternas uppfattning om
sin egen varietet och vilka språkliga ledtrådar de använder sig av när de ska bedöma varifrån
ett talprov är. Det finns studier där man satt specifika språkdrag i fokus för att se om det
påverkar informanternas geografiska placering av varieteterna. I Norge har Charlotte Gooskens
(2005) till exempel undersökt hur intonationen i olika norska dialekter påverkar den geografiska
utplaceringen. I Finland har Johanna Vaattovaara (2009) gjort en avhandling där hon jämfört
Tornedalsbors uppfattningar om sin egen varietet med deras faktiska språkbruk. År 2017 gjorde
Viveca Rabb, likt Vaattovaara, en undersökning där uppfattningar jämförs med det faktiska
språkbruket, och fokuserade på Vasa. Både Rabb och Vaattovaara har valt att fokusera på
förutbestämda språkdrag i sina undersökningar. Sarah Wikners (2019) avhandling handlar
också om förhållandet mellan perception och produktion. Hon har undersökt hur Helsingforsbor
uppfattar sin egen varietet och vilka språkdrag som är typiska för varieteten.

Tidigare forskning med fokus på dialektgränser inom den perceptuella dialektologin visar på
att resultatet påverkas av informanternas personliga erfarenheter av olika varieteter (Wikner,
2019: 21). Studier visar att människor som bor på andra orter än Helsingfors ofta kan förknippa
Helsingforsvarieteten med något negativt (Leinonen, 2015: 134). Forskningen har också
kommit fram till att en varietet och dess talare inte sällan sammankopplas med varandra och att
det egentligen grundar sig i uppfattningarna människorna har om en viss varietet, och inte
talarna i sig (Wikner, 2019: 22). Helsingforsbor brukar kunna uppfattas som högutbildade,
snobbiga och dryga människor (Leinonen, 2015), vilket även Haapamäki och Wikners (2015)
undersökning bekräftar. Deras Åboinformanter uppfattar Helsingforssvenskan negativt och
beskriver den bland annat som irriterande och otrevlig.

Tidigare folklingvistisk forskning har ofta haft fokus på uppfattningen av dialekter och hur väl
människor kan känna igen varieteter. Ladegaard (2001: 26) menar att undersökningar som
fokuserar på standardspråk är väsentliga och viktiga eftersom standardspråk är en viktig del av
samhället. I undersökningar med fokus på standard framgår det att icke­lingvister har en relativt
gemensam syn på standardspråket och vad som utmärker det. De språkdrag som det ofta tas
fasta på som typiska för standardspråk är formella och korrekta (Smakman, 2012: 37, 39).
Standard brukar ofta associeras med större städer, och speciellt huvudstäder. Tore Kristiansens
(2009) resultat finner exempelvis att stordanskan i Danmark relateras till Köpenhamn. Men
standard kan även kopplas ihop med olika samhällsklasser. Standard förknippas ofta med
2

framgångsrika människor (Milroy & Milroy, 2012: 22) och exempelvis i Storbritannien finns
det en uppfattning om att standardengelskan hör ihop med en högre social klass (Agha, 2003).
Standardspråk förknippas ofta med huvudstaden och det ekonomiskt mest inflyelserika skiktet
av människor. Så är även fallet för det finlandssvenska standardspråket. Det finlandssvenska
standardspråket uppkom i Åbo innan Helsingfors blev huvudstad i början av 1800­talet, men
när förvaltningscentrumet flyttades till Helsingfors så flyttade även språket till Helsingfors.
Men Helsingforssvenskan ses inte som den mest korrekta standardsvenskan av alla, enligt
exempelvis österbottningar och östnylänningar (Östman & Mattfolk, 2011: 78).

Globalt

har

det

gjorts

undersökningar

med

fokus

på

standardspråk

ur

ett

perceptionsdialektologiskt perspektiv. När man undersökt icke­lingvisters uppfattning om
standard utgår man inom den perceptuella dialektologin från deras egen uppfattning och
vanligtvis använder man sig av talprov, intervjuer och kartritningsuppgifter. I Danmark har
exempelvis Hans J. Ladegaard (2001) använt sig av talprov för att ta reda på hur danskar
uppfattar den danska standardvarieteten. Resultatet från studien visade att varifrån en människa
kommer kan påverka hur hen uppfattar standardspråk. I grannlandet Sverige har Jannie Teinler
(2016) i sin doktorsavhandling undersökt språkbrukares uppfattningar om dialekt och
standardsvenska och vilken social innebörd dialekten har genom att använda sig av en
kartritningsuppgift, enkät och gruppintervjuer som materialinsamlingsmetoder. Reslutatet från
studien pekar på en gemensam uppfattning om att rikssvenskan ska vara korrekt och nära
sammankopplad med skriftspråket.

Forskning visar att det finns någon typ av konsensus när det kommer till synen på
standardsvenska bland finlandssvenskarna (se exempelvis Leinonen & Henning­Lindblom,
2016: 105; Treier,

2021: 53−54). Det är ofta Åbosvenskan som anses vara den mest

standardnära varieteten (se bland annat Haapamäki & Wikner, 2015; Leinonen & Henning­
Lindblom, 2016). I Åbo och Helsingfors har Haapamäki och Wikner (2015) undersökt Åbo­
och Helsingforsbors förmåga att upptäcka och känna igen språkliga drag i sin egen samt den
andra varieteten. Det visade sig att invånarna på respektive ort lättare kunde identifiera och
placera ut Helsingforssvenskan än Åbosvenskan. Åboborna hade svårt att upptäcka några
språkligt utstickande drag hos sin egen varietet, vilket kan påvisa att den uppfattas som den mer
standardnära varieteten i jämförelse med Helsingforssvenskan (Haapamäki & Wikner, 2015).
Även Helsingforsborna hade svårigheter med att beskriva sin egen varietet och de kunde inte
kategorisera den som varken dialekt eller standardspråk (Wikner, 2019: 50).
3

Det finns även en uppfattning om att standardsvenska överlag talas i södra delarna av Finland
(Treier, 2021). Helsingforsbor refererar bland annat till sin egen varietet som ’högsvenska’
(Wikner, 2019: 50), vilket kan indikera på en uppfattning om en viktigare och bättre varietet än
andra varieteter. Christoffer Wärn (2018) undersöker hur finlandssvenska ungdomar i staden
Jakobstad uppfattar standardsvenska och hans informanter nämner specifikt att det inte får
innehålla några finlandismer eller kodväxling. Therese Leinonen och Anna Henning­
Lindbloms (2016) undersökning finlandssvenska ungdomars uppfattning om standardspråk
visar att informanterna tar upp att inga finska influenser får förekomma i standardsvenskan, och
lika så med användningen av ord från varieteter i regionen. Informanterna i August Treiers
undersökning där han undersöker hur finlandssvenskar från olika delar av Svenskfinland
uppfattar standardsvenska och vilka språkdrag som är utmärkande för det nämner även liknande
kännetecken för standardsvenskan. Teinler (2016: 105) tar upp att hennes informanter uppfattar
standardsvenska i Sverige som en skriftspråkligt nära varietet som ska vara rent och riktigt. Det
förekommer med andra ord vissa likheter med hur rikssvenskar och finlandssvenskar värderar
och upplever standardspråk. I sin pro gradu­avhandling undersöker Hanna Rundell (2010) vilka
attityder österbottningar och nylänningar har till standardspråk med regional prägel och neutralt
standardspråk. Hennes resultat visar att österbottningarna föredrar standardspråk med regionala
inslag medan nylänningarna prefererar det neutrala standardspråket. Wärns (2018) resultatet
från studien visar på att informanterna intressant nog upplever att de talprov som klassades vara
närmast en standardvarietet allt som oftast placerades i Österbotten. I Vasa har Rabb (2014,
2017a, 2017b) gjort undersökningar om hur Vasabor uppfattar sin egen varietet, vilka språkdrag
som kännetecknar varieteten, hur varieteten varierar och om Vasasvenskan innehåller dialektala
eller standardsvenska drag.

Teinler (2016: 46) menar att mängden kunskap och erfarenhet en deltagare har om det
granskade området är av betydelse. Hon hänvisar både till Dennis R. Preston (1999b: xxxiv),
samt C.G. Clopper och D.B Pisoni (2005: 316), angående sitt påstående om att det inte är någon
överraskning att en person med ”personlig erfarenhet av ett dialektområde också har mer
detaljerad kunskap om det” (Teinler 2016: 46). Eftersom det kan förväntas att deltagarna
besitter mer kunskap om det närliggande området än områden längre bort, så hävdar Teinler
(2016: 46) att undersökningar med en lokal respektive regional synvinkel kan medföra värdefull
information angående hur mycket varje deltagare kan bidra med. Perceptionsstudier visar på att
beresta människor lättare kan igenkänna regionala varieteter än människor som varit bosatta på
4

samma ort hela livet (Haapamäki & Wikner, 2015: 54−55). Leinonen och Henning­Lindbloms
(2016) undersökning påvisar att informanterna har lättare att positionera ut en talare geografiskt
korrekt om talarens ort ligger nära informantens.

1.2 Syfte och frågeställningar
I denna avhandling ligger mitt fokus på att undersöka hur informanter från olika delar av
Svenskfinland förhåller sig till den talade standardnära finlandssvenskan i Vasa, Åbo och
Helsingfors. Tidigare studier har å ena sidan visat att personer föredrar varieteter närmare sin
egen hemort, men å andra sidan har studier också visat att informanter känner en viss rivalitet
till grannvarieteten. Jag vill ta reda på om ortsborna på en ort nära en stad med standardnära
finlandssvenska upplever att staden närmare dem har den ”korrekta” standardsvenskan, eller
om de föredrar en stad längre bort. Jag undersöker också hur informanterna beskriver de olika
varieteterna, om de kan placera varieteterna geografiskt och vilka attityder de har till dem.
Genom att fokusera på mindre orter som alla ligger nära en av regionhuvudstäderna hoppas jag
kunna klargöra hur det egentligen ligger till angående uppfattningen om och attityder till den
finlandssvenska standardvarieteten.
Syftet med avhandlingen är att ta reda på hur standardspråksuppfattningarna varierar beroende
på hur nära en större ort informanterna bor. Jag har därför valt att använda mig av talprov från
regionhuvudstäderna Helsingfors, Åbo och Vasa som förknippas som standardnära varieteter.
Därtill fokuserar jag på några orter, det vill säga Borgå, Pargas och Nykarleby, som ligger nära
dessa städer. För att ta reda på om uppfattningarna avviker från varandra beroende på var man
befinner sig i Finland sig har jag valt att fokusera på följande frågeställningar:
•

Hur uppfattar informanterna sex stycken standardnära talprov?

•

Hur beskriver informanterna finlandssvenskt standardtalspråk?

•

Hur placerar informanterna de standardnära varieteterna geografiskt?

•

Påverkar informanternas boendeort deras uppfattning om vad standardsvenska är
och var den talas?

5

1.4 Disposition
I detta kapitel har jag gett en forskningsbakgrund och introduktion till ämnet. Här har syftet för
undersökningen också presenterats. I den andra delen av avhandlingen går jag närmare in på de
teoretiska

utgångspunkterna

och

belyser

den

perceptuella

dialektologin

som

forskningstradition. Jag tar även upp en forskningsöversikt som inte ska ses som fullkomlig,
eftersom jag endast tar upp sådant som korrelerar med min undersökning. I den tredje delen av
avhandlingen redogör jag för allmänna perceptionsdialektologiska insamlingsmetoder innan
jag går över till att presentera vilka metoder jag använt och hur jag gått tillväga i
insamlingsprocessen. Här åskådliggör jag även avhandlingens informanter och enkätfrågor. I
det fjärde kapitlet går jag stegvis genom resultatet och exemplifierar det med bland annat
tabeller. Avslutningsvis sammanfattar jag avhandlingen i den femte och sista delen där jag
också ger förslag på fortsatt forskning inom området.

6

2 Teoretiska utgångspunkter
I detta kapitel presenteras först forskningstraditionen som min avhandling kommer att anknyta
till, sedan redogör jag för tidigare forskning innan jag går in på forskningsmetoder inom den
perceptuella dialektologin.

2.1 Perceptuell dialektologi
Folklingvistiken är en del av den sociolingvistiska forskningstraditionen där man intresserar sig
för icke­lingvisters uppfattningar om och attityder till språk. Folklingvistiken kan ses som ett
vetenskapligt perspektiv där fokus ligger på att få fram språkanvändares egen uppfattning om
språk (Teinler, 2016: 28). Inom folklingvistiken finns det ett delområde, den perceptuella
dialektologin, som inriktar sig specifikt på icke­lingvisters attityder till och uppfattningar om
språklig variation. Inom den perceptuella dialektologin, även kallad folkdialektologi, sätts icke­
lingvisters perception av språklig variation i fokus (Preston, 1989). Det handlar om
uppfattningen att icke­lingvister kan ge insiktsfulla bidrag till språkvetenskapen (Preston,
1999a) och att de kan förse vetskap om människors dolda språkliga uppfattningar (Wikner,
2019: 19). Det är nämligen så att det oftast förekommer en skillnad mellan hur icke­lingvister
och lingvister uppfattar och föreställer sig språk och språkliga fenomen (Teinler, 2019: 40)

Skillnaden mellan folklingvistiken och den perceptuella dialektologin är att den förstnämnda i
allmänhet intresserar sig för icke­lingvisters attityder till och uppfattningar om språk, medan
den sistnämnda ”särskilt intresserar sig för lekmäns medvetenhet om och attityder till språklig
variation ” (Haapamäki & Wikner, 2015: 36). På 1980­talet fick folklingvistiken sin start som
forskningstradition och den perceptionsdialektologiska metoden blev mer omfattande. Några
av de första perceptionsdialektologiska undersökningarna gjordes i Nederländerna, Japan och
USA, men även om den perceptuella dialektologin till en början var störst i dessa länder så har
den under senare decennier fått ett ökat intresse i Norden och Europa. Även om
undersöknigarna uttryckligen inte varit perceptionsdialektologiska så har man redan tidigare
intresserat sig för hur människor uppfattar språk och vilka språkliga attityder de innehar
(Wikner, 2019: 19−20).

7

När man utfört perceptionsdialektologiska undersökningar har man haft olika fokus och de har
utförts på olika sätt. Folklingvistiska undersökningarna kan indelas på två olika sätt: de med
fokus på språklig variation utifrån människors tidigare erfarenheter och uppfattningar och de
som fokuserar på att ta reda på människors verkliga uppfattning om språklig variation genom
perceptionstest (Wikner, 2019: 20).

Specifika perceptuella dialektologiska analysmetoder finns inte, utan fokus sätts på
materialinsamlingsmetoden. I de fall man talat om teoretiska utgångspunkter har det rört en
sammanslagning av tidigare forskningsresultat (Haapamäki & Wikner, 2015: 72). Inom den
perceptuella dialektologin är det främst fyra materialinsamlingsmetoder som använts:
perceptionstest, kartritningsuppgifter, intervjuer och enkäter. Det är även möjligt att kombinera
flera av dessa metoder. Jag återkommer mer till dem i avsnitt 3.1.

2.2 Standardspråk och den perceptuella dialektologin
I avhandlingen använder jag mig av begreppet standardspråk. I det här avsnittet tar jag upp hur
begreppet uppfattas av språkforskare samt standardspråk ur ett perceptualdialektologiskt
perspektiv. Standardspråk har definierats på ett flertal olika sätt av forskare genom åren.
Standardspråk kan ses som en neutral och normerad språkform. Här är det viktigt att komma
ihåg att jag endast intresserar mig för talat standardtalspråk, vilket tidigare nämnts i
avhandlingen. Det viktigaste som definierar om ett standardspråk faktiskt existerar är att det
bör finnas en gemensam uppfattning bland människorna i språkområdet i fråga om att det finns
(Auer, 2005: 7).

James Milroy och Leslie Milroy (2012: 19), som är framgångsrika namn inom området, menar
att standard hör ihop med skriftspråket och det är enklare att skriva standard än att prata standard
fullt ut. De tar upp att standard ska ses som en ideologi som endast existerar som en förnimmelse
och inte i verkligheten, som ” a set of abstract norms to which actual usage may conform to a
greater or lesser extent” (Milroy & Milroy, 2012: 19). Det här har att göra med att talat språk
alltid är i förändring och att det förekommer variation i det (Milroy, 2001: 534). Standardspråk
är något som nödvändigtvis inte existerar i alla språk (Milroy, 2001: 530). Standardspråk är inte
heller något som hör ihop med någon bestämd grupp eller något avgränsat geografiskt område
8

(Smakman, 2012: 27). Det finns en ideologi om standardspråk som kan förklaras på följande
vis:

a metalinguistically articulated and culturally dominant belief that there is only one correct
way of speaking (i.e. the standard language). The SLI [standard language ideology] leads
to a general intolerance towards linguistic variation, and non­standard varieties in particular
are regarded as ‘undesirable’ and ‘deviant’. (Swann, Deumert, Lillis & Mesthrie, 2004:
296).

Det här betyder med andra ord att det finns en skillnad mellan att vara standardspråkstalare och
exempelvis dialekttalare. Det finns tidigare forskning som visar på att människor upplever
standardspråkstalare som intelligenta människor med hög utbildningsnivå, medan dialekttalare
ses som bland annat obildade och osmarta (Stroud, 2013: 316). Standard och dialekt kan ibland
ses som motpoler i språkkategorisering (Teinler, 2016: 17), vilket är missvisande eftersom det
exempelvis finns så kallade regionla standardspråk, det vill säga en kombination av dessa två
(Einarsson, 2009: 148; Teinler, 2016: 19).

Även om den perceptuella dialektologin kan bidra med viktig information om icke­lingvisters
perspektiv på språklig variation (Preston, 1999), så har forskare förhållit sig kritiska huruvida
vanliga språkbrukares standardspråksuppfattningar och ­attityder är av större intresse eller vikt
(Kristiansen, 2001: 2).

När man undersökt vad som påverkar en människas perception av språk har tidigare studier
visat på att en människas personliga kontakt med en varietet påverkar hur väl hen kan igenkänna
den (se exempelvis Williams, Garret & Coupland, 1999; Clopper & Pisoni, 2006). Människors
kunskap om språklig variation är grunden till hur människor uppfattar varieteter även om vissa
studier visat att bakgrundsvariabler, såsom hur gammal man är eller varifrån man kommer, haft
en sammankoppling till hur människor uppfattar olika varieteter (Wikner, 2019: 23). Det här
innebär i praktiken att de människor som bott på flera orter eller känner människor från andra
orter har större möjlighet att identifiera och känna igen varieteter i dessa områden. Ladegaard
(2001) är ett exempel där den regionala bakgrunden påverkar hur människor upplever standard.
Han menar att “what is perceived as standard by people in one part of the country is likely to
be perceived as regional and non­standard by people in other regions” (Ladegaard, 2001: 35).
9

När man undersökt icke­lingvisters uppfattning om och attityder till standard har man bett dem
förklara och redogöra för sin egen varietet samt andra varieteter, genom att exempelvis ha dem
att nämna typiska språkdrag för olika varieteter och jämföra dem med sin egen och vad som är
karakteristiskt för den. Människor tenderar också att ofta i jämförelse med en annan dialekt
eller standardspråket framställa sin egen varietet (Wikner, 2014: 129), eftersom den egna
varieteten ofta uppfattas som neutral kan man genom att jämföra dessa se vilka skillnader som
finns (Teinler, 2016: 50). Inom perceptualdialektologiska undersökningar har det visat sig att
icke­lingvister mestadels brukar ha svårigheter med att spontant synliggöra typiska språkdrag
för olika varieteter (Wikner, 2014: 129). Vanliga språkbrukare har inte samma terminologi för
olika språkliga företeelser och svårigheten för forskare har varit att med säkerhet veta vad icke­
lingvister syftar på när de använder termer som vanligtvis inte används av lingvister.

När man undersökt hur icke­lingvister redogör för standardspråk har man kommit fram till att
de tenderar att beskriva standardspråk på liknande sätt. Oberonde vilka undersökningar eller
standardspråk det handlar om, så beskriver människor det med samma begrepp. Vanligen
beskriver människor standard som en språkligt korrekt varietet (se exempelvis Trudgill, 2000:
8; Milroy, 2001: 535; Smakman, 2012: 37). Språkanvändare beskriver även standard
exempelvis som något som talas i media, inte talas endast i en specifik region, är den totala
motsatsen till dialekt, och kan användas som ett lingua franca (Smakman, 2012: 37−39). Ett
standardspråk brukar inte heller gå att placera geografiskt (Einarsson, 2009: 148).
Standardspråkstalare kan upplevas som människor med hög status (Leinonen, 2015: 119). I
studier där man velat få fram information om hur människor upplever standardspråkstalare har
man bett informanterna värdera standardspråkstalare utifrån olika adjektiv, exempelvis
självsäker eller ordentlig. Vanligtvis ses standardspråkstalare som mer intelligenta och
trovärdiga (Stroud, 2013: 316). I studier där man varit intresserad av hur finlandssvenskar
upplever standardspråk har man kommit fram till att finlandssvenskt standardspråk beskrivs
enligt de termer som Smakman (2012) redogör för. I Wikners (2019: 51) undersökning
beskriver informanterna det finlandssvenska standardspråket som korrekt och informanterna i
Treiers (2021: 29) studie upplever att standardsvenskan kan fungera som ett lingua franca.
Standardsvenskan är inte heller en varietet som går att ange en specifik plats för (Östman &
Mattfolk, 2011: 77). Det förekommer även åsikter om att standardsvenskan inte ska innehålla
språkliga inslag från andra språk (se exempelvis Wikner, 2019: 51). Med andra ord verkar det

10

finns en gemensam syn bland språkbrukarna i Svenskfinland att det existerar ett finlandssvenskt
standardtalspråk.

Standardspråk upplevs också som en skriftspråkligt nära varietet. I forskning som gjorts där
man undersöker hur talstimuli uppfattas av olika informanter som är representat för standard
har det framgått att problem kan uppstå när de ska värdera varieteter i det egna området (se
Wikner, 2019). I sin undersökning fokuserade Wikner på Helsingforsområdet och deltagarna i
undersökningen upplevde att standardsvenska hör samman med skriftspråket, men de ansåg sig
själva varken tala dialekt eller standard. Informanterna upplevde dock att Helsingforsvarieteten
ändå var mer lik standard än andra varieteter. Som nämndes tidigare har icke­lingvister i
allmänhet svårigheter med att nämna specifika drag för varieteter och Teinler menar (2019: 51)
att det inte finns något som pekar på att detta mönster skulle avvika när det gäller
standardspråkstalare.

11

3 Material och metod
I den här delen av pro gradu­avhandlingen presenterar jag först en översikt av
materialinsamlingsmetoder inom den perceptuella dialektologin innan jag presenterar
materialet för studien. Materialet för studien samlades in under hösten 2020. Materialet består
av ett perceptionstest och en webbenkät. Till att börja med redogör jag för allmänna
insamlingsmetoder innan jag går över till att diskutera talprovet för studien och enkäten innan
jag avslutningsvis presenterar informanterna.

3.1 Materialinsamlingsmetoder inom den perceptuella dialektologin
I perceptionsdialektologiska undersökningar har forskare på varierande sätt och med olika
fokus undersökt icke­lingvisters syn på språklig variation. Forskare har studerat dessa med hjälp
av olika tillvägagångssätt, exempelvis intervjuer, perceptionstest, kartritningsuppgifter och
enkäter och det är inte ovanligt att kombinera de olika materialinsamlingsmetoderna.
Kartritningsuppgiften är en ofta brukad metod som utarbetats av Dennis R. Preston (se till
exempel 1989), som är en av föregångarna inom folklingvistiken och den perceptuella
dialektologin. År 1989 utkom boken Perceptual Dialectology: Nonlinguists’ View of Areal
Linguistics där Preston bland annat diskuterar vilka fördelar det finns med att använda sig av
ett folklingvistiskt perspektiv i studier, och att den perceptuella dialektologin kan bidra med
viktig information om icke­lingvisters perspektiv. Kartritningsuppgifter är en metod som kan
användas när man vill mäta människors perception av regionala variationer och den kan se ut
på olika sätt beroende på vad syftet med studien är. Vanligen brukar man å ena sidan använda
sig av metoden när man vill få fram en persons uppfattning om var människor geografiskt talar
på olika sätt, och å andra sidan var personer själva anser att deras egen varietet talas geografiskt.
Man ber helt enkelt informanten att märka ut på en karta var hen tror att varieteten talas. Kartans
storlek och detaljer varierar mellan studier beroende på vad man är ute efter. En av de metoder
Teinler (2016) använder sig av är kartritningsuppgiften och det gör hon för att ta reda på var
informanterna geografiskt anser att människor talar på samma sätt som de själva gör. Wikner
(2019) har valt en kombination mellan intervju och kartritningsuppgift för att kunna nå en
djupare förståelse för vilka uppfattningar hennes informanter hade om språklig variation.
12

Perceptionstest är en av de metoder som ofta förknippas med perceptuellt dialektologiska
undersökningar och som man ofta använder sig av. Metoden går ut på att informanter får lyssna
på i förväg inspelade röster, så kallade talprov, som de sedan ska värdera enligt forskningens
syfte. Även om perceptionstest flitigt används inom den perceptuella dialektologin så är det en
metod som använts redan tidigare av andra forskare, exempelvis använder sig Wallace Lambert
m.fl. (1960) av ett masktest när de undersökte vilka uppfattningar engelsktalande och
fransktalande kanadensare hade om vardera språken och vilka attityder de hade.
Perceptionstesten har haft varierande svarsmetoder, exempelvis bedömning efter skalor,
kartritningsuppgifter och fria kommentarer (Haapamäki & Wikner, 2015: 44). Enligt Teinler
(2019: 40) brukar man använda sig av perceptionstest inom olika områden inom den
perceptuella dialektologin: hur väl människor geografiskt kan placera en regional varietet, vilka
språkliga kännetecken människor använder sig av när de placerar en talare geografiskt, hur
människors bakgrund kan påverka deras uppfattning och vilka attityder människor har gentemot
olika varieteter. Det har även gjorts studier där dessa kombinerats.

Det är många variabler som spelar in när man ska konstruera ett talprov och man kan göra det
på olika sätt. Vanligtvis påverkas konstruerandet av ett talprov av studiens syfte. Där kan bland
annat vissa orter, människor eller språkdrag vara i fokus, men talproven kan också variera i
längd och innehåll. I vissa studier har man talarna att prata mer fritt för att inte på något vis
påverka deras tal (se exempelvis Haapamäki & Wikner, 2015), eller så kan man göra som bland
annat Leinonen och Henning­Lindblom (2016) och Wärn (2018) gjort och i förväg bestämma
vad talarna ska prata om. Att på förhand bestämma hur någon ska prata tar bort möjligheten till
att få ett så naturligt tal som möjligt, men det gynnar forskarna att enklare ta fasta på och få
fram det man specifikt är intresserad av. I Leinonen och Henning­Lindbloms och Wärns
undersökningar har de bett informanter återge en berättelse på två olika sätt, först som i ett
samtal med en vän, sedan i ett samtal med en journalist. Tanken med den senare delen är att
informanterna möjligtvis ska använda en mer formell varietet. Treier (2021) använder sig av en
annan variant av talprov. Där har han bett sina talare läsa upp en nyhetsartikel på
standardsvenska. Att använda sig av en färdigskriven text kan underlätta så att informanterna
inte bedömmer det innehållsliga utan tar fasta på det språkliga (Haapamäki & Wikner, 2015).

Genom att använda sig av ett masktest syftar man till att få fram implicita attityder hos
informanterna, vilket är något Wärn (2018) gör i sin studie om vilka attityder
13

gymnasiestuderanden i Jakobstad har till några varieteter av talad finlandssvenska. Teinler
(2016) genomförde masktestet med nionde klassister där eleverna skulle värdera talarna utifrån
från en skala med några adjektiv, såsom trevlig, smart och cool (Teinler, 2016: 81).
Adjektivskalor innebär ofta att informanterna får olika adjektiv och de ska sedan på en
sifferskala placera ut de olika talarna enligt adjektiven. På så sätt ska informanter alltså fokusera
på personlighetsdrag som passar in på talarna i fråga. Bijvoet och Fraurud (2011) fokuserar
exempelvis på adjektiv som humoristisk, trevlig och ärlig. Det är företrädesvis i undersökningar
där man intresserar sig för människors medvetna attityder till olika sätt att tala som skalor
använts (Haapamäki & Wikner, 2015: 44). Tidigare forskning visar att olika adjektiv kan
förknippas med olika personer och varieteter (se exempelvis Leinonen, 2015), exempelvis kan
ett adjektiv förknippas mer med en standardvarietet än med en dialektal (se Kristiansen, 2009:
171; Agha, 2003: 240). Nackdelen med att använda sig av adjektivskalor är att informanterna
kanske är tvungna att ta ställning till något med hänsyn till de alternativ de fått fastän de inte
har en sådan attityd (Haapamäki & Wikner, 2015: 69−70).

En annan populär metod inom den perceptuella dialektologin är intervjun. Metoden tillåter
intervjuaren att ställa följdfrågor till informanterna och att informanterna har möjlighet att
förtydliga och motivera sina svar. Intervjuer kan vara uppbyggda på olika sätt beroende på
vilket syfte de har, men vanligtvis inleds de med bakgrundsinformation. Wikner (2019) har till
exempel kombinerat intervjuer med en kartritningsuppgift medan Teinler (2016) ber sina
informanter berätta fritt.

En annan metod som ofta används är enkäter. Att använda sig av enkäter kan vara fördelaktigt
om man har ett stort material att samla in och de används oftast i kvantitativa studier. Enkäter
är även enkla att exempelvis dela vidare på internet. I enkäter får informanterna vanligtvis först
lyssna på talproven innan de ska besvara påföljande frågor (se exempelvis Leinonen &
Henning­Lindblom, 2016; Treier, 2021). Leinonen (2015) använder sig av en webbenkät för att
undersöka finlandssvenskars uppfattningar om och attityder till olika regionala varieteter. Hon
undersöker även vilka benämningar informanterna använder för de olika varieteterna.
Nackdelen av att använda sig av enkäter är att inga följdfrågor som baserar sig på
informanternas svar är möjliga. Haapamäki och Wikner (2015: 73) konstaterar att det är lönsamt
att fokusera på informanternas kommentarer i testet. Det är något som inte haft så stor slagkraft
i liknande forskning. Haapamäki och Wikners (2015) svarsmetod är tämligen fri, men de har

14

uppmanat informanterna att alltid motivera sina svar. Denna svarsmetod kan användas för att
utesluta svar baserade på gissningar.

3.2 Talprov

För att få fram informanternas underliggande attityder

gentemot finlandssvenskt

standardtalspråk skapades ett perceptionstest. I min pro gradu­avhandling består
perceptionstestet av sex stycken standardnära talprov där talarna är hemma från Vasa, Åbo och
Helsingfors. Jag har fått använda mig av talprov som Haapamäki och Wikner (2015) har samlat
in tidigare till sin egen studie; två talprov från Åbo, två från Helsingfors och ett från Vasa. Jag
har själv samlat in ett talprov från Vasa med samma grund som Haapamäki och Wikner. Det
finns två talare från varje stad och de är av olika åldrar. Alla talare är män, vilket grundar sig i
att tidigare forskning och studier visat att det kan vara en fördel att använda sig av talare av
samma kön (Haapamäki & Wikner, 2015: 43). Ingen av talarna har valts utifrån förutbestämda
språkdrag utan som karaktäristiska för respektive ort. Talarna har alla en svenskspråkig
bakgrund och är födda och uppvuxna på den ort de företräder och alla har en högre utbildning.

Perceptionstest kan utformas på en mängd olika sätt, men när Haapamäki och Wikner (2015)
skulle samla in materialet hade de två krav på talproven: talproven skulle vara lika till innehållet
och infatta okonstlat och naturligt tal. I talproven berättar varje talare om sin egen morgonrutin
för att få ett så spontant tal som möjligt. Att använda samma samtalsämne kan också undvika
att informanterna i perceptionstestet inte fokuserar på vad talarna pratar om, utan hur de talar.
Talarna fick uppmaningen att tala så avslappnat som möjligt och de fick även ta hjälp av
nedskrivna frågor såsom ”Vad brukar du äta?”. (Haapamäki & Wikner, 2015: 44). Varje talprov
har redigerats ner till 30 sekunder. Både Haapamäki och Wikner (2015) och jag har försökt
välja talare som kan ses som typiska talare för vardera ort. Även om talarna ombetts tala
naturligt och okomplicerat så ligger deras varieteter nära standardspråket och jag har på så sätt
valt att hänvisa till dem som standardnära varieteter. När jag i fortsättningen refererar till
talproven i undersökningen använder jag en bokstav för orten och y för den yngre och ä för den
äldre talaren, enligt följande:

Vy = yngre talare från Vasa
15

Vä = äldre talare från Vasa
Åy = yngre talare från Åbo
Åä = äldre talare från Åbo
Hy = yngre talare från Helsingfors
Hä = äldre talare från Helsingfors

3.3 Enkät

Till en början hade jag tänkt samla in mitt material fysiskt från respektive ort, vilket tyvärr blev
omöjligt på grund av den rådande pandemin. I stället valde jag att använda mig av en elektronisk
enkät för att kunna samla in ett så stort material som möjligt från flera olika orter. Enkäten
spreds inte fritt på nätet utan jag tog personligen kontakt med bland annat skolor och
fritidsgrupper eftersom jag specifikt ville åt svar från Nykarleby, Borgå och Pargas.

Alla informanterna, likt i Haapamäki och Wikners (2015) undersökning, fick vetskap om vad
syftet med enkäten var. I en informationsruta högst upp fanns information om att syftet med
min avhandling var att undersöka hur finlandssvenskar uppfattar olika sätt att tala. Det jag dock
inte nämnde var att jag specifikt var intresserad av deras standardspråksuppfattning. Jag
avslöjade inte heller talarnas hemort eller huruvida flera talare kom från samma ort. Även om
flera av frågorna var obligatoriska hade informanterna alltid möjligheten att hoppa över frågan
om de inte kunde besvara den genom att endast fylla i exempelvis en punkt, eftersom varje
tecken på tangentbordet räknades som ett godkänt svar.

Enkäten bestod av tre olika delar. I enkätens första del skulle informanterna fylla i
bakgrundsinformation såsom ålder, kön, hemort, nuvarande ort, utbildning, yrke, modersmål,
föräldrarnas utbildning och yrke. Efter det fick informanterna lyssna på en talare åt gången och
möjligheten att lyssna på varje talare fler gånger gavs. När informanterna lyssnat klart på ett
talprov skulle de sedan besvara frågor om varieteterna. Enkätens andra del bestod av följande
frågor:

1. Kan du beskriva talarens svenska?
2. Kan du ge talarens svenska en benämning?

16

3. Kan du placera talaren geografiskt? (ja/nej)
4. Om ja, var i så fall?
5. Varför?
6. Hur nära standardspråket anser du att talaren talar? (1 = inte standardspråk och 5 =

standardspråk)
7. Varför?

I den andra frågan fanns det risk för att informanterna skulle missförstå den och inte ge en
benämning för talarens varietet. Jag övervägde att använda mig av exempel (till exempel
Helsingforssvenska, Karlebydialekt) för att underlätta att få liknande svar av alla, för att sedan
kunna använda svaren i den tredje delen av enkäten att jämföra med (se exempelvis Leinonen,
2015: 123−124), men jag valde att lämna frågan så öppen som möjligt för att undvika att styra
informanternas svar för mycket. I den tredje delen av enkäten skulle informanterna ta ställning
till attitydfrågor utifrån förutbestämda adjektiv. Deltagarna skulle på en skala (Helt av annan
åsikt/Delvis av annan åsikt/Vet inte/Delvis av samma åsikt/Helt av samma åsikt) värdera de
olika talproven var för sig. Alternativet ”vet inte” var även inkluderat för att undvika att tvinga
någon informant till ett ställningstagande. Nackdelen med den här typen av test är att man med
säkerhet inte vet vad i talprovet som informanterna tar fasta på. Men genom att använda det kan
man få tillgång till svar som informanterna vanligtvis inte skulle tänka på att berätta. Dessa
adjektiv skulle informanterna ta ställning till:

1. Jag uppfattar talaren som trevlig
2. Jag uppfattar talaren som intelligent
3. Jag uppfattar talaren som självsäker
4. Jag uppfattar talaren som irriterande

Avslutningsvis fick informanterna möjligheten att lämna en fri kommentar om det var något de
ännu ville inflika.

3.4 Informanter

17

Jag kontaktade mina informanter via mejl och Facebook. Jag tog bland annat kontakt med
organisationer, klubbar, rektorer och modersmålslärare för att sprida enkäten. Eftersom enkäten
bland annat delades i skolor så är det flera informanter som till exempel nämnt
Nykarlebytillhörande byar som hemort eller nuvarande ort, så dem har jag räknat in i
Nykarlebyinformanterna. Även kringliggande orter såsom Jakobstad och Pedersöre har jag valt
att räkna med i min undersökning. Mitt primära mål var att samla in svar från informanter i
olika åldersgrupper på orterna för att senare kunna jämföra dem sinsemellan, men på grund av
brist på svar från olika åldersgrupper så kommer bakgrundsvariabler inte kunna vara en del av
analysen. Till en början var tanken att jag skulle ha lika stora informantgrupper för att jämföra
med, men eftersom antalet svar varierar stort mellan de olika orterna så har jag valt att använda
Nykarlebyinformanterna

som

fokusgrupp

och

de

övriga

informantgrupperna

som

jämföreslematerial. Jag fick sammanlagt in 156 svar. Vissa av svaren var dubletter och några
hade fyllts i som skämt. Det fanns sju personer som hade helt andra hemorter än de som var i
fokus, så dessa har inte räknats med till det slutliga antalet informanter. Sammanlagt har jag
kunnat använda mig av 131 svar.

Tabell 1. Fördelning mellan informanterna
Hemort

Antal (131)

Nykarlebyområdet

93

Pargasområdet

23

Borgåområdet

15

Som framkommer i tabellen så är de flesta informanterna hemma från Nykarleby. Utöver detta
är det 15 som har Borgå som hemort och 23 stycken som har Pargas som hemort. Bland mina
informanter finns det sju stycken som inte valt någon av de valda orterna som hemort. Av dessa
kommer ingen från de undersökta orterna och därför har jag inte inkluderat dem i min
undersökning. Av 131 informanter är det 18 som fyllt i att de åtminstone bott på annan ort
utöver hemorten, vilket högst troligt innebär att de kommit i kontakt med olika typer av
varieteter. Resterande 113 har inte bott någon annanstans.

Informanterna rör sig i ett ålderspann mellan 15 till 80 år och medelåldern på informanterna är
23 år. Majoriteten av informanterna har svenska som modersmål, vilket är 120 stycken
18

informanter, och en av dem har valt att benämna sitt modersmål som finlandssvenska medan
resten benämnt det som svenska. Nio informanter har nämnt att de har svenska och finska som
modersmål, en informant är helt finskspråkig och en har estniska som modersmål. I studien
deltar till majoriteten kvinnor. Av 131 informanter är 99 kvinnor, 30 män och två icke­binära.
Majoriteten av informanterna är gymnasiestuderande eller studerande med endast
grundskoleexamen,

bland

resterande

informanter

finns

det

personer

med

högre

högskoleexamen och de med endast grundskoleexamen. På grund av detta kan jag inte dra några
slutsatser gällande informanternas socioekonomiska bakgrund eller utbildning.

3.5 Analysmetod

Till att börja med analyserar jag informanternas geografiska placering av talproven på
gruppnivå, innan jag går över till individnivå och avslutningsvis i förhållande till talproven. Jag
utgår från samma metod som Haapamäki och Wikner (2015) vid analysen av den geografiska
placeringen. De har utgående från korrekthet bedömt sina informanters talprov. Men eftersom
det fanns variation i hur noggrant deras informanter har besvarat frågan använde de sig av
följande kategoriseringar: rätt, rätt men oprecist, felaktigt och inget svar. Detta betyder med
andra ord att om en informant placerat en Vasatalare i Vasa så anses det korrekt, medan om
informanten placerat talaren i Österbotten så räknas det som rätt men oprecist. Om en informant
däremot valt att placera talaren i Nyland betraktas detta som felaktigt.

Sedan går jag över till att analysera hur nära informanterna upplever att talproven ligger
standard och var informanterna geografiskt placerar talproven de anser är standardsvenska.
Informanterna skulle på en skala 0 (= inte alls standard) till 5 (= standard) värdera hur nära
respektive talprov ligger standardsvenska. För att få en inblick i vilka talprov som värderats
som mest och minst standard har jag beräknat minimi­ och maximumvärde, medel­ och
medianvärde och standardavvikelse för varje enskilt talprov och informantgrupp.

Efter analysen om hur standardnära talproven värderats går jag över till att analysera vilka
motiveringar informanterna använder för att geografiskt placera ett talprov och vilka argument
de använder när de placerar ett talprov som de anser vara standardnära. Efter att ha hittat likheter
19

och skillnader i materialet delar jag in motiveringarna i olika undergrupper, först för vilka
argument de använder när de placerar en talare och sedan när de placerar en standardnära talare.

Avslutningsvis har informanterna fått värdera talarna utgående från fyra olika adjektiv (trevlig,
intelligent, självsäker och irriterande) med hjälp av en skala (helt av samma åsikt, delvis av
samma åsikt, vet inte, delvis av annan åsikt, helt av annan åsikt). Detta jämför jag sedan med
med vilka talprov informanterna värderat som mest respektive minst standard och var talarna
placerat talproven geografiskt för att se om det går att hitta något samband.

20

4 Resultat
I det här avsnittet presenterar jag resultatet från enkäten. Avsnittet består av fyra olika delar.
Inledningsvis i kapitel 4.1 redogör jag för var Nykarlebyinformanterna placerat talproven
geografiskt, innan jag i 4.2 går över till att presentera hur nära standard de värderar talproven.
I kapitel 4.3 behandlar jag informanternas motiveringar om hur de valt att placera talproven och
avslutningsvis i 4.4 går jag in på deras underliggande attityder gentemot talproven. Jag har i
huvudsak fokuserat på Nykarlebyinformanterna och använder Pargas­ och Borgåinformanterna
som jämföreslematerial.

4.1 Geografisk placering

I det här avsnittet presenterar jag först den geografiska placeringen på gruppnivå innan jag går
över till att diskutera den på individnivå. Avslutningvis redogör jag för den geografiska
placeringen i förhållande till talproven.

4.1.1 Rätt och fel på gruppnivå
Nykarlebyinformanternas svar skiljer sig åt med tanke på hur noggrant de valt att placera ut
talarna. Vissa har valt att skriva ut ortnamn eller byar, medan andra endast skrivit en landsdel
de tror att talaren är hemma från. I analysen av informanternas svar på var talarna placeras
geografiskt utgår jag från Haapamäki och Wikners (2015) kategoriseringar. Svar som anger
exakt stad eller ort anses korrekta, såsom ”Vasa” eller ”Åbo”, medan svar som anger rätt region
anses rätta men oprecisa, exempelvis ”Vasatrakten” och ”Vasaområdet” för Vasatalproven,
”Åbotrakten” för Åbotalproven och ”huvudstadsområdet”, ”Helsingforsregionen” och
”Helsingforstrakten” för Helsingforstalproven. Svar som innehåller mer oprecisa svar, såsom
”Nyland”, ”Österbotten” eller ”Åboland” bedöms som felaktiga. Till felaktiga räknas också
svar som innehåller två eller flera olika orter och även svar såsom ”kanske lite mera norrut från
Åbo”.
21

I tabellen nedan sammanfattas andelen (antalet inom parentes) rätta, rätta men oprecisa,
felaktiga och inga svar hos informanterna. Totalt har Nykarlebyinformanterna 558 svar
eftersom alla 93 Nykarlebyinformanter bedömt alla sex talprov. Det totala antalet svar hos
Pargasinformanterna är 138 stycken och hos Borgåinformanterna 90 stycken.

Tabell 1. Rätt, rätt men oprecist, fel eller inga svar på gruppnivå
Nykarlebyinformanter

Pargasinformanter Borgåinformanter

Rätt svar

7 % (37)

7 % (10)

6 % (5)

Rätt svar men
oprecist

4 % (23)

1 % (2)

8 % (7)

Rätt svar och rätt
svar men oprecist
sammanlagt

11 % (60)

9 % (12)

13 % (12)

Fel svar

51 % (284)

30 % (42)

38 % (34)

Inget svar

38 % (214)

61 % (84)

49 % (44)

Det har varit svårt för Nykarlebyinformanterna att placera talarna i perceptionstestet i korrekt
stad. Det kunde tänkas ha att göra med att alla talprov är relativt standardnära varieteter. Endast
11 % har lyckats placera talproven helt rätt och rätt men oprecist, vilket i jämförelse med
Haapamäki och Wikners (2015) resultat är en relativt låg procentandel. Genomsnittet av deras
informanter som placerade talproven rätt och rätt men oprecist hade en procentandel över 30.
En av deras informantgruppen urskiljde sig dock från de övriga informantgrupperna och mitt
resultat korrelerar intressant nog mest med denna informantgrupp, ÅGym, som bestod av
gymnasiestuderande. Majoriteten av alla mina informanter består av studerande eller
gymnasiestuderande, mer exakt 75 %, vilket kan vara en avgörande faktor med tanke på att
resultaten överensstämmer mer än de andra infromantgrupperna i Haapamäki och Wikners
(2015) forskning. Tidigare forskning visar att personer som bott på flera olika orter har större
möjlighet att identifiera regionala varieteter (se till exempel Williams, Garret & Coupland,
1999; Baker, Eddington & Nay, 2009) och man skulle kunna tänka sig att äldre eller mer beresta
personer har haft möjlighet att bo på fler ställen än unga personer och på så sätt har de äldre
mer erfarenhet av olika varieteter. Haapamäki och Wikners (2015) resultat ger dock inget stöd
för detta, men det är frestande att tänka sig att mina resultat skulle korrelera med Haapamäki
och Wikners utifrån detta. Antalet fel svar hos Nykarlebyinformanterna ligger på 51 %, vilket
22

motsvarar Haapamäki och Wikners (2015) resultat om man inkluderar alla deras
informantgrupper, medan saknaden av svar är betydligt högre i mitt resultat än deras svar för
hela materialet.

I tabellen ovan finns siffrorna för Pargas­ och Borgåinformanter och som man kan se så är det
ungefär samma som för Nykarleby. Pargas­ och Borgåinformanterna har något lägre
procentenheter i antalet fel svar än vad Nykarlebyinformanterna har. Procentuellt har både
Pargas­ och Borgåinformanterna en högre andel ”inget svar” än vad Nykarlebyinformanterna
har.

4.1.2 Rätt och fel på individnivå
Även om det presenteras medeltal i tabellen ovan så får man inte glömma att det finns en stor
individuell variation i hur väl informanterna lyckats placera talarna korrekt. Ingen av
Nykarlebyinformanterna har lyckats placera sex talprov rätt, inte heller fem eller fyra. I
materialet finns det två Nykarlebyinformanter som placerat tre talprov helt rätt och fem som
placerat två talprov helt rätt, sammanlagt blir detta sju Nykarlebyinformanter. Resten av
Nykarlebyinformanterna har inget eller endast ett helt rätt svar. Av alla Nykarlebyinformanter
finns det 51 stycken som inte har något rätt svar även om man inkluderar både helt rätta och
rätta men oprecisa svar. Överlag presterar alla informanter sämre på indviduell nivå än
Haapamäki och Wikners (2015) informanter som både lyckats placera fler talprov rätt och
dessutom är fler till antalet. Bland de sju Nykarlebyinformanterna som har tre eller två helt rätta
svar är fyra av dem kvinnor och tre män, vilket inte stämmer överens med den totala
könsfördelningen i informantantalet. Åldern varierar mellan 17 och 57, fyra av dem är under
30 år och tre av dem över 40 år. En av Nykarlebyinformanterna har svenska och finska som
modersmål, medan resten har svenska. Endast en av dessa informanter har en annan hemort än
nuvarande ort. De har alla en lägre utbildning och det går inte att dra några slutsatser av
föräldrarnas yrke eller utbildning eftersom de flesta angett att deras föräldrar har en lägre
utbildning. Likt tidigare studier (exempelvis Haapamäki & Wikner, 2015) verkar man inte
kunna dra några slutsatser gällande bakgrundsfaktorerna.

Bland Pargasinformanterna är det endast en som lyckats placera två talprov rätt och en annan
som lyckats placera två talprov rätt och rätt men oprecist. Båda är manliga studerande och båda
23

har åtminstone en förälder med högre utbildning. Ingen av Borgåinformanterna har lyckats
placera två talprov rätt. Bland Borgåinformanterna finns det en kvinnlig studerande som lyckats
placera två talprov rätt och rätt men oprecist, och båda hennes föräldrar har en högre examen.
Materialet är dock för litet för att kunna dra några generella slutsatser. För att möjligen se ett
samband skulle det behövas ett större antal svar från både Pargas och Åbo.

4.1.3 Rätt och fel i förhållande till talproven
I avsnittet ovan fokuserade jag på rätt och fel på individnivå, i detta avsnitt går jag däremot över
till att granska andelen rätt och fel i förhållande till de olika talproven. I tabellen nedan
presenterar jag andelen rätta, rätta men oprecisa, felaktiga och inga svar enskilt för de olika
talproven. I tabellen använder jag följande förkortningar: N för Nykarlebyinformanterna, P för
Pargasinformanterna och B för Borgåinformanterna

Tabell 2. Informanternas rätt, rätt men oprecist, fel eller inga svar i förhållande till talproven
Vy

Vä

Åy

Åä

Hy

Hä

Rätt

N: 13 %
P: 4 %
B: ­

N: 5 %
P: 4 %
B: ­

N: 4 %
P: ­
B: ­

N: 1 %
P: 4 %
B: ­

N: 14 %
P: 26 %
B: 27 %

N: 2 %
P: 4 %
B: 7 %

Rätt men oprecis

N: 6 %
P: ­
B: ­

N: 3 %
P: ­
B: ­

N: 1 %
P: ­
B: ­

N: 1 %
P: ­
B: ­

N: 10 %
P: 4 %
B: 27 %

N: 3 %
P: 4 %
B: 20 %

Rätt och rätt men
oprecis sammanlagt

N: 19 %
P: 4 %
B: ­

N: 9 %
P: 4 %
B: ­

N: 5 %
P: ­
B: ­

N: 2 %
P: 4 %
B: ­

N: 24 %
P: 30 %
B: 53 %

N: 5 %
P: 9 %
B: 27 %

Fel svar

N: 38 %
P: 43 %
B: 47 %

N: 39 %
P: 39 %
B: 47 %

N: 66 %
P: 22 %
B: 53 %

N: 46 %
P: 4 %
B: 40 %

N: 63 %
P: 43 %
B: 20 %

N: 54 %
P: 30 %
B: 20 %

Inget svar

N: 43 %
P: 52 %
B: 53 %

N: 53 %
P: 57 %
B: 53 %

N: 29 %
P: 78 %
B: 47 %

N: 52 %
P: 91 %
B: 60 %

N: 13 %
P: 26 %
B: 27 %

N: 41 %
P: 61 %
B: 53 %

I tabellen ser man att antalet geografiskt rätt placerade talprov varierar. De talprov som
Nykarlebyinformanterna uppenbart har haft lättast att placera geografiskt är Hy, vilket helt och
hållet överensstämmer med Haapamäki och Wikners (2015) resultat. Ser man till andelen rätta
24

men oprecisa svar från varje informantgrupp har Hy högst procent även där, vilket beror på att
flera

informanter

valt

att

placera

talaren

i

Helsingforsregionen.

Det

talprov

Nykarlebyinformanterna haft näst lättast att placera och som endast skiljer med en procentenhet
från Hy:s helt rätta svar är Vy, vilket inte motsvarar resultatet i Haapamäki och Wikners (2015)
forskning. Mina Nykarlebyinformanter kan lättare placera talprovet i Vasa än vad
informanterna i Haapamäki och Wikners (2015) resultat kan, dock känner mina
Nykarlebyinformanter procentuellt inte igen Vy bättre än den genomsnittliga andelen i
Haapamäki och Wikners (2015) resultat, men det har att göra med att mina informanter i högre
utsträckning inte lyckats placera talproven korrekt i jämförelse med Haapamäki och Wikners
(2015) informanter.

I Haapamäki och Wikners (2015) resultat var den äldre talaren från Åbo en av de svårare att
placera korrekt regionalt, vilket även överrensstämmer med mitt resultat. Det talprov som varit
svårast att placera för Nykarlebyinformanter är Åä, endast 1 % har lyckats placera talaren helt
rätt, tätt följt av Hä på 2 %. Ser man till rätt och rätt men oprecist sammanlagt placerar sig Åä
fortfarande som det svåraste talprovet att placera rätt med 2 %, och följs av Åy och Hä på 5 %
båda två. Borsett från Hä så ligger detta i linje med Haapamäki och Wikners (2015) resultat.

I tabell 2 ovan syns det att Pargasinformanterna lyckats placera fler talprov rätt än
Borgåinformanterna. Däremot så lyckas Borgåinformanterna placera talproven från Helsingfors
rätt och rätt men oprecist sammanlagt i högre utsträckning än både Nykarleby­ och
Pargasinformanterna. Tidigare forskning (se Williams, Garret & Coupland, 1999; Gooskens,
2005; Clopper & Pisoni, 2006) resulterar i att människor har vissa tendenser att lättare
identifiera sin egen varietet och andra närliggande varieteter än varieteter från orter som
geografiskt ligger längre bort. Resultatet i min studie överensstämmer till viss del med denna
hypotes. Nykarlebyinformanterna har lättare att identifiera talproven från Vasa än exempelvis
talproven från Åbo. Haapamäki och Wikners (2015) resultat visar på att informanter från
Helsingfors lättare känner igen sin egen varietet samt närliggande varieteter och eftersom mina
Borgåinformanter endast igenkänner talproven från Helsingfors så kunde man möjligtvis dra
slutsatsen att det här även överensstämmer med mitt material, eftersom Borgå geografiskt ligger
närmast Helsingfors av de olika orterna i mitt material. Haapamäki och Wikners (2015) resultat
antyder att informanter från Åbo har svårare att identifiera sin egen varietet och lättare placerar
ut talproven från Vasa och Helsingfors, särskilt den yngre Helsingforstalaren, vilket kongruerar
med mitt resultat. Både Pargas­ och Nykarlebyinformanterna känner lättare igen Hy än
25

talproven från Vasa och Nykarlebyinformanterna har svårast att placera talproven från Åbo rätt.
Pargasinformanterna har placerat Åä och Vasatalproven rätt med 4 %, medan
Borgåinformanterna inte lyckats placera ett enda av dem korrekt. Varken Pargas­ eller
Borgåinformanterna kan placera Åy korrekt i någon mån. Att informanter lyckas placera talprov
geografiskt korrekt i olika mån konstaterar Haapamäki och Wikner (2015: 57−58) att högst
troligt har att göra med att vissa av talproven har fler ”språkliga ledtrådar” än andra och att
Åbotalproven innehåller mindre än de andra talproven. Jag kommer tillbaka till detta senare i
avhandlingen.

4.2 Hur nära standard ligger talproven?
Det här avsnittet består av två delar. Först presenterar jag hur nära standard informanterna anser
att de olika talproven ligger och sedan var informanterna valt att placera talprov de anser vara
mest standardnära.

4.2.1 Talprovens olika bedömningar
Jag börjar med att redogöra för hur de olika talproven bedömts av Nykarlebyinformanterna för
att sedan gå över till att jämföra resultatet med Pargas­ och Borgåinformanternas svar.

I tabellen nedan presenteras hur de sex talproven värderats av Nykarlebyinformanterna på en
skala om hur standardnära varje talprov är (5 = standard 0 = inte alls standard) och i den hittas
medelvärde, median, minimi­ och maximumvärde samt standardavvikelse för varje talprov.

26

Tabell 3. Hur Nykarlebyinformanterna bedömt talproven på standardskalan 5 till 0
Medelvärde

Median

Min – max

Standardavvikelse

Vy

4,13

4

2–5

0,82

Vä

3,91

4

1–5

1,00

Åy

3,57

4

1–5

0,88

Åä

4,08

4

1–5

0,88

Hy

3,84

4

1–5

0,82

Hä

4,26

4

2–5

0,67

Alla talprov ligger nära varandra i värde och inget tals medelvärde ligger under 3,5.
Nykarlebyinformanterna har värderat Hä:s varietet som mest standardnära och den näst mest
standardnära är Vy:s varietet, och inte långt efter kommer Åä. De placerar sig alla med ett
medelvärde över 4. Hä och Vy är de enda talproven med ett minimi­ och maxvärde på 2 – 5,
resterande har alla 1 – 5. De minst standardnära talproven, som alla har ett medelvärde under 4
enligt Nykarlebyinformanterna, är Åy, Hy och Vä. Nykarlebyinformanterna har gett Hä 4,26 i
medelvärde medan Åy, som de anser är minst standardnära, slutar på 3,57. Alla talprov har en
median på 4. I tidigare forskning har standardnära varieteter varit svåra att placera geografiskt,
vilket å ena sidan i viss mån stämmer överens med mitt resultat. De talprov
Nykarlebyinformanterna har placerat som mest standard, Hä, och tredje mest standard, Åä, är
de som de haft svårast att placera geografiskt. Å andra sidan avviker talprov Vy och Åy från
detta helt. Vy anser Nykarlebyinformanterna vara näst mest standard samtidigt som de
procentuellt placerar honom helt rätt näst flest gånger, medan Åy är det talprov de anser är minst
standard och tredje svåraste talprovet att placera korrekt geografiskt.

I tabellerna nedan åskådliggörs hur Pargas­ och Borgåinformanterna bedömt de olika talproven
på samma skala som i tabell 3 ovan.

27

Tabell 4. Hur Pargasinformanterna bedömt talproven på standardskalan 5 till 0
Medelvärde

Median

Min – max

Standardavvikelse

Vy

4,09

4

2–5

0,85

Vä

3,26

3

2–5

0,69

Åy

3,65

4

2–5

0,71

Åä

3,65

3

2–5

0,88

Hy

3,48

4

2–4

0,59

Hä

3,65

4

2–5

0,78

Pargasinformanterna har intressant nog värderat talprov Vy som det mest standardnära
talprovet, vilket också är det enda talprovet med ett medelvärde över 4 och det talprov som
Nykarlebyinformanterna anser vara näst mest standardnära. Efter Vy placerar sig Åy, Åä och
Hä som näst mest standard med ett medelvärde på 3,65. De minst standardnära talproven anser
de vara Vä och Hy, vilka också är de talprov som rankats som några av de minst standardnära
talproven av Nykarlebyinformanterna. Talprov Hy som Pargasinformanterna värderat som det
näst minst standardnära talprovet är också det talprov som Nykarlebyinformanterna anser vara
näst minst standard. Båda informantgrupperna har dessutom haft lättast med att placera Hy
geografiskt korrekt.

Tabell 5. Hur Borgåinformanterna bedömt talproven på standardskalan 5 till 0
Talprov

Medelvärde

Median

Min – max

Standardavvikelse

Vy

4,27

4

3–5

0,70

Vä

3,73

4

1–5

1,10

Åy

3,4

3

2–5

0,74

Åä

3,80

4

3–5

0,56

Hy

4,33

4

4–5

0,49

Hä

4,27

4

3–5

0,70

Borgåinformanternas resultat avviker från de andra informanternas, eftersom det talprov, Hy,
Borgåinformanterna värderat som det mest standardnära är det talprov som värderats bland de
minst standardnära hos de andra informanterna. Hy är det talprov Borgåinformanterna också
28

har haft lättast att placera geografiskt. De talprov som Borgåinformanterna anser är näst mest
standardnära är Vy och Hä, som båda fått ett medelvärde på 4,27. Det talprov
Borgåinformanterna anser vara minst standardnära är Åy, vilket stämmer överens med
Nykarlebyinformanternas resultat. Alla informanter värderar Hä och Vy som några av de mest
standardnära talproven, vilket leder till att man kunde tänka sig att det finns någon typ av
samstämmighet om vad informanterna uppfattar som standard, men varför är dock svårare att
besvara. Det som däremot skiljer informanterna åt att är Nykarlebyinformanterna har avsevärt
lättare att placera Vy geografiskt korrekt än vad Pargas­ och Borgåinformanterna har. Det är
oklart vad detta beror på, men den geografiska placeringen kunde möjligtvis ha en betydande
roll här.

4.2.2 Var placerar informanterna talproven de anser vara mest standardnära?
I avsnittet nedan går jag in på var Nykarlebyinformanterna placerat de talprov de bedömt som
standardnära. Först redogör jag för var de flesta informanterna placerat de standardnära
talproven för att sedan gå över till var informanterna som värderat talproven som standardnära
upplever

att

det

talas

standardsvenska

utifrån

talproven.

När

jag

jämför

Nykarlebyinformanternas resultat med de andra informanternas så utgår jag från de Pargas­ och
Borgåinformanter som värderat talproven som standardnära.

4.2.2.1 Den standardnära geografiska placeringen

I tabellen nedan presenterar jag resultatet om var de flesta informanter som värderat talproven
med 4 och 5 på standardskalan (5 = standard, 0 = inte alls standard) tror att talarna är hemma.
Att talarna över huvud taget kunnat placera talarna geografiskt är anmärkningsvärt, eftersom
standardspråk vanligtvis ses som en varietet som inte går att placera geografiskt. Om en och
samma informant nämnt flera orter i samma svar har svaret registrerats som två eller flera svar,
vilket leder till att varje talprov har varierande mängd svar. Inom parentes är procentandelen av
hur många av informanterna som nämnt respektive ort. Orsaken till att några talprov saknar
svar är för att ingen nämnt en och samma ort eller stad fler än en gång.

29

Tabell 6. Var informanterna placerat talproven de värderat som standardnära
Vy
Vä
Åy
Åä
Hy

Geo­
grafisk
utpla­
cering

Hä

N: Vasa
(39 %)

N: Öster­
botten
(36 %)
Vasa
(21 %)

N: Södra
Finland
(23 %)
Nyland
(21 %)

N: Vasa (24
%)
Österbotten
(21 %)
Nyland
(18 %)

N: Helsing­
fors
(33 %)
Nyland
(30 %)

N: Södra
Finland
(18 %)
Vasa
(18 %)

P: Åbo
(28 %)

P: ­

P: ­

P: ­

P: Helsing­
fors
(33 %)

P: Åbo
(23 %)

B: Västra
Nyland
(15 %)
Åbo
(15 %)

B: Öster­
botten
(27 %)

B: Östra
Nyland
(50 %)

B: Helsing­
fors
(18 %)

B: Helsing­
fors
(53 %)

B: Helsing­
fors
(31 %)

I tabellen ovan syns var de flesta informanterna som värderat talproven som standardnära
placerat talproven. Nykarlebyinformanterna placerar oftast Hy i Helsingfors, vilket även
Pargas­ och Borgåinformanterna gör. Åy positioneras främst i södra delarna av Finland av
Nykarlebyinformanterna. Bland Borgåinformanterna förekommer Östra Nyland som svar för
Åy, medan Pargasinformanterna inte alls är överens om var variteten ska placeras.
Nykarlebyinformanterna placerar Vy i Vasa, medan Borgåinformanterna tror att han kommer
från Västra Nyland och Åbo. Majoriteten av Pargasinformanterna nämner Åbo som hemort för
Vy. Hä och Åä är de talprov som av Nykarlebyinformanterna fått flera olika men till antalet
nästan lika många svar. De är de enda talproven som placeras både i landets södra delar och
Österbotten av Nykarlebyinformanterna. Pargasinformanterna har främst placerat Hä i Åbo
medan Borgåinformanterna placerat honom i Helsingfors. Här kan man fråga sig om
informanternas mentala föreställningar av var standardsvenska talas kan vara av betydelse,
eftersom flera informanter valt att placera en, som de anser, standardnära talare geografiskt nära
sin egen ort.

Det är dock viktigt att minnas att det finns en stor individuell variation och att många av
informanterna som värderat ett talprov som standardsvenska inte kunnat placera ut talarna,
vilket kan vara ett tecken på att en varietet är standardnära. Av dessa informanter finns det dock
informanter som i ett senare skede i enkäten valt att placera talaren geografiskt fastän de
uttryckligen valt att de inte anser sig förmögna att göra det.
30

Tabell 7. Hur många informanter som värderat talproven som standardnära men inte kunnat
placera ut talproven geografiskt
Vy

Vä

Åy

Åä

Hy

Hä

Nykarlebyinformanter 39 %

53 %

32 %

53 %

17 %

42 %

Pargasinformanter

50 %

71 %

86 %

82 %

33 %

62 %

Borgåinformanter

54 %

64 %

33 %

64 %

33 %

46 %

Av Nykarleby­ och Borgåinformanterna är det flest som varit oförmögna att placera ut Vä och
Åä, medan Pargasinformanterna haft svårast att placera Åy och Åä geografiskt. Tidigare
forskning (se Haapamäki & Wikner, 2015; Leinonen & Henning­Lindblom, 2016; Wärn, 2018;
Treier, 2021) indikerar att informanter anser att talprov från Åbo är de mest standardnära
samtidigt som de också är svårast att placera geografiskt. Detta kunde å ena sidan stämma
överens med mitt resultat eftersom Pargasinformanterna värderat Åbotalproven som några av
de mest standardnära och har svårast att placera dem geografiskt, likaså har
Nykarlebyinformanterna svårigheter med att placera talprov Åä som de värderat som ett av de
mest standardnära talproven. Men å andra sidan stämmer detta inte alls eftersom
Borgåinformanterna varken värderat Åä eller Åy som standardnära talprov.

4.2.2.2 Var det talas standardsvenska enligt informanterna
I tabell 8 nedan tar jag upp mer ingående varifrån de informanter som värderat talproven med
4 och 5 på standardskalan (5 = standard, 0 = inte alls standard) tror att talarna kommer ifrån.
Antalet informanter som värderat talproven med 4 eller 5 på skalan och placerat talaren
geografiskt varierar mellan talproven. Även om det totala Nykarlebyinformanttalet är 93 och
endast en del av dem har värderat talproven högt på skalan samt placerat talarna geografiskt så
består Nykarlebyinformanternas svar sammanlagt av 284 svar, eftersom en och samma
informant kan ha nämnt flera olika orter eller områden i ett och samma svar.
Pargasinformanternas svar består av 32 svar och Borgåinformanternas av 41 svar.

Tabell 8. Var det talas standardsvenska enligt informanterna med tanke på de sex talproven

31

Var talas standardsvenska?
Nyland
Vasa
Södra Finland
Åbo
Österbotten
Helsingfors
Jakobstad
Ekenäs
Karleby
Östra Nyland
Sverige
Grankulla
Pargas
Kvevlax/Korsholm
Västra Nyland
Hangö
Esbo
Nykarleby
Karis
Sydvästra Finland
Svenskfinland
Borgå
Lovisa
Raseborg
Västra Finland
Kristinestad
Finland
Egentliga Finland
Tammerfors
Östra Finland
Söderkulla
Sibbo
0

5

10

15

Nykarlebyinformanter

20

25

30

Pargasinformanter

35

40

45

50

55

60

Borgåinformanter

Tidigare forskning visar på att standardsvenska främst förknippas med södra delarna av Finland
(exemeplvis Treier, 2021), vilket delvis kongruerar med mitt resultat. Enligt resultatet från
Nykarlebyinformanterna placerar sig Nyland högst upp med flest svar och följs tätt av Vasa.
Det intressanta är att det är fler Nykarlebyinformanter som antyder att standardsvenska talas i
Vasa än vad det exempelvis görs i Åbo (jämför med Leinonen & Henning­Lindblom, 2016;
Wärn, 2018; Treier, 2021). Efter Åbo nämner Nykarlebyinformanterna Österbotten, som
generellt inte brukar förknippas med standardsvenska, utan det är mer specifikt Vasasvenskan
som kan ses som en typ av standard (se Rabb, 2014). Att så många Nykarlebyinformanter valt
att benämna Österbotten är anmärkningsvärt och indikerar i sig möjligtvis på att det skulle
32

finnas en gemensam standardnorm för Österbotten och att Nykarlebyinformanterna har svårt
att placera ut var i Österbotten den talas.

Det är sex Nykarlebyinformanter som anser att standardsvenska talas i Jakobstad eller
Jakobstadstrakten. Det är framför allt Vä de placerat i Jakobstad, men även Åä och Åy.
Nykarlebyinformanterna är i varierande ålder, av olika kön och det finns en varierande
utbildningsnivå hos dem. Två av Nykarlebyinformanternas föräldrar kommer från Jakobstad,
annars

är

majoriteten

av

föräldrarna

från

Nykarleby.

Åtminsone

en

av

fyra

Nykarlebyinformanters föräldrar har högre högskoleexamen eller yrkeshögskoleexamen. Vid
fyra tillfällen nämns även Karleby som hemort för talarna Hä, Åy och Åä. Alla
Nykarlebyinformanter är kvinnor, tre av dem är under 20 år och en är över 40. Alla har svenska
som modersmål och alla är från Nykarleby eller Nykarlebytillhörande byar. Tre av
Nykarlebyinformanterna är studerande och den fjärde har en yrkeshögskoleexamen.
Åtminstone en av alla Nykarlebyinformanters föräldrar har en högre högskoleexamen eller en
yrkeshögskoleexamen. Här kan föräldrarnas utbildningsbakgrund ha en avgörande roll i vad
Nykarlebyinformanterna upplever att standardspråk är och var det talas. I variationslingvistiska
studier är det allmänt bekant att personer som har högre utbildning och hör till högre
socialgrupper talar mer standardspråkligt, medan de lägre socialgrupperna talar mer dialekt,
vilket även kan vara fallet för mina informanter. Att flera Nykarlebyinformanter anser att
standardsvenska talas i Jakobstad och Karleby är väldigt intressant eftersom Jakobstadsvenska
präglas av dialektala drag (Ivars, 2003: 60), vilket man kan räkna med att Karlebysvenskan
också gör men med en stor finskspråkig majoritet och är varieteter som vanligtvis inte skulle
förknippas med standardsvenska, vilket i sin tur inte helt är förenligt med Lina Nymans (2015)
forskningsresultat om hur Jakobstadsbor upplever sin egen varietet. Både Jakobstad och
Karleby är närliggande orter till Nykarleby. En tolkning kan vara att Nykarlebyinformanterna
känner igen de närliggande varieteterna och upplever dem som standardnära varieteter. En
annan möjlighet är Leinonen och Henning­Lindbloms (2016: 99−100) spekulationer om att när
informanter med säkerhet inte vet varifrån talaren i fråga kommer så gissar de på en ort nära sin
egen hemort.

Som tidigare forskning (bland annat Leinonen & Henning­Lindblom, 2016; Wärn, 2018; Treier,
2021) visar kan svårigheter med att placera ett talprov geografiskt hänga ihop med att det också
värderas som mest standard, vilket delvis återspeglas i mitt resultat. Ett av de talprov som
Nykarlebyinformanterna har haft svårast att placera geografiskt är Hä och de har dessutom
33

bedömt det som det mest standardnära talprovet. Ett resultat som emellertid inte stämmer med
detta är att ett av de talprov som Nykarlebyinformanterna haft lättast att placera, Vy, också är
det som de anser är ett av de mest standardnära, vilket också är ett resultat som påträffas i
Leinonen och Henning­Lindbloms (2016: 104) resultat. Det här förespråkar att
Nykarlebyinformanterna har en uppfattning om att det skulle kunna existera ett österbottniskt
standardspråk med Vasa som regional standardspråkhuvudstad. Det är svårt att säga om detta
har att göra med att Vasa geografiskt ligger närmare Nykarleby och att Nykarlebyinformanterna
på så vis lättare känner igen variteteten och har en positiv inställning till den eller om det faktiskt
handlar om ett regionalt standardspråk.

Pargasinformanterna nämner oftast Åbo som hemort för de talare de bedömt som standardnära,
medan Borgåinformanterna vanligen ger Helsingfors som svar. Eftersom varje informantgrupp
oftast placerat de standardnära talarna på orter geografiskt nära den egna orten så skulle detta
möjligtvis kunna ge stöd för den tidigare forskningen som redan nämndes om att människor har
mer kunskap om närbelägna varieter. Pargasinformanterna nämner inte södra Finland en enda
gång, medan Borgåinformanterna nämner det flera gånger. Intressant nog har både Pargas­ och
Borgåinformanterna angett Österbotten som ett av de områden där de anser att man talar
standardnära. Att de båda dessutom värderat en av Vasatalarna som ett av de mer standardnära
talproven initierar tanken om att det å ena sidan möjligtvis skulle finnas ett samband och en
gemensam syn på var standardsvenska talas. Å andra sidan börjar man nästan tänka att
informanterna inte bedömt standardspråkligheten utan att de på något vis bedömmer hur de
upplever personen i fråga.

Intressant

nog

upplever

Borgåinformanterna

i

större

utsträckning

än

de

andra

informantgrupperna att standardsvenska talas i Helsingfors. På liknande sätt tycker
Pargasinformanterna att standardsvenska talas i Åbo i större utsträckning än de andra och
Nykarlebyinformanterna anser i större utsträckning än de andra att standardsvenska talas i
Österbotten. Det här kan å ena sidan möjligtvis indikera på att informanterna upplever att den
”korrekta” standardsvenskan talas i den stad som geografiskt ligger närmast dem. Å andra sidan
har informanterna också valt andra orter när de placerat de standardnära talproven geografiskt
och upplever på så vis att standardsvenska kan talas på annat håll i Svenskfinland.

34

4.3 Motiveringar
I det här avsnittet presenterar jag vilka motiveringar informanterna använder sig av för att
placera ett talprov geografiskt. Avsnittet består av två delar. Till först fokuserar jag på vilka
argument som tillämpas när informanterna ska placera ett talprov geografiskt, innan jag avslutar
med vilka argument som används när de placerar ett talprov som de värderat som standardnära.

4.3.1 Argument för varför man kan placera en talare geografiskt
Den här delen baserar sig på de motiveringar som informanterna gett i sina svar när de placerat
olika talare geografiskt. Motiveringarna är indelade i olika undergrupper. Även här använder
jag förkortningar för informantgrupperna (N, P, B).

4.3.1.1 Särskilda språkdrag

Den första typen av motivering som majoriteten av alla informanter nämner är att talproven
innehåller särskilda språkdrag eller språkfenomen. Detta tyder på att informanterna inte bara
känner till att olika varieteter innehåller olika språkliga drag, utan de kan även ge exempel på
vad dessa är. Efter varje motivering står det från vilken informantgrupp exemplet är taget och
vilket talprov det gäller. Här är några av de särskilda språkdragen i kommentarerna som
informanterna skrivit:

1. T.ex. så säger nylänningar "dusch" men tydligt u­ljud istället för "dosch" som vi gör
här (N, Åy)
2. U och Å­ljudet är starkare är i till exempel i Österbotten som Ö och O ljuden är
starkare (N/Hy)
3. Drar ut på förstsa [sic] vokalen och betonar följande konsonant så som jag tycker att
nylänningar gör (N/Hä)
4. Intonation, språkmelodi, sväljer ändelserna (N/Hy)
5. Han har just betoningar på ä, lämnar bort r i slutet av ord och uttalar u väldigt långt
(N/Hy)
35

6. Han sa "Ätter" och "försöökkää? (B/Hy)
7. Mycket nasalt ljud samt ordet äta ­>”eetta” (B/Hy)
8. På den nyländka [sic] knarret (N/Hy)

Alla informantgrupper kommenterar särskilda språkdrag i någon mån. De första två exemplen
visar på att Nykarlebyinformanterna är medvetna om att det finns skillnader mellan olika
varieteter och kan även exemplifiera hur man uttalar olika språkljud i respektive del av landet.
Det är endast Nykarlebyinformanterna som gjort den här typen av jämförelse. Resterande
exempel behandlar typiska språkdrag för södra Finland, bland annat finalt r­bortfall,
vokalförlängning och nasalitet. Det är flera informanter som tagit fasta på hur talarna uttalar
vissa specifika ord och återger detta i kommentarerna, vilket syns i exempel 6 och 7. Det är ett
flertal Nykarlebyinformanter och en Borgåinformant som observerat att det förekommer knarr
hos talarna, speciellt Hy innehåller knarr och några Nykarlebyinformanter och en
Borgåinformant har också reagerat på att det finns en viss nasalitet hos Hy, vilka är språkdrag
som även Haapamäki och Wikners (2015) informanter reagerat på hos den yngre
Helsingforstalaren i resultatet. Av deras informanter som urskilt dessa språkdrag hos
Helsingforstalarna har så har de alltid placerat talarna i Helsingfors eller Helsingforsregionen,
vilket även mina två Borgåinformanterna gjort. Mina Nykarlebyinformanter som identifierat
dessa språkdrag har däremot inte alltid placerat dem helt korrekt, men de placerar alltid talarna
i de södra delarna av Finland.

4.3.1.2 Talarens sätt att tala

Den andra motiveringen som informanterna använder sig av är deras egna erfarenheter av
varieteten. Vid ett flertal tillfällen nyttjar informanter sin uteslutningsförmåga och erfarenhet
av andra varieteter när de placerar talproven geografiskt.

9. Pratar liknande som min lärare som kommer från Nyland (N/Hy)
10. Av erfarenheter pratar personer från Nyland på detta vis (N/Hy)
11. Det är sån svenska man kan höra i Yles radio från Nyland (N/Hy)
12. Tänker direkt på anställda radiopratare på yle vega (P/Åy)
13. Vasaborna låter så när dom pratar (N/Vy)
14. Det var inte rikssvenska och lät inte som någon från Österbotten med tanke på
36

dialekten (N/Hy)

I de första fem exemplen ovan utgår informanterna från tidigare erfarenheter, vilket det sista
exemplet dels också gör i samband med att informanten använder sig av sin
uteslutningsförmåga. Nykarlebyinformanterna som skrivit fem av exemplen har alla lyckats
placera talarna i rätt del eller region av Finland även om de inte lyckats placera dem i rätt stad.
Inget i bakgrundsvariablerna ger antydan till att det skulle finnas något samband mellan
Nykarlebyinformanterna, förutom deras föräldrars utbildning. Åtminstone en av fyra
informanters föräldrar har en högre högskoleexamen eller yrkeshögskoleexamen. Observera att
informanten i exempel 10 varit noga med att nämna att varieteten endast förknippas med
radiopratare från Nyland. Pargasinformanten i exempel 12 har valt att inte placera talaren
geografiskt.

4.3.1.3 Personlighetsdrag

Den tredje sortens motivering är personlighetsdrag informanterna förknippar med talarna och
majoriteten är medvetet negativa attribut. Det förekommer kommentarer om personlighetsdrag
hos majoriteten av alla talprov, i alla fall hittas dessa i resultatet från Nykarlebyinformanternas
svar.
15. Denna lät också "stassfrassig” (N/Hä)
16. Utdragna uttal men inte överdrivet som i Helsingfors (P/Hä)
17. Löjlig (N/Vä)
18. En ren finlanddsvenska [sic] utan den överlägsna tonen som de i södra Finland har
(N/Vy)
19. Hans sätt att tala störde helt enkelt mig. Han lät i vissa ställen nervös och mycket
osäker och i andra mer egoistisk. Han talade som om han skulle ha nyss vaknat eller
som om han skulle vara mycket trött (B/Hy)
20. Störande, bonde, för självsäker (B/Åy)

Det är inte sällan negativa attityder kan förekomma gentemot personer från huvudstadsområdet.
I det första exemplet påträffas motiveringen om att Hä anses vara någon typ av stadsfrass. Här
kan man tänka sig att informanter syftar till att hen själv är hemma från Österbotten och att
37

Helsingforsbor förknippas med en hög bildningsnivå och högre socioekonomisk ställning än
personen i fråga själv har. Det är endast informanten från Nykarleby som omtalar talaren på
detta vis, inga liknande kommentarer förekommer hos de andra informantgrupperna. I exempel
16 återfinns en liknande attityd om att Helsingforsbor har en överdriven varietet, men denna
gång är det ett svar från en Pargasinformant. Vid flera tillfällen och bland flera talprov tycker
Nykarlebyinformanterna att talarna är löjliga. Det som dock är bristande i denna typ av svar är
att inga orsaker till varför de är löjliga nämns, så det går inte med säkerhet att veta vad i talarnas
sätt att tala informanterna upplever som löjligt. I exemplet 18 finns en allmänt negativ
inställning till svenskan i Finlands södra delar, där Nykarlebyinformanten ger antydan till att
personer från södra Finland är överlägsna de som kommer från övriga delar av landet. Exempel
20 är skrivet av en Borgåinformant som inte kunnat placera talprovet i fråga geografiskt.
Informanten hävdar att Åy har en varietet som hon förknippar med en varietet som en bonde
skulle kunna ha, vilket man skulle kunna tänka sig skulle vara mer dialektal än standardnära,
eftersom dialekt oftare talas på landsbygden.

4.3.2 Argument för varför man anser att någon är standardspråkstalare
Nedan redogör jag för olika motiveringar som informanterna gett de talprov som de uppfattar
som standardnära. När informanterna bedömer ett talprov som standardnära är det framför allt
dessa tio motiveringar som presenteras. Kategoriseringarna påminner om de i avsnittet ovan.

4.3.2.1 Avsaknad av dialekt

Något som majoriteten av Nykarleby­, Pargas­ och Borgåinformanterna lyfter fram som mest
typiskt för standardsvenska är avsaknaden av dialekt, slang och andra språkinfluenser. Alla
talprov har fått den här typen av motivering, men i olika grad.

21. Inga dialektala ord (B/Vä)
22. Ingen kraftig dialekt (P/Hä)
23. Inga finlandismer (N/Åä)
24. Ren finlandssvenska utan slang eller inblandning av andra språk (N/Vy)
38

25. Svenska utan brytning eller slang (N/Vä)

Exemplen ovan visar på att standardsvenska inte ska innehålla dialekt, finlandismer, influenser
från andra språk eller slang, och detta förekommer kontinuerligt bland alla informantgrupper.
Intressant nog har informanter som bedömt talproven som standardsvenska vid ett flertal
tillfällen också nämnt att finlandismer och små dialektantydningar skulle vara accepterade i
standardsvenskan. Även om vissa informanter, framför allt Nykarlebyinformanterna, anser att
talarna använder sig av finlandismer så har de bedömt dem som standardnära varieteter, vilket
i sig ger antydan om att vissa varieteter kan ses som standard även om de innehåller dessa
attribut. Det är framför allt i Hä och Hy som Nykarlebyinformanterna reagerat på detta. Varför
finlandismer skulle tillåtas i en standardnära varietet är svårt att besvara, men man kunde tänka
sig att det har något att göra med att Helsingforssvenskan ofta förknippas med standardsvenska
och även om varieteten innehåller ett flertal finlandismer så tillåts de.

4.3.2.2 Tydligt språk

För det andra lyfter de allra flesta informanter fram i sina kommentarer att
standardfinlandssvenskan ska vara lättförståelig, tydlig och neutral. Nedan åskådliggörs några
av informanternas svar:

26. Tydligt uttal (N/Hä)
27. Tydligt språk, vem som helst skulle förstå detta (N/Åä)
28. Betonar inget speciellt, drar inte ut på vokalerna så mycket och betonar inte
konsonanterna så mycket, allt är ganska jämnt och mjukt (N/Åä)
29. Inga stora förståelsebekymmer. Jag tycker att talaren använder ett lätt språk som alla
kan förstå (P/Åä)
30. Hans svenska lät ganska normal, ren tydlig, inget onödigt dialekt [sic] (B/Hy)
31. Inget avvikande uttal. Väldigt perfekt (P/Åy)

Här visar informanterna upp en enad front om att standardsvenskan ska vara tydlig och
lättförståelig. I exempel 28 analyserar informanten mer djupgående vad som ska finnas med om
någon talar standardsvenska. Alla informantgrupper är enade om att standardsvenskan ska
kunna förstås av vilken svensktalande som helst, den ska vara tydlig, jämn och ren.
39

4.3.2.3 Skriftspråkliga och grammatiskt korrekta drag

För det tredje förekommer jämförelser med skriftspråket och att standardsvenskan bör vara
grammatiskt korrekt. Det är framför allt Nykarlebyinformanter som använt den här typen av
motivering, men den återfinns även hos Borgåinformanterna. Nedan konkretiseras sex exempel
hur den här motiveringen synliggörs.
32. Ordval nära skriftspråket och uttalet ganska ”neutralt” (N/Hä)
33. Han använder ord som är ganska lika som skriftspråket, men uttalar dem annorlunda
(N/Hy)
34. Det kändes bara väldigt grammatiskt rätt då han pratade (N/Vä)
35. För att hen talar nära grammatiskt korrekt och jag anser hen som lättförstådd av
finlandssvenskar (N/Hy)
36. Han talar byråkratiskt (N/Vä)
37. "Bokspråk" inget [sic] slang (B/Hy)

I de två första exemplen ger Nykarlebyinformanterna olika motiveringar om att ordvalet hänger
ihop med skriftspråket men att det kanske inte alltid uttalas skriftspråkligt. Här kan man anta
att informanten syftar på hur man läser upp en skriven text. I de resterande exemplen återfinns
åsikter om att standardsvenskan bör vara grammatiskt korrekt och byråkratisk, vilket man kan
tänka sig innebär att inga syftningsfel, inkorrekta ordval eller felaktiga meningsbyggnader är
tillåtna. I exempel 35 tar informanten även upp det som nämndes i avsnittet ovan om att
standardsvenska bör vara lättförståelig.

4.3.2.4 Yrkesgrupper

För det fjärde är det flera stycken informanter som anser att nyhetsuppläsare och radiopratare
använder sig av standardsvenska. Det här betyder att det inte bara är olika språkdrag som
förknippas med standardsvenskan, utan att den även kan relateras till hur man talar, i till
exempel olika yrken.

40

38. Han låter som radiopratare från området (N/Hy)
39. För att hen talar samma typ av finlandssvenska som ofta hörs i nyheterna från vår
huvudstad (N/Hä)
40. Klar, tydlig, precis ­ förstod allt, hen skulle ha kunnat vara en nyhetsuppläsare
(Bi/Hä)
41. Talaren lät inte särskilt entusiastisk men annars lät hen som någon på radion skulle
låta, eller en lärare (B/Hy)

I det första exemplet framkommer det att informanten har en uppfattning om att
standardsvenska talas i exempelvis radio och att talaren i fråga låter som en som jobbar på radio.
Jag antar att informanter syftar på det område som hen valt att placera talaren i, vilket i detta
fall är Nyland eller södra Finland. Det nämns dock inte vad det är som gör att talaren låter som
en radiopratare. I det andra exemplet är informanten noga med att nämna att hen förknippar
talaren med någon som skulle kunna jobba som nyhetsuppläsare i Helsingfors. Inte heller här
tas några exempel upp gällande vad i språket som gör att informanten drar den slutsatsen. I det
tredje exemplet antyder Borgåinformanten att nyhetsuppläsare har en precis och lättförståelig
varietet, medan Borgåinformanten i det fjärde exemplet tycker att Hy låter som en radiopratare
eller lärare även om han inte låter entusiastisk.

4.3.2.5 Avsaknad av motivering

För det femte ger informanterna vid några tillfällen ingen egentlig förklaring på varför de tycker
att talarna talar standardsvenska. Antingen har de kunnat lämna fältet tomt eller avsaknad av
egentlig motivering. En av de mest förekommande motiveringarna är att informanterna
uttryckligen säger att detta är standardsvenska.

42. Låter bara så (P/Vy)
43. Vet ej (N/Vy)
44. Nå det var en gissning (N/Vy)
45. Magkänsla (P/Hy)
46. Jag har lärt mig att det gär [sic] är standardsvenska (N/Åä)
47. Ganska nära det standardspråk man lär sig i skolan (N/Vy)
48. Enligt mig är precis det här standardsvenska (N/Vy)
41

49. Österbottnisk standardsvenska (N/Vä)

Det är flera informanter som har skrivit att det bara låter som att talaren talar standardsvenska.
Det som är problematiskt med detta är att de inte baserar sin motivering på något utan bara
utgår från sin egen intuition. Det samma gäller exemplet om magkänslan och att det var en ren
gissning. Exempel 46 och 47 skiljer sig från de andra. Här har det att göra med vad
Nykarlebyinformanterna lärt sig att är standardsvenska. Ingen av informanterna ger dock någon
beskrivning om vad i talet som gör att de uppfattar detta som standardsvenska.
Vid

ett

flertal

tillfällen

återfinns

uttrycket

”österbottnisk

standardsvenska”

i

Nykarlebyinformanternas svar. En av Nykarlebyinformanterna tycker exempelvis att Hä har en
standardsvenska som påminner om hens egen och har valt att benämna varieteten som
österbottnisk standardsvenska. Den här informanten har alltså valt att skilja standardsvenska
och österbottnisk standardsvenska åt. Det som är intressant är att informanten tycker att talarens
svenska påminner om hens eget sätt att tala men ändå har hen valt att placera talaren i
Österbotten och inte mer lokalt. Det här ger antydan till att informanten själv anser sig tala en
typ av standardsvenska.

4.3.2.6 Tidigare erfarenheter

Den sjätte motiveringen baserar sig på informanternas tidigare erfarenher och vad de förknippar
med talarnas varieteter. Det är företrädesvis Nykarleby­ och Borgåinformanter som använt sig
av den här typen av motivering.

50. Låter lite som mina bekanta som bor i Ekenäs (N/Åy)
51. Lät lite som min kusin som bor i Åbo (N/Åy)
52. Jag har vänner i Tammerfors som snackar just sådär (P/Hy)
53. Påminner om Vasa svenska som jag har erfarenhet av (N/Vä)
54. Han låter som Ted och Kaj. Alltså som österbottningar som flyttat till Helsingfors
(N/Vä)
55. Jag har hört att folk pratar så i södra Finland (N/Hy)
56. Det är där jag är ifrån och det låter helt som människor hitifrån [sic] (Bi/Åy)
57. Låter som mumin (N/Hy)
42

Alla exempel baserar sig på informanternas tidigare upplevelser om hur någon talar på en viss
ort, det kan exempelvis handla om släktingar, kända personer eller något man själv hört under
ett besök i en stad eller på en ort. I exempel 54 tar Nykarlebyinformanten upp österbottningarna
Ted och Kaj och deras varietet av svenska de talar som exempel. Här kunde man tänka sig att
informanten är av den uppfattningen att österbottningar byter till en mer standardnära varietet
om de exempelvis flyttar till Helsingfors än de har i sin hemstad. I exempel 56 förknippar
Borgåinformanten talprovets varietet med sin egen, vilket antyder att hon själv anser sig tala en
standardnära svenska. Det sista exemplet är något som skiljer sig från de övriga exemplen och
förekommer på ett flertal tillfällen i Nykarlebymaterialet, vilket är att talarens varietet påminner
om den svenska som Mumin talar. Inga övriga informantgrupper använder detta som
motivering. Flera Nykarlebyinformanter ger också talarnas varieteter benämningen
”muminsvenska”. Här kan man anta att Nykarlebyinformanterna förknippar varieteterna med
den svenska Mumintrollen talar i den animerade Muminserien som visats i tv.

4.3.2.7 Personlighetsdrag

I den sjunde motiveringen hittas informanternas underliggande attityder gentemot talarna och
deras sätt att tala. Det är framför allt Nykarlebyinformanterna som kommenterar talarnas
personlighetsdrag, men den här typen av motivering förekommer även i viss mån hos de andra
informantgrupperna.

58. Låter snobbig (N/Hä)
59. Högtravande (N/Hä)
60. Strukturerad person (N/Åy)
61. Bra svenska. Han har en snäll ton i sin röst (B/Vä)
62. Irriterande för en som kommer från Österbottens landsbygd [sic] (N/Åy)
63. Viktig Petter (N/Åy)
64. Pappa betalar, viktig (N/Hy)

Majoriteten av exemplen ovan är negativt klingande. De två första exemplen är
personlighetsdrag som kan kopplas ihop med språkdrag i Helsingforssvenskan (se 4.3.1.1.) och
kan frambringa vissa negativa attityder och associeras med exempelvis olika stadsdelar i
43

Helsingfors eller vissa beteenden (Haapamäki & Wikner, 2015: 62). Här är det intressant att
observera att det talprov som värderats som mest standard också kan förknippas med negativa
attityder. Ett annat talprov som går att anknyta till exempel 60, 62 och 63 är Åy. Det är det
talprov som anses vara minst standard och även det har fått negativa reaktioner. Slutsatsen som
man kan dra här är att oavsett vilken varietet det handlar om så kan det väcka någon typ av
reaktion hos människor. Värt att notera är att inget av de negativt klingande exemplen av
Nykarlebyinformanterna

hittas

bland

någon

av

Vasatalarna.

Det

är

endast

Nykarlebyinformanterna som använder motiveringar som de två sista exemplen illustrerar. Det
sista exemplet refererar till att föräldrarna i mer förmögna familjer betalar för allt till sina barn.
Här kunde man tänka sig att uttrycket förknippas med södra Finland och huvudstadsområdet,
som ofta anses ha högre socioekonomisk status.

4.3.2.8 Uteslutningsförmåga

Exemplen nedan vittnar om den näst sista motiveringen i materialet och innefattar exempel på
hur informanterna använt sig av sin uteslutningsförmåga för att motivera sina svar. Den här
delen hör också ihop med avsnittet om tidigare erfarenheter, eftersom informanterna med
säkerhet behöver känna till hur man talar i ett område eller stad för att kunna utesluta varieteten
därifrån.

65. Ingen som är från Österbotten pratar på det sättet (N/Hä)
66. Låter städat, inte som i Nyland, men inte i norra Österbotten heller, så Vasa ungefär
(N/Vy)
67. Inte riktigt nyländska eller hesa eller österbotten dialekt så Åbo kändes som ett bra
alternativ (B/Vy)
68. Lite hesa dialekt men inte jätte mycket men inte heller från väst eller östnyland (B/Åä)

I det första exemplet konstaterar Nykarlebyinformanten att talaren inte kan vara hemma från
Österbotten eftersom varieteten inte är något som talas där, därför har informanten placerat
talaren Hä i Nyland, vilket är rätt landskap. Nykarlebyinformanten i det andra exemplet är
medveten om att talaren Vy inte kan vara hemma från Nyland eller norra Österbotten och
placerar talaren helt rätt i Vasa. Borgåinformanten i det tredje exemplet placerar Vy i
Åbotrakten, medan Borgåinformanten i det fjärde exemplet placerar Åä i Helsingforstrakten.
44

4.3.2.9 Påminner om finska
Den nionde och sista motiveringen som intressant nog återfinns i flera talprov i materialet är att
informanter som värderat talproven som standardnära också motiverat det med att talarnas
varieteter har influenser från finskan. Detta återfinns främst bland Nykarlebyinformanterna men
även Pargas­ och Borgåinformanterna nämner det ett fåtal gånger.

69. Dessutom ett uttal som lite påminde om finska (N/Åy)
70. Tydligt, lite finskt uttal (N/Åy)
71. Låter mera som ett finskt uttal av en del ord (N/Åy)
72. Hör ingte [sic] direkt en dialekt, men hör lite likhet till finskan (P/Hä)
73. Även om vissa ord uttalas lite mer med finskt uttal tycker jag att det är rätt nära
standardspråket (N/Åä)
74. Svårt att säg om modersmålet är svensk eller finska (N/Åä)
75. Väldigt klart uttal som kanske kan kopplas med finskan (B/Hy)

Det här resultatet avviker från det informanterna tidigare sagt om standardsvenska i 4.3.2.1. I
det avsnittet ansågs det inte vara accepterat med påverkan från andra språk när det kommer till
standardsvenska, medan finskans inflytande här inte tycks ha påverkat deras uppfattning. I
exempel 73 uttrycker informanten bokstavligen att talprovet är nära standard även om det finns
viss finsk påverkan. Detta tyder på att det möjligtvis kan finnas en samstämmighet i åsikter och
tankesätt inom Svenskfinland, men framför allt Österbotten, att en viss mängd finska drag kan
få finnas i en varietet för att den ändå ska räknas som en standardnära varietet. Vilka dessa drag
är och var linjen för att en varietet inte ska räknas som standard kan jag vid detta tillfälle inte
besvara.

4.4 Attityder
I det här avsnittet presenterar jag hur informanterna implicit bedömer de olika talarnas
varieteter. Avsnittet nedan är indelat i fyra olika delar. Informanterna skulle på en skala (helt
av samma åsikt, delvis av samma åsikt, vet inte, delvis av annan åsikt, helt av annan åsikt)
45

bedöma de olika talproven efter på förhand valda adjektiv. Adjektiven är följande: trevlig,
intelligent, självsäker och irriterande. För det första presenterar jag hur informanterna värderar
de olika talproven i fråga gällande huruvida de uppfattar att talarna är trevliga. För det andra
om de anser att talarna är intelligenta, för det tredje om de tycker att talarna är självsäkra och
för det fjärde om de uppfattar talarna som irriterande.

4.4.1 Adjektivet trevlig
I tabellen nedan går jag igenom vilka talare informanterna upplever som trevliga.

Tabell 9. Informanternas uppfattning om talarna som trevliga
Vy

Vä

Åy

Åä

Hy

Hä

Helt av
samma
åsikt

N: 42 %
P: 39 %
B: 27 %

N: 33 %
P: 22 %
B: 40 %

N: 28 %
P: 22 %
B: 53 %

N: 31 %
P: 26 %
B: 40 %

N: 17 %
P: 17 %
B: 40 %

N: 24 %
P: 17 %
B: 40 %

Delvis av
samma
åsikt

N: 41 %
P: 39 %
B: 53 %

N: 46 %
P: 43 %
B: 27 %

N: 31 %
P: 52 %
B: 13 %

N: 40 %
P: 39 %
B: 40 %

N: 45 %
P: 39 %
B: 27 %

N: 51 %
P: 43 %
B: 20 %

Vet inte

N: 12 %
P: 17 %
B: 13 %

N: 13 %
P: 35 %
B: 20 %

N: 17 %
P: 17 %
B: 27 %

N: 17 %
P: 35 %
B: 20 %

N: 14 %
P: 22 %
B: 27 %

N: 14 %
P: 26 %
B: 20 %

Delvis av
annan åsikt

N: 3 %
P: 4 %
B: 7 %

N: 5 %
P: ­
B: 13 %

N: 20 %
P: 9 %
B: 7 %

N: 9 %
P: ­
B: ­

N: 20 %
P: 22 %
B: ­

N: 9 %
P: 13 %
B: 20 %

Helt av
annan åsikt

N: 2 %
P: ­
B: ­

N: 2 %
P: ­
B: ­

N: 3 %
P: ­
B: ­

N: 3 %
P: ­
B: ­

N: 3 %
P: ­
B: 7 %

N: 3 %
P: ­
B: ­

Nykarlebyinformanternas svar varierar och det är framför allt Vy som anses vara den mest
trevliga talaren. Efter det, enligt Nykarlebyinformanterna, placerar sig Vä och Åä, båda med en
procentandel över 30. Både Åy och Hy har den betydligt högsta procenten i delvis av annan
åsikt, vilket innebär att det är en relativt stor procent av Nykarlebyinformanterna som inte
uppfattar talarna som trevliga. I tidigare forskning relateras ofta adjektivet trevlig till varieteter
med dialektal prägel, medan adjektiv såsom intelligent, självsäker och pålitlig oftare associerats
till standardnära varieteter (Kristiansen, 2009: 187ff). Med utgångspunkt i detta skulle Vy, som
46

anses mest trevlig enligt Nykarlebyinformanterna, innehålla mest dialektala drag även om de
värderat honom som det näst mest standardnära talprovet. Även om Nykarlebyinformanterna
upplever Vy som standardsvenska och ett rent, dialektfritt språk så kan talprovet innehålla någon
typ av satsmelodi eller andra dialektala uttryck som är typiska för Vasasvenskan (se exempelvis
Rabb, 2014). Det är också möjligt att Nykarlebyinformanterna förknippar adjektivet trevlig med
hur talaren pratar; hans ordval, röstkvalitet och så vidare. Det som är motstridigt är att
Nykarlebyinformanterna har kunnat placera Vy geografiskt, vilket indikerar att talprovet inte är
standardspråkligt. Man kunde tänka sig att de möjligtvis skulle föredra denna varietet eftersom
den geografiskt ligger nära Nykarleby och majoriteten av Nykarlebyinformanterna som
värderat talprovet som standardnära har oftast placerat talaren i Vasa eller Vasatrakten, vilket
innebär att det kan handla om någon typ av regional standardvarietet, men det förklarar inte
varför Pargasinformanterna likaså uppfattar honom som trevligast och den mest standardnära
talaren.

Borgåinformanterna däremot upplever Vy som minst trevlig och ett av de mest standardnära
talproven och Åy som den mest trevliga, vilket också är det talprov de värderat som minst
standard. Talprovet Hä som värderats

till det mest standardnära talprovet av

Nykarlebyinformanterna placerar sig relativt lågt på skalan i hur trevlig talaren uppfattas. Detta
kan eventuellt ha att göra med att talprovet å ena sidan kan ses som standardsvenska utan några
dialektala inslag och å andra sidan att Nykarlebyinformanterna faktiskt uppfattar honom som
mindre trevlig, vilket också togs upp i 4.3.2.7. Även Pargas­ och Borgåinformanterna har
värderat Hä till ett av de mer standardnära talproven, men Pargasinformanterna uppfattar
talaren likt Nykarlebyinformanterna, medan Borgåinformanterna uppfattar honom som en av
de trevligare talarna. Vad detta möjligtvis beror på är svårt att besvara i detta läge.

4.4.2 Adjektivet intelligent
I följande avsnitt behandlar jag vilka implicita attityder informanterna har gentemot talarna
med hjälp av adjektivet intelligent.

Tabell 10. Informanternas uppfattning om talarna som intelligenta
47

Vy

Vä

Åy

Åä

Hy

Hä

Helt av
samma
åsikt

N: 28 %
P: 17 %
B: 13 %

N: 19 %
P: 9 %
B: 13 %

N: 13 %
P: 9 %
B: 13 %

N: 19 %
P: 13 %
B: 20 %

N: 9 %
P: 9 %
B: 20 %

N: 16 %
P: 9 %
B: 27 %

Delvis av
samma
åsikt

N: 38 %
P: 52 %
B: 40 %

N: 42 %
P: 35 %
B: 53 %

N: 34 %
P: 35 %
B: 33 %

N: 34 %
P: 39 %
B: 27 %

N: 37 %
P: 22 %
B: 40 %

N: 46 %
P: 43 %
B: 40 %

Vet inte

N: 26 %
P: 26 %
B: 33 %

N: 29 %
P: 52 %
B: 27 %

N: 30 %
P: 52 %
B: 40 %

N: 39 %
P: 48 %
B: 53 %

N: 32 %
P: 57 %
B: 27 %

N: 31 %
P: 39 %
B: 27 %

Delvis av
annan åsikt

N: 9 %
P: 4 %
B: 13 %

N: 5 %
P: 4 %
B: 7 %

N: 22 %
P: 4 %
B: 7 %

N: 5 %
P: ­
B: ­

N: 18 %
P: 13 %
B: 7 %

N: 5 %
P: 9 %
B: 7 %

Helt av
annan åsikt

N: ­
P: ­
B: ­

N: 4 %
P: ­
B: ­

N: 1 %
P: ­
B: 7 %

N: 2 %
P: ­
B: ­

N: 4 %
P: ­
B: 7 %

N: 1 %
P: ­
B: ­

Som nämndes i avsnittet ovan förknippas ofta adjektivet intelligent med standardnära varieteter.
Även i denna tabell kan man se att Nykarlebyinformanterna rankat Vy högst, som följs av Vä
och Åä. Intressant nog har alla dessa talprov placerats i Österbotten och speciellt i Vasa av
Nykarlebyinformanterna. Detta tyder på att Nykarlebyinformanterna implicit anser att
Vasatalare är intelligenta. Även Pargasinformanterna har värderat Vy som den mest intelligenta
talaren,

medan

Borgåinformanterna

valt

Hä.

Talprov

Hä

placerar

sig

enligt

Nykarlebyinformanterna i mitten på 16%, medan Borgåinformanterna upplever Hä som mest
intelligent. Det är fler Nykarlebyinformanter som valt ”vet inte” i jämförelse med adjektivet
trevlig, vilket kan tänkas ha att göra med att det kan vara svårare att bedöma hur intelligent
någon är i jämförelse med hur trevlig man upplever personen i fråga är.

Talproven Åy och Hy har i Nykarlebyinformanternas svar en avsevärt större procentandel än de
andra talproven i svaret ”delvis av annan åsikt”, vilket kan tolkas som att
Nykarlebyinformanterna inte upplever talarna som lika intelligenta i jämförelse med de andra
talarna. Åy och Hy är de två talprov som värderats som minst standardnära av
Nykarlebyinformanterna, vilket överensstämmer med den tidigare forskningen att de skulle
anses som mindre intelligenta då de inte anses som standardnära. Båda talproven placeras oftast
i södra Finland, Nyland och Helsingfors av Nykarlebyinformanterna. Det här tyder på att
Nykarlebyinformanterna implicit föredrar de andra varieteterna över dessa två.
48

4.4.3 Adjektivet självsäker
I den här delen redogör jag för vilken talare informanterna uppfattar som självsäker. I tabellen
nedan åskådliggörs resultatet.

Tabell 11. Informanternas uppfattning om talarna som självsäkra
Vy

Vä

Åy

Åä

Hy

Hä

Helt av
samma
åsikt

N: 26 %
P: 17 %
B: 13 %

N: 23 %
P: 17 %
B: 27 %

N: 28 %
P: 17 %
B: 27 %

N: 13 %
P: 13 %
B: 13 %

N: 15 %
P: 13 %
B: 27 %

N: 32 %
P: 9 %
B: 40 %

Delvis av
samma
åsikt

N: 40 %
P: 48 %
B: 33 %

N: 43 %
P: 30 %
B: 33 %

N: 42 %
P: 52 %
B: 60 %

N: 34 %
P: 30 %
B: 7 %

N: 39 %
P: 39 %
B: 27 %

N: 46 %
P: 48 %
B: 47 %

Vet inte

N: 26 %
P: 30 %
B: 13 %

N: 24 %
P: 43 %
B: 40 %

N: 23 %
P: 30 %
B: 13 %

N: 29 %
P: 44 %
B: 40 %

N: 23 %
P: 30 %
B: 20 %

N: 15 %
P: 39 %
B: 13 %

Delvis av
annan åsikt

N: 9 %
P: 4 %
B: 40 %

N: 8 %
P: 9 %
B: ­

N: 6 %
P: ­
B: ­

N: 18 %
P: 13 %
B: 27 %

N: 24 %
P: 17 %
B: 27 %

N: 5 %
P: 4 %
B: ­

Helt av
annan åsikt

N: ­
P: ­
B: ­

N: 3 %
P: ­
B: ­

N: 1 %
P: ­
B: ­

N: 5 %
P: ­
B: 13 %

N: ­
P: ­
B: ­

N: 1 %
P: ­
B: ­

Adjektivet självsäker är också ett av de adjektiv som ofta går att koppla samman till
standardspråkstalare. Enligt Nykarlebyinformanternas svar placerar sig Hä med högst
procentandel om att vara självsäker, med Åy och Vy på andra respektive tredje plats.
Borgåinformanterna upplever också att Hä är den mest självsäkra talaren, medan
Pargasinformanterna anser honom vara den minst självsäkra, vilket är intressant eftersom de
har värderat honom som ett av de mest standardnära talproven. Nykarlebyinformanterna
upplever Åä och Hy som minst självsäkra. Hittills har Hy varit ett av talproven som Nykarleby­
och Pargasinformanterna förhållit sig mest negativa till.

Talprovet Vy är ett av de talprov som Nykarlebyinformanterna har lättast att placera geografiskt
och ändå upplevs han som mest trevlig, intelligent och en av de självsäkrare talarna. Som
49

konstaterats tidigare i avhandlingen indikerar detta på att det möjligtvis är fråga om en regional
standardsvenska och att Nykarlebyinformanterna upplever och är medvetna om att den korrekta
standardsvenskan talas i Vasa. Det som dock motsätter sig att det handlar om en regional
standardsvenska är att Pargasinformanterna förhåller sig på liknande sätt till Vy även om de har
svårigheter med att placera honom rätt geografiskt. Med hänsyn till detta skulle det kunna
handla om en gemensam standardsvenska. Det som stärker detta är också hur högt
Borgåinformanterna värderat Vy på standardskalan, även om de förhåller sig relativt negativa
till honom.

4.4.4. Adjektivet irriterande
I tabell 9 nedan presenteras resultatet från hur irriterande informanterna upplever att de olika
talarna är.

Tabell 12. Informanternas uppfattning om talarna som irriterande
Vy

Vä

Åy

Åä

Hy

Hä

Helt av
samma
åsikt

N: 1 %
P: ­
B: 7 %

N: 3 %
P: 4 %
B: 7 %

N: 10 %
P: 4 %
B: 7 %

N: 2 %
P: ­
B: ­

N: 10 %
P: 4 %
B: 7 %

N: 9 %
P: ­
B: ­

Delvis av
samma
åsikt

N: 8 %
P: 4 %
B: 13 %

N: 10 %
P: 4 %
B: 13 %

N: 27 %
P: 4 %
B: 7 %

N: 11 %
P: 13 %
B: 7 %

N: 40 %
P: 17 %
B: 20 %

N: 19 %
P: 9 %
B: 13 %

Vet inte

N: 12 %
P: 17 %
B: 7 %

N: 23 %
P: 48 %
B: 7 %

N: 20 %
P: 30 %
B: 13 %

N: 23 %
P: 39 %
B: 20 %

N: 15 %
P: 30 %
B: 20 %

N: 18 %
P: 30 %
B: 33 %

Delvis av
annan åsikt

N: 26 %
P: 39 %
B: 33 %

N: 27 %
P: 13 %
B: 33 %

N: 18 %
P: 26 %
B: 13 %

N: 26 %
P: 26 %
B: 40 %

N: 25 %
P: 39 %
B: 33 %

N: 28 %
P: 22 %
B: 20 %

Helt av
annan åsikt

N: 54 %
P: 39 %
B: 40 %

N: 38 %
P: 30 %
B: 40 %

N: 25 %
P: 35 %
B: 60 %

N: 39 %
P: 22 %
B: 33 %

N: 11 %
P: 9 %
B: 20 %

N: 26 %
P: 39 %
B: 33 %

Det skiljer inte många procent mellan talproven i svarsalternativet ”helt av samma åsikt”.
Nykarlebyinformanterna anser att Vy är minst irriterande, och tätt efter kommer Åä på 2 % och
Vä på 3 %. Talproven Nykarlebyinformanterna anser är mest irriterande är båda
50

Helsingforstalarna och den yngre talaren från Åbo, vilket stämmer helt överens med de
språkdrag som Nykarlebyinformanterna reagerat på hos talarna. Det är främst hos Hy (se
4.3.1.1) som dessa språkdrag upptäckts av Nykarlebyinformanterna och språkdragen kan ge
upphov till negativa attityder. Det intressanta här är att värderingen om hur standardnära en
varietet är inte verkar ha någon betydelse när det kommer till Nykarlebyinformanternas sätt att
värdera Hä. Det är förståeligt att Nykarlebyinformanterna upplever Åy och Hy som irriterande,
men att även Hä, som värderats som mest standardnära av dem, hör till samma kategori är
markant. Eftersom majoriteten av Nykarlebyinformanterna placerat Hä i södra Finland och
Nyland indikerar detta att det är något i hans varietet eller sättet att tala som upplevs som
irriterande även om han bedömts som en standardspråkstalare.

Pargasinformanterna är den informantgrupp som värderat Vy likt tidigare forskning visar att
standardnära varieteter värderas: de har svårigheter att placera honom geografiskt, de värderar
honom som det mest standardnära talprovet och de upplever honom trevlig, intelligent,
självsäker och icke­irriterande. Att de upplever honom som trevligast behöver nödvändigtvis
inte ha att göra med hur dialektal de upplever honom utan det kan också bero på hur han pratar.
Majoriteten av de som värderat honom som en standardnära varietet tror också att han kommer
från Åbo eller Åboland, vilket möjligen kan ha att göra med deras positiva inställning gentemot
honom.

Intressant nog värderar Borgåinformanterna talprovet Hy som ett av de mest irriterande
talproven, vilket är det talprov som de anser är mest standardnära. Det finns svårigheter med
att med säkerhet veta vad informanterna upplevt som irriterande i talarens språk, men man
kunde tänka sig att det har att göra med de språkdrag som redan nämnts, exempelvis finalt r­
bortfall och knarr. Det här betyder med andra ord att även Borgåinformanterna har vissa
uppfattningar om och attityder till Helsingforssvenskan även om de värderat den som
standardnära.

Det jag slutligen kan konstatera är att jag inte kan dra några generella slutsatser på grund av
mitt motstridiga resultat. Den enda generella slutsatsen jag kan dra är att det inte finns ett
samband. Det som dock verkar ha betydelse är att Vy kommer från Vasa eftersom informanterna
från Nykarleby värderar honom som intelligent, självsäker, trevlig och icke­irriterande. Vad
som påverkar Pargasinformanternas liknande uppfattningar och attityder till Vy är svåra att
besvara. Att även Borgåinformanterna upplever den yngre talaren från Vasa som trevlig
51

indikerar, med avstamp i tidigare forskningen, å ena sidan på att de upplever varieteten som
relativt standardnära. Å andra sidan anser de honom vara irriterande, osäker och ointelligent.
Vad informanterna tagit fasta på i talprovet och värderat går inte att svara på i det här skedet
eftersom det saknas motiveringar för deras val. Möjligen har informanterna värderat talarens
personlighet i stället för att ta fasta på hur standardnära hans varietet är.

52

5 Sammanfattande diskussion
I den avslutande delen sammanfattar jag undersökningen och redogör för och diskuterar mitt
resultat. Jag avslutar med hur man möjligtvis kunde fortsätta forskningen.

5.1 Sammanfattning

I den här pro gradu­avhandlingen har jag undersökt hur icke­lingvister uppfattar talade
finlandssvenska standardnära varieteter och vilka attityder de har till dem. Genom att använda
mig av en webbenkät och perceptionstest har jag syftat till att ta reda på vad finlandssvenskar
anser är standardspråk och var det talas. Huvudfrågan som jag har sökt svar på i avhandlingen
är: ”varierar standardspråksuppfattningarna beroende på hur nära en större ort informanterna
bor?”. Resultaten i min studie är inte på något sätt entydigt, men man kan ändå dra några
slutsatser med tanke på informanternas svar.

Informanterna upplever att det existerar ett standardtalspråk i Finland. De är överens om att
standardsvenska är något som varken innehåller dialekt eller slang. De upplever även att
standardspråket ska vara tydligt, vara nära skriftspråket och grammatiskt korrekt.
Informanterna associerar även standardsvenskan till olika yrkesgrupper, vanligtvis till personer
som jobbar med radio eller nyheter i tv. Det finns delade uppfattningar om huruvida språkliga
influenser från finskan får förekomma. Först säger informanterna att det inte får förekomma
finska i korrekt standardsvenska, men sedan värderar de ändå talproven som standardnära och
motiverar det med att det förekommer finska språkdrag. Å ena sidan har tidigare studier kommit
fram till att existensen av finska i standardsvenska inte är uppskattat av språkbrukare (se
exempelvis Wärn, 2018). Men å andra sidan motsatsen också bevisats (se exempelvis
Haapamäki & Wikner, 2015). Resultatet från mina informanter förespråkar att finska inslag i
standardsvenska får förekomma i viss mån.

Informanterna har ingen enad syn om var standardsvenska talas. Det är intressant att
informanterna över huvud taget har kunnat placera standardsvenskan geografiskt eftersom
standardspråk vanligtvis inte går att placera geografiskt. Enligt de resultat som studien visar så
upplever informanterna från Nykarleby att det talas standardsvenska i Nyland och Vasa, även
53

södra Finland nämns som geografiskt plats. Informanterna från Pargas upplever att
standardsvenska främst talas i Åbo, medan informanterna från Borgå anser att standardsvenska
talas i Helsingfors. På så sätt verkar det som att hypotesen om att människor föredrar varieteter
närmare den egna hemorten än andra varieteter till viss del skulle stämma överens med mitt
resultat. Det verkar inte påverka att informanterna inte lyckats placera talaren geografiskt
korrekt så länge de tror att talaren är hemma från grannorten. Resultatet är dock motstridigt i
sig eftersom informanterna upplever olika talprov som standardnära och placerar dem på
geografiskt olika ställen.

Det verkar finnas ett sammanhang mellan hur standardnära informanterna upplever att en
varietet är och var den placeras. Informantern har i allmänhet placerat de talprov de anser vara
mest standard geografiskt nära den egna orten. Nykarlebyinformanterna upplever bland annat
att Vy är ett av de mest standardnära talproven och placerar honom i Vasa, medan
Pargasinformanterna värderat honom som mest standard och placerar honom i Åbo. Eftersom
alla talprov är väldigt standardnära så är de också svåra att placera geografiskt. Fastän
informanterna inte placerat talarna korrekt geografiskt så upplever de ändå att det talprov de
värderat som mest standard talas geografiskt nära dem. Detta stämmer även överens med
Borgåinformanternas värdering om att Hy är det mest standardnära talprovet. Utifrån detta
resultat upplever Borgåinformanterna att standardsvenska talas i Helsingfors, medan
Nykarlebyinformanterna anser att standardsvenska talas främst i Vasa. Pargasinformanterna
upplever att standardsvenska talas i Åbo.

Ett intressant resultat i undersökningen är att alla informantgrupper har värderat den yngre
Vasatalaren som ett av de mest standardnära talproven. Det är svårt att svara på vad orsaken är
men det är lockande att tänka sig att de inte har fokuserat på standardspråk när de bedömt hur
han talar. Det måste möjligen finnas något i talarens språk som tilltalar dem och funderingar
om att informanterna hellre värderat honom efter hans personlighet uppstår. Att informanterna
exempelvis har fastnat för hans sätt att tala istället för att bedöma hur standardnära hans tal är.

5.2 Resultatet och tidigare forskning

54

Det finns likheter med hur mina informanter beskriver standardsvenska och hur det beskrivits i
tidigare forskning. I både Leinonen och Henning­Lindbloms (2016) resultat och Treiers (2021)
resultat förekommer uppfattningen om att det finlandssvenska standardspråket bör vara fritt
från dialekt, korrekt och nära skriftspråket. Även i Wikner (2019) beskrivs standardsvenskan
på detta vis. Det här tyder på att det finns en allmän uppfattning om vad som är karaktäristiskt
för standardsvenskan.

I tidigare finlandssvenska studier har ofta talprov från Åbo upplevt som de mest standardnära
och svårast att placera geografiskt (Haapamäki & Wikner, 2015; Leinonen och Henning­
Lindblom, 2016; Wärn, 2018; Treier 2021). I tidigare studier har informanterna haft svårigheter
med talprov från Åbo. I mitt resultat är talproven från Åbo de som informanterna har svårast
att placera korrekt geografiskt, men inget av Åbotalproven anses dock intressant nog som det
mest standardnära.

Bland mina informanter finns det inte någon enad uppfattning om att standardsvenskan
sammankopplas med en viss regional varietet såsom stordanskan gör i Kristiansens (2009)
resultat. Men i frågan var informanter placerat de talprov de uppfattat som standardnära är det
många som placerar dem i södra delarna av Finland. Men här går det inte att dra några slutsatser
om att standardsvenska överlag förknippas med en viss ort eftersom ett talprov från Vasa
värderats som standard av respektive informantgrupp.

Resultatet kan på många sätt uppfattas som tvetydigt. Tidigare forskning har kommit fram till
att standardnära talare ofta förknippas med olika adjektiv, såsom intelligent, självsäker och
pålitlig och adjektivet trevlig med mer dialektala varieteter (Kristiansen, 2009).
Nykarlebyinformanterna förknippar, liksom Pargasinformanterna, ett av de talprov de värderat
som mest standardnära med adjektivet trevlig, fastän adjektivet vanligtvis kopplas ihop med
dialektvarieteter. Samma talprov bedömer informanterna från Nykarleby och Pargas som den
mest intelligenta, självsäkra och minst irriterande talaren, vilka alla är attribut som förknippas
med standardspråk. Borgåinformanterna däremot upplever att det talprov de värderat som minst
standardnära även är det trevligaste, vilket överensstämmer med det Kristansen (2009) kommit
fram till. Att människor upplever människor som talar standardspråk som mer intelligenta (se
Stroud, 2013) verkar överlag stämma överens med mitt resultat.

55

5.3 Fortsättning
Det skulle ha behövts ett större material för att kunna dra några generella slutsatser med tanke
på resultatet. Även om resultatet inte är heltäckande går det ändå att se vissa samband i hur
finlandssvenskar upplever standardsvenska, men för att få en komplett bild borde fler
informanter och orter inkluderas. Min ursprungliga tanke var att ha lika många informanter i
varje informantgrupp så att en riktig analys kunde ha utförts, och inte bara jämförelsegrupper.
Men det här öppnar bara dörren för fortsatta studier och en möjlighet för någon annan att ta vid.
Speciellt intressant vore det att inkludera fler orter i hela Svenskfinland, men speciellt i
Österbotten, eftersom resultatet från den här studien härleder till att det skulle existera ett
regionalt standardspråk i Österbotten. Frågan är bara om det existerar ett liknande i Åboland
eller Helsingforstrakten.

För att få en mer djupgående analys av finlandssvenskars uppfattningar om standardsvenska
och var den ”korrekta” standardsvenskan talas kunde intervjuer fungera som ett ytterligt
komplement. Möjligheten att kunna ställa följdfrågor och låta informanterna utveckla sina svar
tror jag skulle kunna vara ytterst givande. Det skulle även vara intressant att använda sig av fler
talprov från flera olika orter och städer. Att utöka antalet informanter skulle också vara givande
eftersom man skulle ha möjlighet att jämföra olika åldrar sinsemellen och se vilka likheter eller
skillnader som förekommer i deras uppfattningar om och attityder till standardspråk. Man
kunde även fokusera på andra orter i närheten av Vasa, Åbo och Helsingfors och göra en
jämförande undersökning. Det är inte nödvändigtvis så att invånare i Kristinestad eller Ingå
upplever standardspråk på samma sätt som invånare i Nykarleby, Pargas och Helsingfors. Det
skulle även vara intressant att inkludera hur ålänningar uppfattar det finlandssvenska
standardtalspråket i framtida undersökningar och exempelvis forska i vilka attityder de har till
standardspråk, vilken standardnära varietet de föredrar och vad de grundar sina uppfattningar
på.

56

Litteraturförteckning
Agha, Asif (2003). “The social life of cultural value”. I: Language and Communication (23).
S. 231−273.

Anders, Christina Ada (2010). Wahrnehmungsdialektologie. Das Obersächsische im
Alltagsverständnis von Laien. Berlin: de Gruyter.
Auer, Peter (2005). “Europe’s sociolinguistic unity, or: A typology of European
dialect/standard constellations”. I: Delbecque m.fl. (red.) Perspectives on variation:
Sociolinguistic, historical, comparative. Berlin: De Gruyter. S. 7–42.
Baker, Wendy & Eddington, David & Nay, Lyndsey (2009). “Dialect identification: the
effects of region of origin and amount of experience”. I: American Speech. Vol 84, nr 1. S.
48−71.
Bijvoet, Ellen & Fraurud, Kari (2011). “Language variation and varieties in
contemporary multilingual Stockholm: an exploratory pilot study of young people’s
perceptions”. I: Källström, Roger & Lindberg, Inger (red.), Young Urban Swedish.
Variation and change in multilingual settings. Göteborgsstudier i nordisk
språkvetenskap 14. Göteborg: Göteborgs universitet. S. 1−34.
Clopper, Cynthia & Pisoni, David B. (2006). ”Perception of Dialect Variation”. I: David
Pisoni & Robert Remez (red.), The Handbook of Speech Perception. Oxford: Blackwell. S.
313‒337.

Einarsson, Jan (2009). Språksociologi. Lund: Studentlitteratur AB.
Gooskens, Charlotte (2005). “How well can Norwegians identify their dialects?”. I: Nordic
Journal of Linguistics 28. S. 37−60.

57

Haapamäki, Saara & Kvarnström, Sarah (2014). ”Svenskan i Helsingfors och Åbo ur ett
folkdialektologiskt perspektiv”. I: Svenskans Beskrivning 33.
Haapamäki, Saara & Wikner, Sarah (2015). ”Att undersöka lyssnares perception av språklig
variation”. I: Folkmålsstudier 53.

Ivars, Ann­Marie (2003). Lokalt och regionalt i svenskan i Finland. Tendenser i
språkutvecklingen i norr och söder. I: Akselberg, Gunnstein m.fl. (red.), Nordisk
dialektologi. Oslo: Novus. S. 51−58.
Kristiansen, Tore (2001). “Guest Editorial: The Notion of Standard Language in Late
Modernity: Introducing Three Studies of Young Danes' Perceptions and Evaluations of
Standardness in Language”. I: Language Awareness, (10:1) 1−8 .
Kristiansen, Tore (2009). “The macro­level social meanings of late­modern Danish accents”.
I: Acta Linguistica Hafniensia, (41:1). S. 167−192.
Ladegaard, Hans J. (2001). “Popular Perceptions of Standard Language: Attitudes to
’Regional Standards’ in Denmark”. I: Language Awareness, (10). S. 25−40.

Lambert, Wallace & Hodgson, Richard & Gardner, Robert & Fillenbaum, Samuel (1960).
“Evaluation reactions to spoken language”. I: Journal of Abnormal and Social
Psychology 60. S. 44−51.

Leinonen, Therese (2015). ”Finlandssvenskars uppfattningar och åsikter om språklig
variation. En webbenkät”. I: Lehti­Eklund m.fl. (red.). Folkmålsstudier 53. s. 35−77.
Leinonen, Therese & Henning­Lindblom, Anna (2016). ”Gymnasieelevers åsikter om
standardspråk och variation i finlandssvenska”. I: Svenskan i Finland 16. S. 92−107

Milroy, James & Milroy, Lesley (2012). Authority in Language:Investigating Standard
English, Taylor & Francis Group.

58

Norrby, Catrin & Håkansson, Gisela (2015). Introduktion till sociolingvistik (2 uppl.). Lund:
Studentlitteratur.

Nyman, Lina (2015): Dialektal identitet bland ungdomar i Jakobstadsregionen: en
folkdialektologisk studie. Opublicerad avhandling pro gradu. Åbo: Åbo Akademi.
Milroy, James (2001). “Language ideologies and the consequences of standardization”. I:
Journal of Sociolinguistics 5/4. S. 530−555.

Milroy, James & Milroy, Lesley (2012). Authority in Language:Investigating Standard
English. London: Taylor & Francis Group.
Rabb, Viveca (2014). ”Dialektvariation i Vasa”. I: Jan Lindström m.fl. (red.), Svenskans
beskrivning 33. Helsingfors: Finska, finskugriska och nordiska institutionen vid Helsingfors
universitet. S. 372−382.
Rabb, Viveca (2017a). ”Hur varierar Vasasvenskan? En undersökning av Vasabors perception
av språklig variation kontrasterad mot deras språkliga produktion”. I: Folkmålsstudier 55. S.
117‒142
Rabb, Viveca (2017b). ”Uppfattningar om Vasasvenskans kännetecknande språkdrag inne i
och utanför staden: En diskussion om salience”. I: Jan­Ola Östman m.fl. (red.), Ideologi,
identitet, intervention. Nordisk dialektologi 10. Helsingfors: Finska, finskugriska och nordiska
institutionen vid Helsingfors universitet. S. 245−256.
Rundell, Hanna (2010). ”Det hörs fortfarande att du kommer från Österbotten.” Journalisters
och lyssnares inställning till regional standardsvenska i nyhetsradio. Avhandling pro gradu.
Helsingfors: Helsingfors universitet.

Smakman, Dick (2012). ”The definition of the standard language. A survey in seven
countries”. I: International Journal of the Sociology of Language (218). S. 25−58.

59

Swann, Joan & Deumert, Ana & Lillis, Theresa & Mesthrie, Rajend (2004): A dictionary of
sociolinguistics. Edinburgh: Edinburgh University Press.
Stroud, Christopher (2013). ”Halvspråkighet och rinkebysvenska som språkideologiska
begrepp”. I: Kenneth Hylten stam & Inger Lindberg (red.), Svenska som andraspråk – i
forskning, undervisning och samhälle (2:a uppl.). Lund: Studentlitteratur. S. 313–342.

Teinler, Jannie (2016). Dialekt där den nästan inte finns. En folklingvistisk studie av
dialektens sociala betydelse i ett standardspråksnära område. Uppsala: Insitutionen för
nordiska språk. Uppsala universitet,

Treier, August (2021). En studie av finlandssvenskt standardtalspråk ur ett folkdialektologiskt
perspektiv. Avhandling pro gradu. Åbo: Åbo Akademi.

Trudgill, Peter (2000). Sociolinguistics: An Introduction to Language and Society. (4:e uppl.).
London: Penguin Books Ltd.

Vaattovaara, Johanna (2009).

Meän

tapa

puhua.

Tornionlaakso

pellolaisnuorten

subjektiivisena paikkana ja murrealueena. Helsingfors: Suomalaisen kirjallisuuden seura.
Williams, Angie & Garret, Peter & Coupland, Nikolas (1999). “Dialect recognition”. I:
Preston, Dennis R. (red): A Handbook of Perceptual Dialectology. Vol 1. Amsterdam: John
Benjamins. S. 345−358.

Wikner, Sarah (2014). ”Svenskan i Helsingfors ur talarens perspektiv. I: Puhe ja Kieli, 34:3.
S. 119−137.
Wikner, Sarah (2019). Svenskan i Helsingfors. Uppfattningar, perception och variation. Åbo:
Åbo Akademi.

Wärn, Christoffer (2018). Enligt mig ska man inte använda finska ord i svenskan. En
folklingvistisk undersökning av vad gymnasiestuderande i Jakobstad tänker om talad
finlandssvenska. Opublicerad avhandling pro gradu. Åbo: Åbo Akademi.
60

Preston, Dennis R. (1989). Perceptual dialectology. Nonlinguists' views of areal linguistics.
Dordrecht: Foris.

Preston, Dennis R. (1999a). Handbook of perceptual Dialectology. Vol 1. Amsterdam: John
Benjamins.

Preston, Dennis R. (1999b): Introduction. I: Preston, Dennis R., (red.), Handbook of
perceptual dialectology. Vol. 1. Amsterdam.
Östman, Jan­Ola & Mattfolk, Leila (2011). “Ideologies of standardisation: Finland Swedish
and Swedish­language Finland”. I: Kristiansen, Tore & Coupland, Nikolas. (red.). Standard
languages and languages standards in a changing Europe. Standard language ideology in
contemporary Europe, no. 1, Oslo: Novus

61

