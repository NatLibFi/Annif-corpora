Utmattningssyndrom och upplevelser av återgång till arbetet efter en
långtidssjukskrivning

En kvalitativ innehållsanalys baserad på diskussionsforum på internet
Elin Engelholm

Magisteravhandling i utvecklingspsykologi
Fakulteten för pedagogik och välfärdsstudier
Utbildningslinjen för socialvetenskaper
Åbo Akademi, Vasa
Hösten 2021

Handledare: Johan Korhonen

Abstrakt
Författare

Årtal

Engelholm, Elin

2021

Arbetets titel
Utmattningssyndrom och upplevelser av återgång till arbetet efter en långtidssjukskrivning.
En kvalitativ innehållsanalys baserad på diskussionsforum på internet.
Opublicerad magisteravhandling i utvecklingspsykologi.
Sidantal: 48
Vasa: Åbo Akademi. Fakulteten för pedagogik och välfärdsstudier.
Referat
Syftet med denna avhandling är att undersöka utmattningssyndrom och upplevelsen av

återgången till arbetet efter en långtidssjukskrivning. Sammanlagt undersöktes tio
informanter på diverse svenskspråkiga diskussionsforum. Kvalitativ innehållsanalys
användes som metod i avhandlingen. Samtliga informanter bidrog till att svara på

avhandlingens tre frågeställningar. Nyckelfaktorerna för lyckad återgång till arbetet är socialt
stöd, fysisk aktivitet, balans mellan krav och resurser på arbetsplatsen, positiv arbetsmiljö

och olika former av behandlingsmetoder. Fem informanter klarade inte av återgången till

arbetet och blev återigen sjukskrivna. Hos tre informanter framkom det inte i

diskussionsinläggen om de klarade av att återgå till arbetet eller inte. Två informanter klarade

av att återgå till arbetet med justerad arbetsmängd. Ur inläggen kunde bidragande faktorer
som påverkade återgången till arbetssituationen utläsas hos alla tio informanter. Alla tio
informanter

uttrycker

emotioner

kopplade

till

att

vara

långtidssjukskriven

i

utmattningssyndrom. De vanligaste symtomen vid återgång till arbetslivet som identifierades
av informanterna ångest, oro, stress, nedstämdhet och fysisk utmattning.
Sökord / indexord enl. tesaurus

burnout, workplace burnout, burnout symptoms, workplace environment, burnout social
support, fatigue, utmattningssyndrom, utmattningssyndrom symtom, arbetsmiljö, socialt
stöd, emotioner, långtidssjukskrivning

Innehållsförteckning
1 Inledning................................................................................................................................. 5
1.1 Syfte och frågeställning .................................................................................................... 6
1.2 Disposition........................................................................................................................ 6
1.3 Centrala begrepp............................................................................................................... 7
1.3.1 Psykisk hälsa och psykisk ohälsa .............................................................................. 7
1.3.2 Sjukskrivning och långtidssjukskrivning .................................................................. 7
1.3.3 Stressorer och stressreaktion ..................................................................................... 7
1.3.4 Utmattningssyndrom ................................................................................................. 8
1.3.5 Anpassningsstörningar .............................................................................................. 9
1.3.6 Depressionstillstånd................................................................................................... 9

2 Teoretisk referensram ......................................................................................................... 10
2.1 Utmattningssyndrom i arbetsför ålder ............................................................................ 10
2.1.1 Symtom vid utmattningssyndrom ........................................................................... 11
2.2 Job Demands-Resources Model of Burnout ................................................................... 13
2.3 Återgång till arbetet ........................................................................................................ 15
2.3.1 Skydds- och riskfaktorer vid återgången till arbetet ............................................... 16

3 Kontext ................................................................................................................................. 19
3.1 Involverade aktörer......................................................................................................... 20
3.1.1 Stöd från involverande aktörer vid sjukskrivning ................................................... 20
3.1.2 Rättigheter och skyldigheter .................................................................................... 21
3.2 Behandling och tillfrisknande av utmattningssyndrom .................................................. 22
3.3 Belastningsfaktorer på arbetsplatsen .............................................................................. 23

4 Metod .................................................................................................................................... 24
4.1 Syfte och frågeställningar ............................................................................................... 25
4.2 Forskningsansats ............................................................................................................ 25
4.3 Datainsamlingsmetod ..................................................................................................... 26
4.4 Informanter ..................................................................................................................... 27
4.6 Databearbetning och analys............................................................................................ 28
4.7 Tillförlitlighet och trovärdighet ...................................................................................... 29
4.8 Etiska aspekter ................................................................................................................ 30

5 Resultat ................................................................................................................................. 30
5.1 Vilka faktorer bidrar till att försvåra eller underlätta arbets- och livssituationen för
informanterna i samband med återgången till arbetet? ........................................................ 30
5.1.1 Socialt stöd .............................................................................................................. 30
5.1.2 Behandlingsmetoder och hjälpmedel ...................................................................... 32

5.2 Hur många informanter klarar av att återgå till sin normala arbetssituation efter
sjukskrivningen, samt vilka faktorer bidrar till att de som återgår klarar av det? ................ 33
5.2.1 Informanternas återgång .......................................................................................... 33
5.2.2 Arbetskrav och arbetsresurser ................................................................................. 34
5.3 Vilka symtom uttrycks av informanterna när de blev sjukskrivna, under sjukskrivningen
samt vid återgången till arbetet? ........................................................................................... 35
5.3.1 Psykiska och emotionella symtom .......................................................................... 35
5.3.2 Psykosomatiska och fysiska symtom ...................................................................... 36

6 Diskussion............................................................................................................................. 37
6.1 Resultatdiskussion .......................................................................................................... 37
6.2 Metoddiskussion ............................................................................................................. 40
6.3 Slutsatser ........................................................................................................................ 41
6.4 Förslag till fortsatt forskning .......................................................................................... 41

Litteraturförteckning ............................................................................................................. 43

Tabeller
Tabell 1. Överblick över Informanterna…………………………………………………….. 27
Tabell 2. Kodningsschema……………………..………………………………………….... 29

5

1 Inledning

Denna magisteravhandling fokuserar på utmattningssyndrom och upplevelsen vid återgång till

arbetet efter en långtidssjukskrivning. Temat valdes utifrån det aktuella fenomenet
utmattningssyndrom, som har blivit allt mer vanligt i dagens samhälle (Maslach & Leiter,

2013). Utmattningssyndrom är ett syndrom som karakteriseras av emotionell utmattning,
depersonalisation och nedsatt personlig prestation (Maslach, 1988). Syftet med avhandlingen
är

att

genom

att

utmattningssyndrom

analysera

och

svenskspråkiga

långtidssjukskrivning

diskussionsforum

påverkar

undersöka

arbetstagarens

arbets-

hur

och

livssituation vid återgång till arbetet. Avhandlingens material är insamlat från diskussionsforum
på internet. Enligt Nationalencyklopedin (2020a) är utbrändhet (burnout) den psykologiska

termen som fått ett flertal olika definitioner inom vetenskaplig forskning och har även kallas
utmattningssyndrom.

Magisteravhandlingen

I

är

avhandlingen
en

används

vidareutveckling

begreppet
av

min

utmattningssyndrom.

kandidatavhandling

”Antimobbningsinterventioner för arbetsplatser: En systematisk litteraturstudie kring
arbetsplatsmobbning och förebyggande interventionsstrategier för mobbning” (Engelholm,
2020). En del av teorin som behandlades i kandidatavhandlingen tangerar även detta ämne i
min magisteravhandling. Därför används en del material från min kandidatavhandling i viss
mån även i denna magisteravhandling.

Globalt lider uppskattningsvis 264 miljoner människor av depression och/eller

ångestsymtom. Enligt THL (u.å.) lider 25 % av arbetstagarna i Finland av depression och/eller

ångestsymtom medan genomsnittet i Europa ligger på 22 %. Utmattningssyndrom
identifierades som ett socialt problem hos vuxna i arbetsför ålder långt innan forskare började

forska inom ämnet (Maslach, 2003). De första artiklarna om utmattningssyndrom publicerades

på 1970-talet i Amerika. I dessa artiklar definierades begreppet utmattningssyndrom och
tidigare forskare förtydligade att fenomenet var mer utbrett och vanligare än vad forskare
tidigare hade trott (Schaufeli, Leiter & Maslach, 2009). Eftersom forskare från början ansåg att

utmattningssyndrom var ett socialt problem har tidig forskning grundats utgående från
människors upplevelser på arbetsplatsen (Maslach, 2003). Detta har i sin tur bidragit till den

omfattande förståelsen vi har idag för hur viktig arbetsmiljön och arbetsgemenskapen är för att
kunna motverka utmattningssyndrom. Utmattningssyndrom är inte något som individen själv
skapar, utan det är snarare arbetsplatsen och arbetsmiljön som skapar en viss påfrestning på

individen. Arbetsmiljön och strukturen på arbetsplatsen utformar även det sociala samspelet
mellan arbetstagarna och hur dessa sköter sitt arbete (Maslach & Leiter, 2016).

6
Enligt Världshälsoorganisationen (World Health Organization, u.å.) är det arbetsmiljön

på arbetsplatsen som är avgörande för arbetstagarnas psykiska och fysiska hälsa. En negativ

arbetsmiljö kan leda till psykiska och fysiska problem. Ångest och depressioner är bland de

vanligaste orsakerna till att arbetstagare är långtidssjukskrivna. Enligt WHO (u.å.) minskar den
globala ekonomin med ca. en biljon euro per år i förlorad produktivitet. Arbetsplatser som
främjar den psykiska och fysiska hälsan minskar frånvaron från arbetet och ökar

produktiviteten, vilket i sin tur bidrar till ekonomisk vinning. Eftersom forskning har visat att
arbetsplatsen och arbetsmiljön bidrar till utmattningssyndrom bland arbetstagare är det viktigt
att undersöka de bidragande faktorerna på arbetsplatsen (Maslach & Leiter, 2013). Enligt

Maslach och Leiter (2013) kan utmattningssyndrom påverka såväl den psykiska som den
fysiska hälsan, men också livskvaliteten och privatlivet. Det är inte bara den drabbade i sig som
påverkas av utmattningssyndrom, även personer i den drabbades omgivning och närhet
påverkas (Maslach & Leiter, 2013).

1.1 Syfte och frågeställning

Syftet med avhandlingen är att genom att analysera svenskspråkiga diskussionsforum

undersöka hur utmattningssyndrom och långtidssjukrivning påverkar arbetstagarens arbets- och

livssituation vid återgång till arbetet. Avhandlingen svarar på tre övergripande frågeställningar:
a) Vilka faktorer bidrar till att försvåra eller underlätta arbets- och livssituationen för
informanterna i samband med återgången till arbetet?

b) Hur många informanter klarar av att återgå till sin normala arbetssituation efter

sjukskrivningen, samt vilka faktorer bidrar till att de som återgår klarar av det?

c) Vilka symtom uttrycks av informanterna när de blev sjukskrivna, under sjukskrivningen samt
vid återgången till arbetet?

1.2 Disposition

Denna avhandling är indelad i sex kapitel. I det andra kapitlet presenteras den teoretiska
referensramen och tidigare forskning kring ämnet. I kapitel tre diskuteras den praktiska

kontexten för utmattningssyndrom. I kapitel fyra beskrivs metoden som används för denna

7
avhandling. I kapitel fem presenteras resultatet. I kapitel sex ingår diskussion av avhandlingens
resultat, metoddiskussion och förslag till fortsatt forskning.

1.3 Centrala begrepp

1.3.1 Psykisk hälsa och psykisk ohälsa

Enligt WHO (2014) definieras psykisk hälsa som: ”ett tillstånd av välbefinnande där varje
individ inser sin egen potential, klarar av normala påfrestningar i livet, kan arbeta produktivt

och fruktbart och kan bidra till sitt samhälle” (WHO, 2014). Vilket betyder att WHO:s

definition av hälsa kan ses som ett tillstånd av fysisk, psykiskt och socialt välbefinnande – inte
endast frånvaro av sjukdom (WHO, 2014). Psykisk hälsa inkluderar även intellektuell- och
känslomässig utveckling, självkänsla, fysisk hälsa och intrapersonell intelligens (Manwell
m.fl., 2015). Enligt Galderisi m.fl. (2015) inkluderar psykiskt välmående lycka, intresse för
livet och tillfredsställelse medan psykiskt välbefinnande inkluderar ett gott självförtroende och

självmedkänsla hos individen. Välbefinnande och psykisk hälsa präglas av individens
livssituation. God psykisk hälsa är möjlig trots att individen känner sig ledsen, fysisk sjuk, arg

eller olycklig. Dessa känslor är normala att känna i livssituationer så som ungdomskriser,

äktenskap, föräldraskap eller pension. Därför är inte alla negativa känslor ett tecken på psykisk
ohälsa (Galderisi m.fl., 2015). Både Manwell m.fl. (2015) och Galderisi m.fl. (2015) är överens

om att definitionen av psykisk hälsa och psykisk ohälsa varierar beroende på kultur och religion.

En definition av hälsa, enbart baserad på fysisk hälsa, kan tillämpas över ett flertal
befolkningsgrupper än vad psykisk och social hälsa kan (Manwell m.fl., 2015).
1.3.2 Sjukskrivning och långtidssjukskrivning

Enligt Nationalencyklopedin (2020b) definieras sjukskrivning som en åtgärd när en individ för
en viss tidsperiod anses vara oförmögen att arbeta på grund av sjukdom eller skada. En

långtidssjukskrivning utfärdas av en professionell läkare (Nationalencyklopedin, 2020b). Enligt
Suomi (2021) varar kortvarig sjukledighet endast några dagar. När det gäller långvarig

arbetsoförmåga varierar sjukskrivningen vanligtvis mellan 60–90 dagar (A-intyg) och 300
dagar (B-intyg).

1.3.3 Stressorer och stressreaktion

Enligt Hwang, Lundberg, Rönnberg och Smedler (2005) kan stress beskrivas som ett tillstånd
som triggas igång när kraven på arbetsplatsen överstiger den upplevda förmågan att kunna klara

8
av kraven. Stressorer är de yttre och inre faktorer som påverkar individen och bidrar till att

stressreaktioner uppstår. Stressreaktionen i sig är ett fysiskt och psykiskt tillstånd där det
mentala kan upplevas och uttryckas på ett varierande sätt (Hwang m.fl., 2005). Enligt Herlofson

(2014) är stressorer den korrekta benämningen på de faktorer som utlöser påfrestningarna.
Kortvarig stress innebär inte något hot mot hälsan eller individen. Den långvariga stressen kan
däremot få negativa konsekvenser, eftersom det inte finns något utrymme för återhämtning. Vid

stress aktiveras individens kamp- eller flyktsystem, som starkt påverkar individen på olika sätt.

Herlofson (2014) belyser att en långvarig aktivering av kamp- och flyktsystemet kan bidra till
utmattningssyndrom.

Reaktioner på svår stress och stressorer inkluderas i både ICD-10 (F43.0-) och ICD-11

(6B4Y-6B4Z). ICD (International Statistical Classification of Diseases and Related Health
Problem) är Världshälsoorganisationens (WHO:s) klassificeringssystem för olika diagnoser. I

ICD-11 är reaktioner på svåra stresstörningar som förknippas med stress som är direkt relaterad
till upplevelsen av en eller flera stressande eller traumatiska händelser. Stressiga och

traumatiska händelser kan vara skilsmässa, socioekonomiska problem, dödsfall, extremt

hotfulla händelser eller naturkatastrofer. Det är händelsen, strukturen och varaktigheten av

symtomen som är viktig för diagnostiseringen och återhämtningen av stressreaktionen (ICD11, u.åc.). Symtom som kan uppstå vid en stressreaktion är känslomässig stress,

muskelspänningar, sorg, emotionell instabilitet, beteendestörning och psykomotorisk agitation
(ICD-10, 2021d).

1.3.4 Utmattningssyndrom

Definitionen av utmattningssyndrom finns både i ICD-10 och ICD-11. Både i ICD-10 (Chronic
fatigue syndrome - R53.82) och i ICD-11 (Burnout- QD85) definieras utmattningssyndrom,

dock förklaras fenomenet tydligare och mer detaljrikt i ICD-10 (WHO, 2019). I denna
magisteravhandling används därför ICD-10 för att definiera utmattningssyndrom. Enligt ICD11 klassificeras utmattningssyndrom som ett yrkesfenomen och inte som ett medicinskt

tillstånd (ICD-11, 2020). På grund av detta blir de flesta som diagnostiseras med
utmattningssyndrom

blir

sjukskrivna

för

anpassningsstörningar

(diagnos:

F43.2),

depressionstillstånd (diagnos: F32-33) och reaktioner på svår stress (diagnos: F43)
(Mielenterveystalo, u.åb.).

Enligt ICD-10 (2020) definieras utmattningssyndrom som ett tillstånd som varar i mer

än sex månader då personen i fråga lider av följande symtom: koncentrationssvårigheter,

svårigheter att klara av vardagliga sysslor, återkommande trötthet, muskuloskeletala besvär,

9
sömnsvårigheter, subjektiv kognitiv försämring, försämring av immunförsvaret, halsont, feber,
ledvärk, depression och minnesförlust. Dessa symtom lindras inte av vila och resulterar i en

avsevärd minskning av tidigare nivåer av yrkesmässiga, utbildningsaktiviteter, sociala eller
personliga aktiviteter. Utmattningssyndrom är en klinisk diagnos som kännetecknas av en
oförklarlig ihållande eller återfallande trötthet i kombination med de ovanstående symtomen
(ICD-10, 2020).

1.3.5 Anpassningsstörningar

Eftersom de flesta som blir diagnostiserade med utmattningssyndrom blir sjukskrivna för
anpassningsstörningar,

definieras

begreppet

anpassningsstörningar

Anpassningsstörningar definieras i både ICD-10 (diagnos: F43.2) och ICD-11 (6B43).

nedan.

I ICD-10 finns det fler koder som innehåller fler detaljer än F43.2. Trots detta klassas

anpassningsstörningar i kategorin psykiska, beteendemässiga och neuropsykiatriska störningar.
Anpassningsstörningar är psykiatriska störningar som kännetecknas av känslomässiga eller
beteendemässiga symtom som utvecklas inom en månad efter en stressor eller stressreaktion.

Anpassningsstörningar kan även uppkomma när en person genomgår en livsomvälvande
förändring med extrema känslor och handlingar som kan orsaka problem på arbetet och hemma.

Livsomvälvande förändringar kan vara besked om sjukdom, funktionshinder, skilsmässa,
socioekonomiska problem och konflikter i privatlivet eller yrkeslivet. Anpassningsstörningar

kan även uppstå vid svårigheter att anpassa sig till en ny kultur eller liknande svårigheter att

anpassa sig till sin egen kultur som ett resultat av snabba sociala eller kulturella förändringar

(ICD-10, 2021). Enligt ICD-11 (u.åa.) kännetecknas störningen av överdriven oro kring
stressfaktorn och återkommande och oroande tankar om stressfaktorn som påverkar personens

privatliv och yrkesliv. Vanligtvis försvinner anpassningsstörningen inom sex månader, såvida
inte stressfaktorn kvarstår under en längre tid.
1.3.6 Depressionstillstånd

De flesta som blir diagnostiserade med utmattningssyndrom blir även sjukskrivna för

depressionstillstånd. Depressionstillstånd definieras i både ICD-10 (diagnos: F32-33) och i
ICD-11 (diagnos: 6A70-6A7Z).

I ICD-11 (u.åb.) definieras depressionstillstånd som en enstaka episod, om det inte finns

någon tidigare historia av depressiva episoder. En depressiv episod kännetecknas av
nedstämdhet och minskat intresse för vardagliga aktiviteter som varat i minst två veckor. Övriga

symtom som uppstår är: koncentrationssvårigheter, värdelöshetskänslor, skuldkänslor,

10
hopplöshet,

återkommande

tankar

kring

döden

eller

självmord,

aptitförändringar,

sömnförändringar, psykosomatiska symtom, minskad energi och trötthet. I ICD-10 definieras
depressionstillstånd som enstaka episoder av depression (F32) eller återkommande depression

(F33). Depressionstillståndet kan klassificeras som mild, medel eller svår depression (ICD-10,
2021c).

2 Teoretisk referensram

2.1 Utmattningssyndrom i arbetsför ålder

Christina Maslach (2003) förklarar att utmattningssyndrom hos vuxna i arbetsför ålder är en
respons på att personen i fråga har varit utsatt för långvariga stressfaktorer. Specifika
stressfaktorer som bidrar till utmattningssyndrom är känslomässiga- och interpersonella

stressfaktorer, cynism, emotionell och fysisk utmattning och passivitet (Maslach, 2003). Enligt
Gorgievski och Hobfoll (2008) har tidigare studier visat att utmattningssyndrom i allmänhet

orsakas av höga arbetskrav och brist på resurser i arbetet. Detta kan hända i de fall där
arbetsplatsens mål för verksamheten inte går ihop med arbetstagarens värderingar och privatliv
(Gorgievski och Hobfoll, 2008).

Enligt Maslach (2003) är utmattningssyndrom vanligare hos människor vars yrke är

inom hälsovård och övriga sociala tjänster där omsorg och vård är närvarande. Maslach (2003)
argumenterar för att det finns större sannolikhet att drabbas av utmattningssyndrom om

personen i fråga är ensamstående än om personen i fråga är i en relation. Därutöver är risken
för utmattningssyndrom även större för barnlösa vuxna. Även yngre arbetstagare riskerar

utmattningssyndrom i en högre grad än vad äldre arbetstagare gör (Maslach, 2003). Detta sker
enligt Maslach (1988) eftersom arbetstagare som arbetar med andra människor utsätts för en

kronisk emotionell påfrestning. Det är en form av arbetsstress där stressens upphov ligger i den

sociala interaktionen mellan arbetstagaren och personen som behöver hjälp (Maslach, 1988). I
Ahola m.fl. (2006) studie visade resultatet att risken för att drabbas av utmattningssyndrom
ökar vart tionde år efter 40-års ålder. Studien visade även att den vanligaste åldern att drabbas

av utmattningssyndrom är när individen är mellan 40–50 år gammal, eftersom graden av cynism

ökar efter 40-års ålder. Övriga riskgrupper som identifierades i studien var ogifta män och
lågutbildade. Studien visade även att antalet arbetstimmar i veckan hade en stor påverkan för

att drabbas av utmattningssyndrom (Ahola m.fl. 2006). Motsvarande resultat påvisade Maslach
studie (Maslach, 2003). Ahola m.fl. (2006) studie visade att män i arbetsför ålder tenderar ha
en större grad cynism än vad kvinnor i arbetsför ålder har. Studien visade också att kvinnor i

11
arbetsför ålder upplevde utmattning i större grad än vad män i arbetsför ålder upplevde (Ahola
m.fl., 2006).

2.1.1 Symtom vid utmattningssyndrom

Global forskning har visat att 14 % av sjukdomsbördan relaterad till psykiska störningar, så
som depression och psykiska sjukdomar, trots detta prioriteras inte psykiska störningar inom

sjukvården i utvecklingsländer (Prince m.fl., 2007). Psykiska störningar, specifikt depression,

är associerad med förtida dödlighet. Varje år sker ca. 800 000 självmordsförsök, 86 % av dessa

är låginkomst- eller medelinkomsttagare och mer än hälften av dessa är kvinnor mellan 15–44
år gamla. Kvinnor har även en större benägenhet av att drabbas av psykisk ohälsa än vad män

har (Prince m.fl., 2007). Psykiska störningar är följdsjukdomar associerade till rökning,

minskad aktivitet, negativ kosthållning, högt blodtryck och fetma. Dessa sjukdomar kan vara

serotonergt syndrom, kortisolöverskott, metabolt syndrom, hjärt- och kärlsjukdomar och cellmedierad immunitet (Prince m.fl., 2007).

Verktyget MBI (Maslach Burnout Inventory) är ett psykologiskt bedömningsinstrument

som består av 22 symtom som kännetecknar yrkesmässigt utmattningssyndrom (Maslach,

Jackson & Leiter, 1997). Den ursprungliga formen av MBI utvecklades av Christina Maslach
och Susan E. Jackson med målet att bedöma en individs upplevelse av utmattningssyndrom.

Mätinstrumentet är ett världsomfattande instrument som används för att diagnostisera. Enligt
Maslach

m.fl.

(1997)

uppskattar

mätinstrumentet

tre

olika

karaktärsdrag

av

utmattningssyndrom: emotionell utmattning, depersonalisation och personlig prestation.

Maslach m.fl. (1997) MBI mäter även fysisk utmattning, cynism och känslan av ineffektivitet.

Verktyget används i dagsläget inom internationellt och finns på flera språk (Maslach m.fl.,
1997).

Herlofson (2014) belyser att de besvär som beskrivs i kriterierna för diagnosen

utmattningssyndrom är mer komplicerade besvär än vardagliga symtom på stress. Vardagliga

symtom på stress är lindrigare och försvinner efter några dagars återhämtning. Enligt Herlofson
(2014) är det svårighetsgraden och symtombilden tillsammans med individuell anpassning som

får avgöra hur behandlingsplanen av utmattningssyndrom ska fortlöpa. Vila och stressreduktion

de viktigaste faktorerna i akutskedet av utmattningssyndrom. (Herlofson, 2014). Att göra olika
övningar som reducerar stress, oro och ångest är viktigt för att individen ska kunna varva ner.
Herlofson (2014) rekommenderar promenader och annan lugn fysisk aktivitet för att reducera
stress och oro. Dock bör individen vara uppmärksam på att inte överbelasta kroppen, trots viljan
att vara aktiv och sysselsatt. Enligt Maslach och Leiter (2013) väcker stress och utmattning

12
emotionella reaktioner hos den drabbade arbetstagaren. Före känslan av cynism, utmattning och

känslan av ineffektivitet uppstår, finns det tidiga emotionella tecken med stress på
arbetsplatsen. Maslach och Leiter (2013) förklarar att det finns bidragande orsaker som kan
vara att arbetstagaren känner sig överbelastad av arbetet, belöningen av arbetet är otillräcklig,
värdekonflikter i arbetet, orättvisa på arbetsplatsen, dålig arbetsmiljö och uppdelning eller

grupperingar av kollegium på arbetsplatsen. Tidiga emotionella tecken på stress och utmattning

kännetecknas av frustration, ilska, rädsla och ångest. Dock är det inte bara negativa känslor som
bidrar till utmattningssyndrom, även avsaknaden av positiva känslor är en bidragande faktor.

Positiva känslor på arbetsplatsen är bland annat att arbetstagaren känner sig engagerad i arbetet

och känner att arbetet i sig har betydelse, en passlig mängd av nya utmaningar och god
arbetsgemenskap. Dessa positiva känslor bidrar i sin tur till engagemang och motivation hos

arbetstagaren. När avsaknaden av positiva känslor blir för omfattande tar cynismen över

(Maslach & Leiter, 2013). Som tidigare nämnts är specifika stressfaktorer som bidrar till
utmattningssyndrom kronisk känslomässiga, - och interpersonella stressfaktorer såsom cynism,

utmattning och passivitet (Maslach, 2003). Cynism representerar en interpersonell stressfaktor
när det gäller utmattningssyndrom (Maslach & Lieter, 2016). Cynism påverkar arbetstagaren

på ett sådant sätt att ett negativt synsätt på olika faktorer inom jobbet uppstår, vilket sker som
en respons av överbelastning och utmattning under en längre tid. Arbetstagaren som vanligtvis
brukar prestera sitt bästa inom jobbet, börjar i detta skede försöka minska på sin arbetsmängd

och sina vardagliga sysslor. När cynism gradvis utvecklas förändras arbetstagaren från att

försöka sitt bästa, till att försöka göra det minsta (Maslach och Leiter, 2016). Enligt Maslach
och Lieter (2016) kan känslan av passivitet hänvisas till arbetstagarens känslor av inkompetens

och brist på prestation och produktivitet inom arbetet. Känslan av passivitet påverkas negativt
av brist på socialt stöd (Maslach & Lieter, 2016). Detta i sin tur gör att individen i fråga får en
negativ bild av sig själv samt av andra i deras omgivning. När arbetstagaren upplever

utmattning är det både en psykisk och fysisk emotionell respons på långvarig stress, beskriver
Maslach och Lieter (2016). Känslan av utmattning gör att arbetstagaren känner sig orkeslös

trots vila, vilket bidrar till att vardagliga och arbetsrelaterade problem ökar (Maslach & Lieter,
2016). Enligt Maslach och Lieter (2016) kan individen tappa sitt självförtroende och riskerar

depression. Cynism och känslan av passivitet kan ta upplevelsen av utmattning till en annan
nivå och förvärra tillståndet av utmattning (Maslach & Lieter, 2016). Enligt Maslach och Leiter
(2013) kan de negativa känslorna som uppkommer av utmattningssyndrom ha förödande

konsekvenser för människor i den drabbades omgivning. Irritation och ilska är ständigt
närvarande och det är svårt för den drabbade att hålla tillbaka känslorna. Maslach och Leiter

13
(2013) förklarar att utmattningssyndrom kan smitta av sig på andra i omgivningen, eftersom
ilska och aggression för det mesta smittar av sig. Allt detta bidrar till att den drabbade drar sig
tillbaka från sin omgivning. De negativa känslorna i sig är utmattande och när viktiga personer

i omgivningen drar sig tillbaka är risken ännu större att de negativa känslorna förvärras. Vilket
är en orsak till att avskildhet och distansering är ett vanligt förekommande fenomen när det
kommer till utmattningssyndrom (Maslach & Leiter, 2013).

Prince m.fl. (2007) diskuterar individens upplevelse av att leva med psykisk ohälsa.

Psykisk hälsa präglas av sjukdomens eller störningens trauma, livskvalitet, risken för
följdsjukdomar, förkortad livslängd, fysisk smärta, stigmatisering kring sjukdomen eller
störningen och nödvändiga livsstilsförändringar. Precis som Maslach och Leiter (2013)

diskuterar, menar Prince m.fl. (2007) att förlust av socialt stöd är vanligt vid psykiska
sjukdomar. Psykosomatiska symtom är även vanliga vid utmattningssyndrom. Psykosomatiska
sjukdomar kostar hälsovården 220 biljoner euro varje år. Prince m.fl. (2007) listar följande

symtom som psykosomatiska symtom: yrsel, IBS (irritabel tjocktarm), fibromyalgi, kroniskt
trötthetssyndrom, (TMD) temporomandibulär dysfunktion, minskad sexlust, fysisk smärta,

utmattning, kronisk bäckensmärta och huvudvärk. Som behandling rekommenderas

antidepressiva läkemedel och/eller kognitiv beteendeterapi (benämns härefter KBT) (Prince
m.fl., 2007).

2.2 Job Demands-Resources Model of Burnout

Den teoretiska modellen Job Demand-Resources (benämns härefter JD-R modellen) kring krav
och resurser på arbetsplatsen är sammanställd av Demerouti m.fl. (2001). I denna avhandling
används JD-R modellens teori och dess fynd för att få fram resultat, modellens mätinstrument

används inte. Enligt JD-R modellen kan höga krav med för lite resurser i arbetet orsakar fysisk
och psykisk utmattning hos arbetstagaren. Demerouti m.fl. (2001) förklarar att tidigare

forskning har fokus på särskilda yrkesgrupper, särskilt de yrkesgrupper som kräver ett nära
arbete med människor. Därför har utmattningssyndrom påvisats vara vanligt förekommande

inom dessa yrken. Till följd av detta fokuserar Demerotui m.fl. (2001) forskning på övriga

yrkesgrupper för att se förekomsten av utmattningssyndrom inom yrken som inte kräver ett nära
arbete med människor. JD-R modellen innebär att utmattningssyndrom uppstår när kraven på

arbetsplatsen överstiger de tillgängliga resurserna som finns på arbetsplatsen, oavsett yrke.

Demerotui m.fl. (2001) presenterar Maslach (1982) och Maslach m.fl. (1997) tre olika
karaktärsdragen av utmattningssyndrom som ingår i MBI: emotionell utmattning,

14
depersonalisation och personlig prestation. Dessa karaktärsdrag kan delas in i mer generella

symtom. Emotionell utmattning kännetecknas av fysisk trötthet, depression, psykosomatiska

symtom och ångest. Det är arbetsmiljön, arbetsbelastningen och arbetsengagemanget på
arbetsplatsen som bidrar till emotionell utmattning, mer än vad problem i privatlivet gör.
Depersonalisation kännetecknas av tillbakadragenhet, alienation och mental distansering hos

individen. I arbetssituationer kännetecknas depersonalisation hos individen som bristande

engagemang och cynism i arbetet. Personlig prestation presenteras inte som en enskild del av

JD-R modellen eftersom Demerouti m.fl. (2001) förklarar att de tre karaktärsdragen förenas
med varandra. Vidare förklarar Demerouti m.fl. att det främst är emotionell utmattning och

depersonalisation som är de centrala karaktärsdragen i utmattningssyndrom. Demerouti m.fl.
(2001) förklarar att det finns gott om tidigare empirisk forskning som påvisar stressorer som

kan leda till utmattning hos arbetstagare som inte har ett nära arbete med människor. Dessa
stressorer kan vara arbetsrelaterad depression, ångest och psykosomatiska symtom som ofta

orsakas av för höga krav på arbetsplatsen. Höga krav på arbetsplatsen kan vara psykisk och

fysisk arbetsbelastning, tidspress och en negativ arbetsmiljö. Demerouti m.fl. (2001)

presenterar särskilda faktorer som kan bidra till utmattningssyndrom inom de yrkesgrupper som
kräver ett nära arbete med människor. En kombination av låga resurser så som socialt stöd, låg

arbetskontroll, outnyttjade färdigheter, dålig prestation och dålig feedback kan orsaka

depersonalisation och brist på engagemang i arbetet. Med krav på arbetsplatsen menar

Demerouti m.fl. (2001) fysiska, sociala eller organisatoriska faktorer av arbetet som kräver
långvarig fysisk eller psykisk ansträngning som påverkar arbetstagaren. Desto större
ansträngning som krävs, desto större konsekvens för arbetstagarens fysiska och psykiska

mående. Resurser på arbetsplatsen kan ses som hälsoskyddande. Resurser är fysiska, psykiska,
sociala eller organisatoriska verktyg som kan vara användbara för att uppnå arbetsmål, minska
på den fysiska och psykiska arbetsbelastningen och stimulera personlig utveckling.

Organisatoriska resurser inkluderar en känsla av kontroll över arbetet, möjlighet till att avancera
inom yrket och en möjlighet till att reglera arbetsmängden. När det gäller sociala resurser menar
Demerouti m.fl. (2001) stöd från kollegor, familj och övriga sociala grupper.

I Demerouti m.fl. (2001) studie påträffades empiriska bevis när det kommer till

förekomsten av utmattningssyndrom både inom yrken som kräver ett nära arbete med

människor och yrken som inte kräver arbete med människor. Inom bägge yrken är det känslan
av utmattning och bristen på engagemang som är de grundläggande karaktärsdragen för
utmattningssyndrom. När arbetskraven är höga upplever individen ökad utmattning. När
arbetsresurserna är låga upplever individen bristande engagemang, men inte utmattning. I fall

15
där både arbetskraven är höga och arbetsresurserna är låga, utvecklar arbetstagarens både
utmattning och en brist på engagemang i arbetet. Enligt Demerouti m.fl. (2001) representerar

utmattningssyndrom det tillstånd där både utmattning och brist på engagemang samexisterar.
När det gäller utmattningssyndrom hos människor vars yrke kräver ett nära arbete med

människor, är det främst den fysiska och psykiska utmattningen som ger sig till känna eftersom

arbetet kräver en känslomässigt krävande kontakt med patienter eller klienter. Detta leder i sin

tur till att patienterna eller klienterna behandlas på ett opersonligt sätt. När det gäller yrken som
inte kräver ett nära arbete med människor är det annorlunda eftersom det inte finns någon direkt
mottagare av arbetstagarens arbete som kan behandlas opersonligt. Därför är depersonalisation

vanligare inom yrken som kräver ett nära arbete med människor. JD-R modellen identifierar
två viktiga faktorer i arbetsmiljön som spelar roll i utmattningsprocessen, höga arbetskrav är

främst relaterade till fysisk utmattning medan låga arbetsresurser är relaterade till bristande
engagemang i arbetet. Fynden i Demerouti m.fl. (2001) studie visar att de krav på arbetsplatsen
som bidrar till utmattningssyndrom är fysisk arbetsbelastning, bristande miljöförhållanden,

krävande kunder, tidspress och olämpliga arbetstider. Övriga omständigheter som kan påverka
arbetstagaren är social miljö, individuell personlighet, kognitiva processer, humör, attityder och
känslor gentemot arbetet.

Demerouti m.fl. (2001) förklarar att utmattningssyndrom utvecklas och påverkas av

specifika arbetsförhållanden och framkallar individuella reaktioner hos arbetstagare, oberoende
individuella skillnader. De individuella skillnaderna ändrar endast omfattningen av

reaktionerna, såväl som uppfattningar och kognitiva funktioner. Demerouti m.fl. (2001)

förklarar att arbetsplatser kan förebygga utmattningssyndrom genom att ge tillräckligt med
resurser i arbetet för att klara av de krav som finns på arbetsplatsen.

2.3 Återgång till arbetet

Återgången till arbetet påverkas av olika omständigheter. Eftersom denna avhandling

undersöker både skyddande och utsättande omständigheter vid återgång till arbetet diskuteras

dessa. Young m.fl. (2005) presenterar och undersöker RTW (Return-to-work), som är en
process av återgången till arbetet. RTW består av fyra olika faser som successivt avslutas när
arbetstagaren återigen når full arbetspotential. RTW processen börjar direkt när arbetstagen blir

frånvarande från arbetet. Young m.fl. (2005) redogör för dessa fyra faser: den första fasen är
när arbetstagaren direkt blir frånvarande från arbetet, under denna tid återgår inte arbetstagaren

till arbetet under några omständigheter, i denna fas kan sjukskrivningen bli längre än förväntat.

16
Den andra fasen är när arbetstagaren återgår till arbetet, antingen till sin tidigare arbetsplats
eller till en ny arbetsplats. Under denna fas bör arbetstagaren tillsammans med andra
involverade aktörer avgöra hur arbetet kan utföras på ett sätt som är tillfredsställande för alla

parter. I den tredje fasen anpassar sig arbetstagaren till sin arbetsroll och arbetsuppgifter, fasen

avslutas när den fjärde fasen börjar ta form. I den fjärde fasen börjar arbetstagaren arbeta mot

att behålla sitt arbete och viljan att avancera inom sin karriär. Young m.fl. (2005) förklarar att
fokusen bör ligga på att arbetstagaren återgår till arbetet. Det är även av största vikt att se till
att arbetsgivaren kan tillgodose arbetstagarens behov och Young m.fl. (2005) presenterar
Demerouti m.fl. (2001) teori kring att kraven på arbetsplatsen ska motsvara resurserna som
finns på arbetsplatsen för att uppnå en framgångsrik återgång för alla inblandade parter.
2.3.1 Skydds- och riskfaktorer vid återgången till arbetet

Enligt Maslach (1988) är det lika viktigt som socialt stöd, att individen tar ansvar på det

individuella planet när det gäller att tillfriskna och återgå till arbetet. Maslach (1988) förklarar
vikten av att individen sätter upp realistiska mål när hen återgår till arbetet. Det är även viktigt

att individen tar pauser i arbetet och att hen känner att det går att koppla av. I samband med

detta får individen psykologisk distans till de problem som uppstår och möjlighet till emotionell

återhämtning (Maslach, 1988). I samband med att Maslach (1988) diskuterar tillfrisknande på
individuell nivå presenteras utsagor från olika yrkesgrupper. Exempelvis förklarar Jennifer B.,
psykiatriskt utbildad sjukskötare, att det ibland känns som att hon vill ge upp. När detta sker
brukar Jennifer säga åt sina patienter att hon känner sig frustrerad och att de kan skjuta upp
deras samtal till lite senare. För att komma ifrån problemet brukar Jennifer tala med någon av

sina kolleger eller sätta sig på hennes kontor och utföra andra arbetsuppgifter. Jennifer anser att
det är viktigt att veta när det känns som att hon håller på att tappa kontrollen och bli emotionellt

utmattad. Jennifer anser även att det är viktigt att tala med andra om hur hon mår (Maslach,
1988). I samband med utsagan argumenterar Maslach (1988) att individen behöver finna tid för
vila och avkoppling när hen återgår till arbetet. Avspänningstekniker och övriga metoder som
hjälper individen att koppla av både fysiskt och psykiskt är viktigt. Det är viktigt att individen

kan slappna av när hen kommer hem från arbetet, eftersom övergången från arbetet till
familjelivet kan vara problematiskt om stresspåslaget är kroniskt (Maslach, 1988). Privatlivet
är viktigt för att motverka den emotionella pressen i arbetet och det är viktigt att göra andra

saker än att arbeta. Maslach (1988) anser att individen påverkas negativt om individens fritid

endast präglas av att vara fri från arbete, inte till att göra något annat. Tillfrisknandet kräver ett
rikt och omväxlande privatliv som kompletterar arbetslivet (Maslach, 1988).

17
Sociala nätverk kan ge emotionellt stöd för att hantera stressiga händelser och

påfrestningar på arbetsplatsen och är särskilt viktiga när en arbetstagare återgår till sin normala

jobbsituation efter en långtidssjukskrivning (Billings & Moos, 1982). Enligt Etzion (1984)
fungerar socialt stöd som en resurs som ökar välbefinnandet och förebygger stress och ångest.
En hög grad av socialt stöd kan minska risken för att drabbas av utmattningssyndrom, eftersom

en hög grad av livskvalitet förebygger psykisk ohälsa. När det gäller socialt stöd från anhöriga
klargör Billings och Moos (1982) att familjemiljön påverkar individens självkänsla positivt och

att fritidsaktiviteter tillsammans med familjen kan motverka psykisk ohälsa och stressorer.

Mäns sociala stöd består främst av relationer i arbetsgemenskapen medan kvinnors sociala stöd

består av anhöriga och nära relationer (Etzion, 1984). Stressnivåerna är lägre hos personer som

har sammanhängande relationer med kollegor, handledare och chefer på deras arbetsplats
(Billings & Moos, 1982). Inom arbetslivet anser Maslach (1988) att arbetskamraterna är det

viktigaste sociala stödet som individen behöver, eftersom arbetskamraterna kan ge socialt- och
emotionellt stöd för att kunna handskas med stress. Maslach (1988) diskuterar hur individen
kan tillfriskna och återgå till arbetet med hjälp av socialt stöd. I samband med detta presenteras

utsagor från olika yrkesgrupper. Exempelvis beskriver Charles T., en utbildad socialarbetare,
att han och hans kolleger brukar diskutera och lösa problem på arbetsplatsen tillsammans.

Charles beskriver hur han och hans kolleger beklagar sig för varandra. Han anser att det hjälper
att tala om problem som dyker upp på arbetsplatsen (Maslach, 1988). I en liknande utsaga

påpekar Jennifer B., en psykiatriskt utbildad sjukskötare, att sjuksköterskor arbetar långa
skiften och att det bör uppmärksammas om någon säger att de inte kan gå hem för att det finns

mycket att göra. Jennifer beskriver då att hon brukar sätta sig ner med sina anställda och fråga
hur de känner sig och om de behöver hjälp i sitt arbete, ibland kan hon även säga åt dem att ta

ledigt några dagar och koppla av. Jennifer anser att hon behöver vara den som ingriper i sådana
situationer (Maslach, 1988).

Enligt Maslach och Leiter (2013) finns det flera sätt för arbetsplatsen att förebygga

utmattningssyndrom. Känslan av gemenskap, rättvisa, respekt och jämlikhet är viktiga
byggstenar för hela arbetsplatsen. Det är viktigt att arbetstagarna på arbetsplatsen har en känsla

av att arbetsmängden är under kontroll samtidigt som arbetet ska kännas meningsfullt. En god
gemenskap på arbetsplatsen är viktig för miljön och den sociala omgivningen. Arbetstagarna

ska även känna att de blir tillräckligt belönade för deras arbete (Maslach & Leiter, 2013). I en
undersökning av Labriola m.fl. (2006) påvisar resultatet att fysiska belastningsfaktorer och låg
kvalitet på ledarskap är en av de främsta orsakerna till långtidssjukskrivning i

utmattningssyndrom. Labriola m.fl. (2006) klargör att arbetsgemenskap, särskilt det sociala

18
stödet från chefer och kolleger, är en avgörande faktor för att förebygga långtidssjukskrivning
i utmattningssyndrom. Sammanfattningsvis visar undersökningen att en dynamisk arbetsmiljö
förebygger frånvaro och sjukskrivning (Labriola m.fl., 2006).

Kivistö m.fl. (2007) undersökte återgången till arbetet hos finländska hälsovårdare för

att få fram resultat kring åtgärder som togs i bruk när de återvände till sin arbetsplats efter en
långtidssjukskrivning. Totalt hade undersökningen fått 610 svar varav 41 % upplevde att deras

arbetsplats hade någon form av plan eller åtgärd inför återgången till arbetet. Enligt Kivistö
m.fl. (2007) var den mest förekommande åtgärden en fysisk hälsoundersökning som uppföljdes
av en gemensam diskussion mellan arbetstagaren, arbetsgivaren och en psykolog. Endast en del

av de undersökta nämnde att någon form av arbetsprövning gjordes vid återgången.

Undersökningsobjekten nämnde även att företagshälsovården anordnade föreläsningar och
grupparbeten och upprätthöll ett gott samarbete mellan arbetsgivare och arbetstagare. Dock

visade undersökningen att företagshälsovården har för få resurser för att kunna besöka

arbetsplatser tillräckligt ofta. I dessa fall uteblir generella arbetsplatsundersökningar, främjande
gruppaktiviteter och viktiga föreläsningar som främjar psykisk och fysisk hälsa. Kivistö m.fl.

(2007) konstaterar att det finns ett behov av att öka och förbättra åtgärderna vid återgången till
arbetet, vilket kan göras med hjälp av företagshälsovården.

Kärkkäinen m.fl. (2019) undersökte 25 stycken vårdaktörer för att ta reda på hur deras

återgång till arbetet såg ut. Undersökningens resultat indikerar på att företagshälsovården
använder sig av RTW processen för att mäta framgång när arbetstagare återgår till arbetet, den

fjärde fasen ansågs inte relevant och därför tog inte företagshälsovården den sista fasen i

beaktan. Varje fas i processen bör inkludera stöd från kolleger, arbetsledare och chefer, vilket
framgångsrikt kan åstadkommas genom möten. Resultatet i undersökningen visade att alla
involverade parter hade svårigheter i att avgöra om utmattningssyndromet var orsakat av

arbetstagarens arbetssituation eller privatlivet. Undersökningens resultat visade att brister i
arbetsgemenskapen under RTW processen resulterade i minskat stöd från kolleger,
arbetsledaren och chefen. Detta i sin tur bidrog till att stödet från arbetshälsovården minskade.

Boštjančič och Koračin (2014) undersökte 18 stycken arbetstagare i Slovenien med

varierande yrken för att undersöka upplevda förändringar i deras personlighet, åsikter,

värderingar och beteenden på arbetsplatsen efter utmattningssyndrom. Deltagarna hade olika

arbetsvanor innan insjuknandet i utmattningssyndrom, och elva deltagare beskrev sin
arbetsdynamik som extremt stressande och okontrollerbar. Alla deltagare upplevde att de

utnyttjade sin arbetstid maximalt och att de hade för få pauser. Efter insjuknandet i
utmattningssyndrom förändrades deras arbetsvanor när de återgick till arbetet. Alla deltagare

19
berättade att det var ansträngande att återgå till arbetet, trots självdisciplin var det svårt att utföra
arbetet som planerat. Deltagarna i undersökningen gick hem när arbetsdagen var slut, trots att

alla arbetsuppgifter inte var slutförda. Deltagarna berättade att de hade börjat prioriterade deras

hälsa framför arbetet och att det insåg att det inte var värt att riskera sin hälsa för sina
arbetsuppgifter. I Boštjančič och Koračin (2014) undersökning tillfrågades även vad deltagarna
tyckte var viktigt i deras arbete innan de blev sjukskrivna i utmattningssyndrom. Nästan alla

deltagare strävade efter perfektion i deras arbeten och var rädda för att misslyckas på något sätt,
deltagarna nämner att de bekräftade sitt egenvärde genom utmärkt utfört arbete. Efter

sjukdomstillfället rapporterade deltagarna att de prioriterar pauser i arbetet, de ber även om
hjälp med arbetet och säger nej till extra arbetsuppgifter. Endast fyra deltagare upplevde att de
fortfarande var engagerade i sitt arbete efter utmattningssyndromet. Alla deltagare värderade

balansen mellan arbetet och privatliv. Efter att deltagarna återgick till arbetet rapporterades
problem som var kopplade till en sämre självbild. De flesta deltagarna rapporterade rädsla och

osäkerhet när de skulle återgå till arbetet, deltagarna rapporterade även att det var svårt att
acceptera att de inte klarade av arbetet på samma sätt som tidigare. Sammanlagt återgick nio
deltagare till samma arbetsplats som tidigare, fyra av dessa valde att byta position eller

arbetsuppgifter. Fem deltagare valde att bryta kontakten med sin gamla arbetsplats. De
deltagare som återgick till samma arbetsplats upplevde att kolleger och chefer var oförstående

och hade fördomar kring att vara sjukskriven i utmattningssyndrom. Alla deltagare rapporterade

att de inte skulle ha återhämtat sig om de inte hade tillräckligt med motivation och självdisciplin
för att ändra sitt tankesätt, självutvärdering och beteendemönster. Nästan alla deltagare

rapporterade att familjemedlemmar, vänner, arbetskamrater och medicinsk personal bidrog till

deras återhämtning. Undersökningen visade att de deltagare som upplevde att de hade ett gott

socialt stöd klarade av att återgå till arbetet hastigare än de deltagare som inte hade det. En del
av deltagarna vände sig till någon form av terapi, så som workshops, yoga och meditation,

individuell psykoterapi, gruppterapi och gick på massage. Sammanfattningsvis visade
Boštjančič och Koračin (2014) undersökning att varje deltagare som deltog i undersökningen
ändrade sina personliga värderingar efter insjuknandet i utmattningssyndrom och att det största
stödet de fick var från deras familjemedlemmar.

3 Kontext

I detta kapitel diskuteras den praktiska kontexten för utmattningssyndrom. Kapitlet tangerar

den tidigare forskningen och det som har presenterats i tidigare avsnitt. Detta för att ge läsaren

20
en bild av den praktiska biten av utmattningssyndrom och hur institutionella instanser ser på
utmattningssyndrom. Detta kapitel är inte baserat på tidigare forskning eller teorier.

3.1 Involverade aktörer

Avhandlingen undersöker vilka faktorer som bidrar till att försvåra eller underlätta arbets- och
livssituationen för informanterna i samband med att de återgår till arbetet. Därför presenteras
de faktorer som påverkar förloppet av utmattningssyndrom så som arbetsoförmåga,

sjukdagpenning, långtidssjukskrivning, rättigheter och skyldigheter. Detta är praktiska faktorer

som påverkar sjukskrivningens längd, lön under sjukledighet, hur återgången till arbetet ser ut
och vilka aktörer som är inblandade. Som långtidssjukskriven är det viktigt att veta vilka
rättigheter och skyldigheter både arbetstagaren och arbetsgivaren har för att underlätta

återhämningen och återgången till arbetet. Avhandlingen undersöker diverse svenskspråkiga
diskussionsforum utan att nationalitet framkommer, därför presenteras involverade aktörer i
både Finland och i Sverige.

3.1.1 Stöd från involverande aktörer vid sjukskrivning

När arbetsförmågan ändras är det enligt arbetarskyddet, arbetsgivarens skyldighet att erbjuda

stöd genom företagshälsovården (Arbetarskyddet, 2015). I Finland är det företagshälsovårdens
skyldighet att tillsammans med arbetstagaren skapa en plan för att arbetstagaren ska tillfriskna

och återgå till arbetslivet (Arbetarskyddet, 2015). När en arbetstagares arbetsoförmåga blir
långvarig är det i Finland Folkpensionsanstalten (FPA) som ingriper genom att ge stöd av olika

slag och ta beslut om huruvida arbetstagaren i fråga kan återgå till sin arbetssituation

(Folkpensionsanstalten, 2019a). I Sverige är det Försäkringskassan som motsvarar Finlands
Folkpensionsanstalt. Försäkringskassan betalar ut sjukpenning och ser till att arbetstagaren kan

återgå till arbetslivet (Försäkringskassan, u.å.). Arbetstagaren har rätt att få lön under
sjukskrivningen under självrisktiden. Självrisktiden är i regel den dag arbetstagaren insjuknar

och de följande 9 vardagarna. Arbetsgivaren är skyldig till att betala lön åt arbetstagaren, även
efter självrisktiden. Folkpensionsanstalten betalar sjukdagpenning till arbetsgivaren i de fall där
arbetsgivaren

är

tvungen

att

betala

lön

till

arbetstagaren

under

sjukledigheten

(Folkpensionsanstalten, 2019b). Skyldigheten för att betala lön till arbetstagaren är beror på
branschen och arbetsuppgifterna som arbetstagaren har, även anställningsförhållandet kan

påverka. Detta gäller i både Finland och Sverige. Syftet med sjukpenningen är att stödja

arbetstagaren med följden att individen kan stanna kvar i arbetslivet, då blir det lättare att återgå
till arbetet beskriver Folkpensionsanstalten. I Finland ska arbetsgivaren ansöka om

21
sjukdagpenning inom 60 dagar från att arbetsoförmågan har börjat (Folkpensionsanstalten,
2019b). Enligt Försäkringskassan i Sverige (u.å.) är det arbetsgivaren som ger sjuklön till
arbetstagaren under de två första veckorna av sjukledigheten, om sjukledigheten förlängs är det
Försäkringskassan som betalar ut sjukpenning (Försäkringskassan, u.å.).
3.1.2 Rättigheter och skyldigheter

Arbetsgivaren har som skyldighet att ordna företagshälsovård för alla anställda, vilket kan ske
genom att köpa företagshälsovårdstjänster eller själva ordna företagshälsovård. Detta gäller i

både Finland och Sverige (Arbetarskyddet, 2019; Företagshälsovårdens branschorganisation i

Sverige, u.å.). Enligt arbetarskyddet i Finland är det arbetsgivarens skyldighet att säkerställa att
alla anställda får gå på regelbundna hälsoundersökningar, särskilt om misstanke för ohälsa

finns. Enligt arbetarskyddet i Finland är följande punkter viktiga att uppmärksamma: ökad

sjukfrånvaro, arbetsdagar som kontinuerligt drar ut på tiden, försämrad prestation i arbetet och
i arbetsuppgifterna, förändringar i beteendet hos arbetstagaren, socialt tillbakadragande och
ökade arbetstvister på arbetsplatsen (Arbetarskyddet, 2019). Om misstanken för ohälsa visar

sig vara befogad, är det en skyldighet att erbjuda tidig hjälp och stöd till den anställda ifråga.
Ifall detta sker är det viktigt att Folkpensionsanstalten blir inblandad i fallet, detta eftersom den
ekonomiska säkerheten oftast hotas både hos arbetsgivaren och arbetstagaren (Arbetarskyddet,
2019). Det är viktigt för arbetsplatser att förebygga skadlig arbetsbelastning, vilket kan göras

genom olika sorters utredningar för att identifiera mängden arbetsbelastning (Arbetarskyddet,

2019). Om arbetsgivaren inte har tillräckligt med kunskap för att känna igen

arbetsbelastningsfaktorer ska arbetsgivaren anlita sakkunniga utomstående aktörer så som
arbetsplatsens företagshälsovård, detta gäller både i Finland (Arbetarskyddet, 2019) och i

Sverige (Arbetsmiljöverket, 2018). Arbetarskyddet i Finland förklarar att det är arbetsgivaren
som ska utreda ifall nödvändiga förändringar bör göras på arbetsplatsen när den drabbade

kommer tillbaka. Det är även viktigt att göra upp en plan för den drabbade för att förebygga
ohälsa (Folkpensionsanstalten, 2019a). Företagshälsovården gör upp ett 90-dagarsutlåtande där
arbetstagarens arbetsförmåga och möjligheter till att fortsätta arbetet beskrivs utförligt.

Utlåtandet skrivs ut på läkarintyg och lämnas in till Folkpensionsanstalten för utvärdering av
sjukpenning och stöd till den drabbade arbetstagaren (Folkpensionsanstalten, 2019b). I Sverige
är det Försäkringskassan som hjälper till med återgången till arbetet i form av en personlig

handläggare som tillsammans med arbetsgivaren ska planera återgången till arbetet
(Försäkringskassan, u.å.). Både i Finland och i Sverige är det arbetsgivaren som har skyldighet
till att utreda om särskilda åtgärder bör tas i bruk när arbetstagaren återgår till arbetet

22
(Arbetarskyddet, 2019). Sådana stödåtgärder kan exempelvis vara arbetstidsarrangemang och
anpassning av arbetsmängd (Arbetsmiljöverket, 2018b). I Sverige ska arbetstagaren ha

möjlighet till att utforma sin egen arbetssituation. Arbetstagaren ska då även ha möjlighet till

att medverka i förändringsarbete och utvecklingsarbete när det rör arbetstagarens eget arbete
(Arbetsmiljöverket, 2018b).

Enligt THL är känslan av delaktighet en central del i välbefinnandet på arbetsplatsen

och förebygger ensamhet och har en positiv inverkan på den psykiska och fysiska hälsan (THL,
u.å.). Enligt Arbetshälsoinstitutet (TTL, u.åa.) är det viktigt att det finns en balans mellan
arbetet och privatlivet. Det är arbetsplatsens skyldighet att se till att detta är möjligt genom att

flexibilitet i arbetstiderna och gemensamt överenskomna arrangemang mellan arbetsgivaren

och arbetstagaren. Det är även viktigt att det är möjligt att distansarbeta. Arbetsplatsen bör ha
beredskap att klara av förutsedda och oförutsedda fall av arbetsfrånvaro, det ska också finnas

möjlighet till stöd för anställda som har varit familjelediga eller varit sjukskrivna. Att det finns
möjlighet att återhämta sig efter arbetet är viktigt för varje anställd. Arbetsplatsen kan då ordna

kurser i att öva upp färdigheter i självkännedom och livshantering (TTL, u.åc.). Det är viktigt
att komma ihåg att hälsofrämjande åtgärder ser ut på olika sätt beroende på yrken och

arbetsplatsen eftersom arbetets effekt på den fysiska och psykiska hälsan varierar (TTL, u.åb.).

3.2 Behandling och tillfrisknande av utmattningssyndrom

Mehiläinen erbjuder privat social- och hälsovårdstjänster i Finland. Enligt Mehiläinen går
kartläggning och behandling av utmattningssyndrom till på följande sätt. Företagsläkaren är

ansvarig för att behandla arbetstagaren som drabbats av utmattningssyndrom, vanligen genom
att ge en remiss till företagspsykologen (Mehiläinen, u.å.). Företagspsykologen går tillsammans

med arbetstagaren igenom stressfaktorer på arbetsplatsen och hur arbetstagaren kan påverka
dem. Enligt Mehiläinen (u.å.) är utmattning stress som blivit kronisk och beror på att

arbetsplatsens eller de egna resurserna inte räcker till för att nå de krav som arbetsplatsen.
Mehiläinen (u.å.) förklarar att många av de som drabbas av utmattningssyndrom påverkas av
stressfaktorer som inte är relaterade till arbetslivet, därför är det viktigt att företagspsykologen

kan ge handledning och behandla alla upplevda stressfaktorer. Företagspsykologen kan även

behöva gå igenom den drabbades levnadsvanor, sociala relationer och problemlösning hos
individen. Mehiläinen (u.å.) menar att den drabbade arbetstagaren saknar ett långsiktigt och
klart synsätt. Därför kan en företagspsykolog hjälpa till att skapa klarhet i den drabbades

livssituation, vilket bidrar till att en känsla av kontroll uppstår. Mehiläinen (u.å.) belyser att

23
utmattningssyndrom ökar risken för att drabbas av depression- och stressrelaterade somatiska
sjukdomar, även sömnstörningar är vanliga. Vid sömnproblem kan individen lära sig olika

verktyg för att lära sig effektiva sömnstrategier, även sömnmedicin kan behövas under en

kortare tid (Herlofson, 2014). Återhämtningen av utmattningssyndrom kan ta upp till månader

och år beroende på hur allvarlig utmattningen är. Mehiläinen (u.å.) påpekar att detta beror på
att hjärnverksamheten förändras permanent och det är därför viktigt att utmattningssyndrom tas
på allvar. Desto tidigare patienten diagnostiseras, desto fortare blir patienten frisk (Mehiläinen,

u.å.). Vid lindriga fall av utmattning kan arbetstagaren återhämta sig på sin fritid, vid andra fall
behöver arbetstagaren få sjukledigt. Att arbetstagaren är sjukledig och får återhämta sig är inte

alltid tillräckligt, ibland behöver miljön och omgivningen på arbetsplatsen förändras

(Mehiläinen, u.å.). Företagshälsovården kan då ordna arbetshälsoförhandlingar som chefen på

arbetsplatsen får delta i. När arbetstagaren återgår till sitt arbete ska hen känna att
arbetsmängden är lagom och att arbetsplatsen stödjer välbefinnandet (Mehiläinen, u.å.).

3.3 Belastningsfaktorer på arbetsplatsen

Belastningsfaktorer på arbetsplatsen påverkar arbetstagarens mående och därför förklaras
psykiska, psykosociala och fysiska belastningsfaktorer i denna avhandling för att kunna ge
läsaren en djupare förståelse för hur utmattningssyndrom kan uppstå. Enligt arbetsmiljöverket

i Sverige anses en ohälsosam arbetsbelastning vara när kraven i arbetet överskrider resurserna

(Arbetsmiljöverket, 2015). Arbetsmiljöverket i Sverige belyser att 30 % inom hälso- och
sjukvården anger att deras arbetssjukdom var relaterad till någon form av arbetsbelastning

(Arbetsmiljöverket, 2018a). Arbetshälsoinstitutet i Finland (TTL) anser att psykiska
belastningsfaktorer är förknippade med arbetet i sig och dess innehåll. Även psykosocial
belastning kan räknas in som en belastningsfaktor på arbetsplatsen. Enligt arbetarskyddet i
Finland

är

psykosocial

belastning

belastningsfaktorer

anknutna

till

arbetet.

Belastningsfaktorerna inkluderar både arbetsinnehållet och den sociala gemenskapen på
arbetsplatsen (Arbetarskyddet, 2019). En skadlig psykosocial belastning kan uppkomma på alla

arbetsplatser och kan påverka alla anställda (Arbetarskyddet, 2019). Det är även viktigt att

komma ihåg att psykosocial belastning inte påverkar endast en särskild arbetstagare. De
belastande faktorerna påverkar alla oberoende av vem som utför arbetet i fråga (Arbetarskyddet,

2019). Belastande faktorer på arbetsplatsen kan variera beroende på arbetsplatsen samt dess
arbetsuppgifter och arbetsinnehåll. Skadliga belastningsfaktorer kan enligt arbetarskyddet i

Finland anknyta till arbetsarrangemanget på arbetsplatsen, så som planering, fördelning av

24
arbetet och arbetsuppgifterna samt belastningsfaktorer som anknyter till det sociala klimatet

och arbetsmiljön (Arbetarskyddet, 2019). Arbetshälsoinstitutet i Finland listar nedanstående

punkter som möjliga belastningsfaktorer på arbetsplatsen, särskilt om dessa fortgår under en
längre period (TTL, u.åb.): ingen möjlighet till att reglera mängden arbete, ingen möjlighet till
att reglera arbetstakten, ingen möjlighet till att utvecklas i arbetet, ingen möjlighet till att lära

sig nya saker, frekventa störande hinder, otillräcklig respons eller uppskattning, frekventa
förändringar inom arbetet, osäkerhet i anställningsförhållandet, för stora krav som ställs i
arbetet, för stor informationsmängd som ställs i arbetet, kontinuerliga avbrott, orimligt ansvar,

brister i arbetsförhållanden, brister i arbetsredskap, icke fungerande arbetsgemenskap, icke

fungerande informationsflöde, ojämlikt eller diskriminerade bemötande, bristfälligt stöd av

chef eller kolleger, trakasserier och osakligt bemötande. Förutom dessa, listas även följande
punkter som bidrar till belastningsfaktorer: För lite resurser för att klara av arbetet eller
arbetsuppgifterna, inte veta vilka arbetsuppgifter som ska utföras, inte veta om det finns

särskilda sätt som arbetet ska utföras på och vem arbetstagaren kan vända sig till för att få stöd
och hjälp (Arbetsmiljöverket, 2015). Både arbetarskyddet i Finland och arbetsmiljöverket i
Sverige beskriver att det finns övriga belastningsfaktorer så som fysiska, kemiska, fysikaliska

och biologiska omständigheter samt risk för olycksfall på arbetsplatsen. När det gäller
belastningsfaktorer är arbetsgivarens skyldighet att se till att chefer och arbetsledare har

kunskapen som behövs för att förebygga alla typer av skadlig arbetsbelastning, detta gäller både

i Finland och i Sverige (Arbetarskyddet, 2019; Arbetsmiljöverket, 2015). Institutet för hälsa
och välfärd i Finland (THL) belyser att levnadsvanor som rökning, alkoholkonsumtion,

matvanor, motionsvanor och sömnvanor påverkar sjukligheten. Andra omständigheter som
påverkar är arbetslöshet, ekonomisk situation och utbildning. Även faktorer som social-och
hälsovårdstjänster där individen bor påverkar. Kulturella och genetiska faktorer påverkar också

hälsan och sjukligheten (THL, 2019). I THL:s sjukledighetsindex 2014–2016 framkom det att
mentala störning är vanligare i större städer än i mindre städer (THL, 2019).

4 Metod

I detta kapitel presenteras val av metod, vilket för denna avhandling är kvalitativ

innehållsanalys av diskussionsforum på internet. Denna avhandling fokuserar på att nå en

djupare förståelse av fenomenet utmattningssyndrom och människors upplevelse vid återgång
till arbetet efter långtidssjukskrivning.

25

4.1 Syfte och frågeställningar

Syftet med avhandlingen är att genom att analysera svenskspråkiga diskussionsforum

undersöka hur utmattningssyndrom och långtidssjukrivning påverkar arbetstagarens arbets- och

livssituation när hen återgår till arbetet. Avhandlingen svarar på tre övergripande
frågeställningar:

a) Vilka faktorer bidrar till att försvåra eller underlätta arbets- och livssituationen för
informanterna i samband med återgången till arbetet?

b) Hur många informanter klarar av att återgå till sin normala arbetssituation efter

sjukskrivningen, samt vilka faktorer bidrar till att de som återgår klarar av det?

c) Vilka symtom uttrycks av informanterna när de blev sjukskrivna, under sjukskrivningen samt
vid återgången till arbetet?

4.2 Forskningsansats

I denna avhandling används kvalitativ innehållsanalys med induktiv ansats som metod.

Kvalitativ innehållsanalys som metod valdes med anledning av att långtidssjukskrivning i
utmattningssyndrom och återgången till arbetet varierar mellan individer, ämnet är därför mer

komplext och insamlat material i stor omfattning är att föredra. På grund av det känsliga ämnet
insamlades material från olika diskussionsforum på internet istället för intervjuer, detta bidrar

till att det insamlade materialet ger utförliga svar på avhandlingens frågeställningar. Schreier
(2013) argumenterar för att använda kvalitativ innehållsanalys när det gäller en stor mängd

insamlat material, eftersom kodningsschemat fokuserar endast på utvalda faktorer ur materialet.
Elo och Kyngäs (2008) argumenterar för att induktiv forskningsansats har fokus på den större

helheten av det insamlade materialet. Frejes och Thornberg (2019) förklarar att forskaren då

kan dra generella slutsatser utifrån det insamlade materialet, vilket är orsaken till att induktiv
ansats tillämpas.

Kvalitativ forskning används för att få fram en djupare förståelse kring individers

beteende, motivation, upplevelser, tankesätt och upplevelser (Kalra m.fl., 2013). Detta görs

vanligen genom intervjuer, enkäter eller observationer (Fejes & Thornberg, 2019). Kvalitativ

forskning ger resultat i textformat, medan kvantitativ forskning ger resultat i siffertal (Kalra
m.fl., 2013). Enligt Bryman (2018) är kvalitativ innehållsanalys en metod som rör analys av

26
texter av olika slag så som dokument och texter i handskriven, tryckt eller elektronisk form.

Bryman (2018) påpekar att kvalitativ innehållsanalys även kan användas när det gäller olika
typer av medier. Innehållsanalysens främsta egenskap är att skapa en bild av själva innehållet i

texten som analyseras (Bryman, 2018). Schreier (2013) beskriver innehållsanalys som en metod
för att studera kommunikation och meddelanden i symbolisk form. Elo och Kyngäs (2008)
hävdar att innehållsanalysen är en forskningsmetod för att kunna dra giltiga slutsatser från
kontexten. Syftet med kvalitativ innehållsanalys är att skapa mening i det insamlade materialet

genom avhandlingens frågeställningar och skapa ett kodningsschema utifrån dem, vilket bidrar

till att få en sammanfattad och bred beskrivning av fenomenet som undersöks (Elo & Kyngäs,
2008; Schreier, 2013)

4.3 Datainsamlingsmetod

Sökmotorn Google användes för att hitta diskussionsforumen och datainsamlingen
genomfördes mellan april och juni år 2021. De sökord som användes var ”Forum om

utmattningssyndrom”, ”Diskussionsforum om utmattningssyndrom”, ”Utmattningssyndrom
forum”, ”Utmattningssyndrom diskussion”, ”Återgå till arbetet efter utmattningssyndrom”.
Forumen som hittades med dessa sökord var: www.familjeliv.se, www.medograf.se,

www.flashback.org och www.forum.mind.se. Forumen är öppna för allmänheten och kräver ej
medlemskap eller registrering. Webbsidan medograf.se krävde registrering för en del av
inläggen, men trots detta var en stor del av inläggen öppna för allmänheten. I denna avhandling
har endast de öppna inläggen inkluderats från www.medograf.se.

De diskussionsforum som har använts för insamling av data är svenskspråkiga,

skribentens nationalitet kan inte utläsas varken från forumets hemsida eller från
diskussionsinläggen. I denna avhandling används forum där användaren frivilligt kan registrera

sig, men det finns inget krav på registrering. Materialet som har samlats in har främst handlat
om återgång till arbetet efter långtidssjukskrivning, men även om känslor och försvårande eller
underlättande faktorer kring att återgå till arbetet. När materialet samlades in beaktades vissa

faktorer. Exempelvis är kön och ålder inte är relevant för avhandlingens frågeställningar, men
däremot kan kön och ålder ge en mer nyanserad bild av utmattningssyndrom och upplevelsen
av att återgå till arbetet efter långtidssjukskrivning. Empirisk forskning visar att det finns en del

riskgrupper som är särskilt benägna att drabbas av utmattningssyndrom (Ahola m.fl., 2006;
Maslach, 2013). Således är kön och ålder inget krav, dock har dessa faktorer inkluderats ifall

kön och ålder har nämnts i diskussionsinlägget. Det samma gäller arbetsplats och yrke. Övriga

27
faktorer som beaktades när materialet samlades in var att det antingen gick att utläsa hur länge

informanten hade varit sjukskriven eller att informanten nämnde sjukskrivningstiden i sitt
inlägg, eftersom avhandlingens fokus ligger på långtidssjukskrivning.

4.4 Informanter

Avhandlingens material består av tio diskussionstrådar skrivna av personer som var
långtidssjukskrivna för utmattningssyndrom. Informanterna hade antingen återgått till sin
normala arbetssituation, försökt återgå eller hade planer på att återgå till sin normala

arbetssituation. Sammanlagt analyserades 13 sidor text, motsvarande 7931 ord. Text som
analyserades var endast informanternas inlägg och kommentarer.

Av dessa tio informanter hade sex informanter registrerat sig på forumens hemsidor. Av

dessa tio var tre kvinnor och en man, medan de resterande inte hade uppgett kön. Utifrån
registrering kunde kön och ålder avläsas på två informanter. Utöver detta identifierade två av

informanterna sig själva som kvinnor i sina inlägg, dock uppgav ingen av dessa kvinnor sin
ålder. Den yngsta informanten vars ålder kunde avläsas var en kvinna, 27 år gammal. Den äldsta

var en man, 57 år gammal. De resterande hade inte uppgett ålder. Informanterna kodas som AJ i databearbetningen, sedan namngavs informanterna ytterligare resultatdelen skrevs.
Tabell 1

Överblick över Informanterna
A
B
C

D
E
F

G
H
I

J

Fall

Namn

Kön

Josefina

Kvinna

27

Thomas

-

-

Johanna
Magnus

Andreas
Helena

Marianne
Oskar

Sigrid
Stina

-

Man
-

Kvinna
-

Kvinna

-: angavs inte. Datum: när inlägget skrevs.

-

57
-

Ålder

Forum

Datum

Familjeliv.se

15.5.2016

Familjeliv.se

05.1.2017

Forum.mind.se
Medograf.se

Familjeliv.se
Familjeliv.se

18.11.2017
28.11.2020
18.4.2017
14.9.2013

Terapisnack.com 02.1.2017
Flashback.org

22.12.2020

Familjeliv.se

21.5.2012

Flashback.org

30.6.2019

28

4.5 Material

På grund av det känsliga ämnet insamlades material från olika diskussionsforum på internet

istället för t.ex. intervjuer. Enligt Sveningsson m.fl. (2003) gör internet det möjligt för

människor att kommunicera, både med varandra och världsomfattande internationell publik

(Sveningsson, Lövheim & Bergquist, 2003). Sveningsson m.fl. (2003) förklarar att det går att
skapa sociala nätverk med andra människor runt om i världen, genom t.ex. virtuella

gemenskaper (virtual communities). Enligt Sveningsson m.fl. (2003) är virtuella gemenskaper

ett sorts samhälle där medlemmarna kan känna gemenskap med varandra. Diskussionsforum
räknas som en sorts social miljö på internet. Mer specifikt en asynkron internetmiljö. Asynkrona

internetmiljöer beskrivs enligt Sveningsson m.fl. (2003) på följande sätt: ”Med det menas att

användarna kan läsa och skriva meddelanden vid olika tidpunkter och inte behöver vara
samtidigt närvarande (även om de kan vara det).” Diskussionsgrupper är även känd som Usenet.

Usenet är ett system för diskussionsgrupper som startades i slutet av 1970-talet. Usenet fungerar
som ett överlappande nätverk och består av nyhetsgrupper om olika ämnen där de klassificeras
enligt ämne vartefter diskussionsinlägg publiceras (Sveningsson m.fl., 2003). Sveningsson

m.fl. (2003) förklarar att människor söker sig till diskussionsforum när de söker stöd och hjälp
på internet eller när de vill skapa sociala kontakter. När det gäller stöd och hjälp på internet har
personen i fråga oftast råkat ut för någon olycka och vill komma i kontakt med andra som har

råkat ut för samma sak. Personen i fråga kan då få tips och råd. Diskussionsforum och inlägg
kan vara organiserade på olika sätt. De kan vara organiserade enligt tidsordning eller enligt
ämne. I diskussionsinläggen samlas meddelanden på ett centraliserat sätt där de ofta ligger kvar
en längre tid (Sveningsson m.fl., 2003).

När diskussionsinlägg analyseras går det enligt Sveningsson m.fl. (2003) att isolera en

individ i diskussionsinlägget. I denna avhandling isoleras personen som publicerat inlägget från

början, trådstartaren, som kallas informanten i denna avhandling. Denna metod gör att vi får en

bättre överblick över vad som händer och sammanhanget blir tydligare. Detta har gjorts för att
få svar på alla frågeställningar i denna avhandling.

4.6 Databearbetning och analys

Materialet samlades in mellan april och juni månad år 2021. Både Schreier (2013) och Elo och
Kyngäs (2008) argumenterar för att kodningsschemat med induktiv forskningsansats skapar
koder utgående från materialets helhet. Kodningsschemat består då av koder som är relevanta

för materialet och utgår ifrån avhandlingens frågeställningar. Utifrån materialet och

29
frågeställningarna skapades ett kodningsschema som används för att organisera och klassificera
källmaterialet. Koderna uppstod efter att det insamlade materialet tolkades upprepade gånger

medan de viktigaste faktorerna ur materialet skrevs ner för att beskriva innehållet. Ett flertal
mindre koder kopplades samman till en större helhet eftersom de koder som liknar varandra

kan sammanföras (Elo & Kyngäs, 2008). Koden social grupp innehåller ett flertal mindre koder

så som ensamstående, sambo, arbetskamrater, anhöriga, bekantskaper, vänkrets. Koderna som
kopplades samman till en större helhet är följande:
Tabell 2

Kodningsschema
Social grupp

Sjukskrivning Försvårande Underlättande Återkommande Emotioner
(tid)

faktorer

faktorer

sjukskrivning

Informanterna namngavs sedan A-J. Utifrån ovanstående koder analyserades fallen

enskilt. Sedan skrevs en summering av alla fall för att kunna kartlägga sjukdomsbilden och

individens upplevelse av återgången till arbetet. Efter kategoriseringen analyserades likheter

och skillnader för att strukturera det insamlade materialet. Informanterna namngavs ytterligare
när resultatdelen skrevs.

4.7 Tillförlitlighet och trovärdighet

Denna avhandling analyserar trådstartarens inlägg och kommentarer för att tydliggöra en del

faktorer som påverkat återgången till arbetet efter långtidssjukskrivning i utmattningssyndrom.

Avhandlingen fokuserar på upplevelsen hos personen som återgår till arbetet, därför är inte

inläggens kommentarer och svar från utomstående personer direkt relevant. Enligt Sveningsson
m.fl. (2003) blir antalet fall inte lika många i kvalitativa studier så som det blir i kvantitativa
studier. Vilket gör att det endast går att dra slutsatser kring de fall som inkluderats i denna

avhandling. Däremot kan resultatet säga något om möjliga tendenser och ge värdefull kunskap

som kan användas till framtida forskning eller kritisera tidigare studier (Sveningsson m.fl.,
2003). Alexanderson (2012) beskriver att webbaserade diskussionsforum har fördelen att

allting finns bevarat efter att diskussionen har avslutats. En annan fördel är att diskussionsforum

ofta är sorterade enligt ämne och gör det enkelt att söka efter ett specifikt ämne. Sveningsson
m.fl. (2003) belyser att diskussionsforum som berör ett specifikt ämne kallas för

webbgemenskaper (webbcommunities) där användaren kan bli medlem och skapa sin egen sida.
Diskussionsinlägg har även fördelen att det finns tid för eftertanke och reflektion över inläggets

30
innehåll och syfte, både när ett inlägg skrivs och när ett inlägg besvaras (Sveningsson m.fl.,
2003). Dock är det viktigt att komma ihåg att diskussionstrådarna kan bestå av grundlösa
påståenden såväl som verifierbar fakta (Alexanderson, 2012).

4.8 Etiska aspekter

Att samla in material från diskussionsforum på internet utan att informera människorna som

studeras minskar risken att forskarens närvaro påverkar miljön (Sveningsson m.fl., 2003).

Enligt Sveningsson m.fl. (2003) kan forskaren inte alltid göra sig synlig eller tillkännage sin

närvaro vid insamling av information via internet, det kan rentav vara omöjligt i vissa fall
eftersom texten och materialet som ska analyseras kan förstöras när forskaren ber om tillstånd.

Dock kan forskaren observera miljön på ett sätt som inte är möjligt vid observation utanför
internet. I denna avhandling används endast diskussionsforum som är öppna för allmänheten,

vilket betyder att individer som diskuterar i diskussionsforum är väl medvetna om detta.

Diskussionsforumen som används för denna avhandling kräver inte registrering eller
medlemskap. Diskussionsforumen kräver inte heller att individen ska skriva sitt namn, kön,
ålder eller annan känslig information. De diskussionsinlägg som har valts ut i denna avhandling

är publicerade av anonyma individer. Kön och ålder kan endast avläsas om individen själv har
skrivit ut det i inlägget, eller om individen har skapat en profil på dessa forum.

5 Resultat

5.1 Vilka faktorer bidrar till att försvåra eller underlätta arbets- och
livssituationen för informanterna i samband med återgången till arbetet?
5.1.1 Socialt stöd

Sammanlagt undersöktes tio informanter. Hos fyra informanter framkom inte information om
deras sociala stöd, medan de resterande sex hade inkluderat information kring sitt sociala stöd

i sina diskussionsinlägg. Av dessa sex informanter hade fyra stycken familj med småbarn och
en av informanterna hade sambo. En av informanterna är Thomas, som har varit sjukskriven i

sex månader, han skriver i sitt diskussionsinlägg om sitt sociala stöd: ”Problemet för mig är att

jag har så lite socialt stöd och det därmed blir svårare att klara av alla mina problem själv.” Han
nämner även att han inte får stöd av sin läkare eller sin psykolog:

Jag skall prata med min läkare. Jag är dålig på att ställa krav. Jag är rädd att läkaren

skall vända sig emot mig. Min första läkare sa till mig efter 1 månad att han inte kunde

31
sjukskriva mig längre. Min psykolog ger mig heller inte något speciellt stöd i detta. Jag
förstår faktiskt inte varför hon inte gör det.

Thomas förklarar varför han är rädd att läkaren ska vända sig emot honom. Han upplever att

flera läkare har förminskat honom och hans mående, vilket han upplever tär på hans krafter.
Thomas skriver följande i sitt diskussionsinlägg:

Samt alla gånger doktorerna förminskat mig och mitt mående, vägrat tro på mig, vägrar

inge hopp om att det blir bättre osv osv vägrat sjukskriva mig. Man måste vara oerhört
stark för att ta fighten med alla dessa känslomässigt handikappade läkare.

Senare i diskussionstråden skriver Thomas att han har fått en ny psykologkontakt och han

uppmuntrar de andra som skriver i diskussionstråden att fortsätta söka en efter en bra psykolog.
Han skriver följande i sitt diskussionsinlägg: ”Dock har jag fått pröva flera psykologer och olika
inriktningar innan jag hittat en som jag trivs med. Kan ju vara värt att tänka på. Vi är ju alla
olika och trivs bra med olika människor/behandlingsterapier.”

Två av tio informanter nämner hur deras arbetsmiljö och sociala stöd på arbetsplatsen ser ut.

En av dessa informanter är Stina, som varit sjukskriven i totalt två och en halv månad, hon
skriver att hon upplever en god arbetsmiljö: ”Har en bra chef, trevliga kollegor, flextid,

friskvård.” Sigrid är den andra informanten som beskriver sin arbetsmiljö. När inlägget skrevs
hade hon varit sjukskriven i två månader och sökte råd kring att byta arbetsplats när det är dags

för återgång till arbetet. Tillskillnad från Stina, beskriver Sigrid en negativ arbetsmiljö på
hennes nuvarande arbetsplats. Sigrid skriver följande i sitt diskussionsinlägg:

Nej jag har ju blivit mobbad på jobbet på grund av att jag har varit sjukskriven.
Anklagad för att inte vara sjuk, när jag verkligen mått piss. Spytt på jobbet flera gånger.

Vet inte vad chefen kan göra när man blir mobbad. Tog upp detta med chefen, då pratade
hon med alla kollegor, inget mer. Men det fick mig att vantrivas, bildades mer stress.

Sigrid skriver i sitt diskussionsinlägg att hon inte vill återgå till arbetet eftersom

arbetskamraterna inte tror på att hon är sjuk. Hon ska återgå till arbetet inom kort men upplever

att hennes arbete är alltför tungt, både fysiskt och psykiskt. Hon vill inte återgå till sin

arbetsplats och skriver följande: ”Men visst jag kan gå dit och göra bort mig inför kollegor och

32
chefer.” Sigrid nämner sedan i sitt diskussionsinlägg att hennes arbetshandledare ger henne

möjligheten förflyttas till en annan avdelning, eller söka nytt arbete på en ny arbetsplats när det
är dags för hennes återgång till arbetet.

5.1.2 Behandlingsmetoder och hjälpmedel

Tre informanter uppgav att fysisk aktivitet reducerade ångest och oro. En av dessa informanter
är Thomas, som nämner att det är fysiskt krävande att röra på sig när kroppen är utmattad, men

han försöker röra på sig varje dag. Thomas skriver följande i sitt diskussionsinlägg:
”Springer/går på yoga när jag orkar.” Thomas förklarar att ångesten släpper då han utövar yoga
eller går på promenad. Istället för ångesten infinner sig då en känsla av ledsamhet som han
anser är lättare att hantera än ångesten. Thomas skriver följande i sitt diskussionsinlägg:

Ångesten släpper och minskar genom yoga, avslappning - istället kan jag då bli ledsen
- vilket jag tycker är en känsla som är lättare att hantera. Även promenader hjälper mig
- ska nog ta en promenad nu strax för att se om allt blir lite bättre.

Magnus är en av informanterna som genomgick en KBT (kognitiv beteendeterapi) behandling
via ett företag på internet när han blev sjukskriven för utmattningssyndrom. Efter en
långtidssjukskrivning på fem månader återgick han till arbetet men kände att det blev för snabb

upptrappning. Planen för återgången var att Magnus skulle börja arbeta heltid efter en månad
tillbaka på arbetet. Magnus skriver följande i sitt diskussionsinlägg:

Genomgick KBT behandling via ett företag på nätet. Initiativet till behandlingen tog jag

själv eftersom vårdcentralen nöjde sig med sjukskrivning. Åter till arbete i september
med vad jag känner för snabb upptrappning. Skulle vara på 100% första november.
Lyckades på en månad till som sjukskriven på 25%.

Trots detta upplever Magnus att behandlingen gav en hel del insikter och bra verktyg. Han

kommer själv fram till att han troligen har drabbats av ett återfall och diskussionsinlägget

avslutas med att han skriver: ”Ja det lär nog bli en KBT terapi till.” En annan respondent,
Johanna, hade gått KBT terapi samtidigt som hon åt SSRI (antidepressiva läkemedel) när hon
blev sjukskriven för utmattningssyndrom första gången för fyra år sedan. Nu har Johanna blivit
sjukskriven igen och skriver följande i sitt diskussionsinlägg:

33
Har gått KBT och äter SSRI, tyckte att jag har lärt mig så mycket under resans gång –
mådde så mycket bättre och kände att jag klarar av att leva ’normalt’ igen. Tänkte att
jag klarar av stressen på jobbet bara jag återhämtar mig efteråt, men det var visst inte
så.

Även Stina skriver i sitt diskussionsinlägg att hon tidigare har gått i KBT. Hon skulle vilja ta
antidepressiva läkemedel men varken hennes läkare eller KBT-specialist vill skriva ut
läkemedel åt henne. Hon nämner i sitt diskussionsinlägg att KBT-specialisten anser att hon är

för frisk för att få utskriven medicin. Däremot skriver Thomas i sitt diskussionsinlägg: ”Jag äter

inte medicin av något slag och vill helst inte göra det.” Trots att alla hans läkare har
rekommenderat antidepressiva läkemedel som behandling.

5.2 Hur många informanter klarar av att återgå till sin normala
arbetssituation efter sjukskrivningen, samt vilka faktorer bidrar till att de
som återgår klarar av det?
5.2.1 Informanternas återgång

Fem av tio informanter klarade inte av återgången till arbetet och blev återigen sjukskrivna.
Hos tre informanter framkom det inte i diskussionsinlägget om de klarade av att återgå till

arbetet eller inte. En av informanterna är Helena, som inte klarade av återgången, hon skriver
följande i sitt diskussionsinlägg:

I slutet av augusti kände jag mig frisk igen och valde (efter läkarens påtryckning) att

börja jobba så smått på 25%. Två dagar gick innan symtomen började komma
smygandes. Denne läkare sjukskrev mig igen på heltid och nu sitter jag här hemma;
modfälld, besviken och med en känsla av att vara totalt värdelös!

Thomas, som presenterades i ett tidigare skede, skriver följande i sitt diskussionsinlägg:
Jag är 100% sjukskriven sedan lite mer än ett halvår. Försökte just återigen gå tillbaka

till jobbet 25% men efter 5 dagars arbete med oerhört enkla arbetsuppgifter (3,3 timmar
två dagar varje vecka nu under julen) blev jag helt apatisk. Låg bara i sängen och kunde

inte känna och kunde inte tänka någonting. Det känns så förnedrande att gå på gång vara

34
tvungen att försöka jobba när man innerst inne vet att det inte går - men man måste för
att bevisa för Försäkringskassan/sin läkare att det verkligen inte går.

Thomas klarade inte av återgången till arbetet och fick sedan besked om att han förlorade sitt

arbete. Marianne har varit sjukskriven i utmattningssyndrom i varierande omfattning i två år
och arbetar nu halvtid. Hon menar nu att det inte hjälper att vara sjukskriven då det inte är

arbetet i sig som är problemet. Marianne beskriver sin hemsituation och skriver följande i sitt
diskussionsinlägg:

Barn med ADD och autism som suttit hemma från skolan i 2,5 år, samt en långdragen
och slitsam separation från barnets pappa… Man ska både vara läkare, psykolog, lärare,

jurist mm samtidigt…eller åtminstone orka tjata på alla dessa och många därtill, massor
av möten osv.

5.2.2 Arbetskrav och arbetsresurser

Två av tio informanter klarade av att återgå till arbetet med justerad arbetsmängd. Johanna, som
återigen blev sjukskriven efter tio månaders sjukskrivning, skriver följande i sitt
diskussionsinlägg:

Var sjukskriven på heltid ca 10 mån, sedan sakta arbetat mig upp till heltid. Gått ner i

arbetstid i perioder men inte fått mindre att göra. Har nu blivit sjukskriven igen då

stressymtom kommit tillbaka. Känner mig som en idiot som inte lärt mig var mina
gränser går, att jag låtit mig dras med i det höga tempot igen.

Oskar som har varit sjukskriven i tio månader och nu är arbetssökande, skapade sin
diskussionstråd med motiveringen att utmattningssyndrom diskuteras allt för lite i dagens
samhälle. Han skriver följande:

Jag tycker det talas för lite om utbrändhet i samhället, folk vet inte vad det är förens det
är försent. Vi lär oss HLR på jobben men inte hur man kan se någon som jobbar för hårt
eller håller på att gå i väggen.

35
Thomas, som förlorade sitt arbete på grund av att han återigen blev sjukskriven, skriver i sitt
diskussionsinlägg att återhämtning och vila är en viktig faktor i hans tillfrisknande av
utmattningssyndrom. Han skriver följande i sitt diskussionsinlägg:

Det går att komma tillbaka. Det tar lång tid men jag är övertygad om att jag skall

arbeta igen. Även om jag inte klarar det just nu. Många andra kommer tillbaka - Jag

svänger också fram och tillbaka - när jag utsätts för stress så kan jag inte gå ned i varv
snabbt, men när jag får ta det lugnt och puttra på i eget tempo så återhämtar jag mig
hela tiden och känner mer ork.

5.3 Vilka symtom uttrycks av informanterna när de blev sjukskrivna,
under sjukskrivningen samt vid återgången till arbetet?
5.3.1 Psykiska och emotionella symtom

Nio informanter anger fysisk trötthet som symtom. En informant blev diagnostiserad med
depression under tiden diskussionstråden uppdaterades och var aktiv, trots detta nämnde fler av

informanterna nedstämdhet som symtom. Sex informanter upplevde psykosomatiska symtom,
alla dessa upplevde någon form av ångest, relaterad till utmattningen.

Thomas skriver följande i sitt diskussionsinlägg: ”Det är så oerhört slitsamt för mitt

psyke. Jag känner mig helt värdelös - svårt att sova, nedstämd, trött och ångest”. Andreas, som
har varit sjukskriven i sex månader och börjat arbeta på en ny arbetsplats efter sjukskrivningen,
skriver följande i sitt diskussionsinlägg: ”Om jag arbetar ex: två dagar så känner jag mig sedan
snabbt utmattad/slut/full av ångest och behöver vara hemma och vila/sova/återhämta mig.”

Thomas skriver att ångesten och nedstämdheten försvinner när han får vila och inte arbeta: ”När
jag vilar och inte jobbar minskar ångesten och nedstämdheten. Så fort jag drar upp stress eller
något händer kommer det tillbaka.”

Josefina har varit sjukskriven i utmattningssyndrom i två månader och arbetar nu

halvtid. Under en längre tid har hon känt att hon inte klarar av det och hon har precis fått veta
att hon är gravid. Hon nämner att graviditeten var oplanerad Josefina skriver följande i sitt

diskussionsinlägg: ”Iom graviditeten är jag ju ännu tröttare än med bara utmattningssyndrom.
Jag sover hela tiden, har inte ork eller lust till något. Att ta sig upp på morgonen är en rejäl

pina.” Hon nämner att hon vill bli sjukskriven på heltid för att hon inte klarar av arbetet längre.

Fem informanter skriver kring sina emotioner i sina diskussionsinlägg. De emotioner

som nämns i diskussionsinläggen är hopplöshet, ensamhet, värdelöshetskänslor och

36
meningslöshet. Thomas skriver i sitt diskussionsinlägg: ”Även det där med värdelöshets

känslorna kom och gick.” En del av emotionerna var inte endast negativa, tre informanter
uppgav positiva emotioner i diskussionstråden.

Fyra informanter uppger information kring deras personliga prestation både i privatlivet

och i arbetslivet. Alla informanter skriver i sina diskussionsinlägg att de har kognitiva

svårigheter som försvårar arbetslivet. En av dessa fyra informanter är Stina, som upplever
kognitiva svårigheter som påverkar arbetet och vardagen. Stina skriver i sitt diskussionsinlägg

att hon har svårigheter av att klara av sitt arbete och sina arbetsuppgifters, samtidigt som hon
har svårt att klara av vardagliga situationer på grund av kognitiva svårigheter. Stina förklarar
sina kognitiva svårigheter: ”När kroppen och hjärnan är så slut att man inte ens minns sitt eget

bankkontonummer, inte minns vilken buss man skall ta hem eller namnen på sina barn.” Vidare
skriver Stina:

Det vore enklare om jag hade haft ett lätt jobb, men har tyvärr ett jobb som även med

anpassade uppgifter kräver ’hjärna’. Fattar inte hur detta skall gå, när jag inte ens
kommer ihåg att jag lämnat barnen på skola/dagis, min ålder eller mitt mobilnummer.
Jag är statlig tjänsteman och orkar inte med mitt jobb pga. utmattningssyndromet.

Andreas har varit sjukskriven i nästan ett halvår, han skriver följande i sitt

diskussionsinlägg: ”Har även blivit diagnostiserad med social fobi och undrar om jag någonsin

kan jobba heltid igen.” Han skriver även att han gärna vill arbeta och trivs med arbetet, men att
han inte klarar av att arbeta på grund av utmattningssyndromet och hans sociala fobi. Han söker
råd kring om han ska berätta om sina sjukdomar på arbetet eller inte.
5.3.2 Psykosomatiska och fysiska symtom

Tre informanter uppgav psykosomatiska och fysiska symtom i sina diskussionsinlägg. De
psykosomatiska symtom som identifierades ur diskussionsinläggen var andnöd, stickningar i
bröstet, torr i munnen, tunnelseende, yrsel, kräkningar, hjärtklappningar, domningar i armar,
sömnproblem, värk i muskler, huvudvärk, humörsvängningar, minskad sexlust.

Helena, som först blev sjukskriven i fyra månader, beskriver följande symtom sitt

diskussionsinlägg ”Hade under våren börjat få konstiga symtom som otrolig trötthet,

hjärtklappning, halsbränna, tryck över bröstet, yrsel, tunnelseende, sus i öronen och ont i leder.”

Helena återgick till arbetet men blev återigen sjukskriven på heltid. Stina, som varit sjukskriven
i två och en halv skriver följande i sitt diskussionsinlägg ”Jag har hjärtklappning, domningar i

37
händer/armar, sömnproblem (vaknar vid 03:00 och kan inte somna om), svår värk i nacke och

axlar + hemsk huvudvärk och är så trött att benen knappt bär mig + hemska
humörsvängningar.” Vidare förklarar Stina sina psykosomatiska och fysiska symtom:
Behöver man antidepressiva tabletter eller kan man på annat sätt återställa nivåerna av

serotonin, oxytocin och dopamin? Tydligen slutar dessa hormoner produceras efter en
lång tid utmattning (och det kan ju förklara varför jag är nere, inte har någon sexlust och
inte är motiverad till någonting).

Oskar som har varit sjukskriven i tio månader och nu är arbetssökande beskriver

följande psykosomatiska symtom: ”När man börjar få huvudvärk, dåligt immunförsvar, magont

och annat stressrelaterat så tror man att det ska gå över, vilket det kanske gör periodvis, så man

tror att det helt enkelt är normalt.” Oskar skriver att han hade arbetat som kock på en restaurang
i fem år när han blev sjukskriven i utmattningssyndrom. Han ansåg att han var stresstålig och
hade inte haft några problem sedan innan. Oskar beskriver insjuknandet enligt följande:

Plötsligt när det var som mest stressigt så får jag plötsligt andnöd, stickningar i bröstet,
torr i munnen, tunnelseende och stark yrsel sen höll jag nästan på att kräkas. Jag blev

alldeles tom i huvudet. Från att ha 200 saker i huvudet till ingenting. Blackout i hjärnan
helt enkelt.

Oskar fick ledigt från arbetet i två dagar, när han återgick till arbetet fick han

panikångest. Trots detta fortsatte han arbeta tills han blev anställd på en ny arbetsplats och när

han skulle inleda sitt arbete beskriver Oskar vad som hände: ”I panik sjukanmäler jag mig 5
minuter innan jag ska åka, jag ringer hälsocentralen och dagen efter fick jag tid hos läkaren.

Ganska snabbt för att få diagnosen ”stressrelaterat utmattningssyndrom” a.k.a utbränd.” Oskar
fick då ångest och orodämpande medicin i samband med sjukskrivningen.

6.1 Resultatdiskussion

6 Diskussion

Denna avhandling presenterar tre övergripande frågeställningar: a) Vilka faktorer bidrar till att
försvåra eller underlätta arbets- och livssituationen för informanterna i samband med

återgången till arbetet, b) Hur många informanter klarar av att återgå till sin normala
arbetssituation efter sjukskrivningen, samt vilka faktorer bidrar till att de som återgår klarar av

38
det och c) Vilka symtom uttrycks av informanterna när de blev sjukskrivna, under
sjukskrivningen samt vid återgången till arbetet?

Resultatet visar att socialt stöd, fysisk hälsa, en positiv arbetsmiljö och

behandlingsmetoder bidrar till att underlätta arbets- och livssituationen för informanterna i

samband med att de återgår till arbetet. Socialt stöd och en positiv arbetsmiljö presenterades i
tidigare forskning som en viktig faktor både i privatlivet och arbetslivet (Boštjančič & Koračin,

2014; Demerouti, m.fl., 2001; Maslach, 1988). Resultatet visar att de informanter som har en
god arbetsmiljö med goda relationer på arbetsplatsen gärna återgår till samma arbetsplats,

medan de som upplever en negativ arbetsmiljö önskar byta arbetsplats eller på något annat vis

förändra arbetsmiljön genom att byta avdelning eller få andra arbetsuppgifter. De informanter

som upplever att de har en god arbetsmiljö uttryckte i sina diskussionsinlägg att fler faktorer än
arbetet i sig bidrar till deras utmattningssyndrom. Herlofson (2014) och argumenterar för att

fysisk aktivitet kan reducera stress, oro och ångest. I Boštjančič och Koračin (2014)
undersökning värderade deltagarna vila, återhämtning och fritidsaktiviteter vid tillfrisknandet

och återgången till arbetet. Resultatet i avhandlingen visar att fysisk aktivitet är en bidragande
faktor till att underlätta arbets- och livssituationen för informanterna. Detta gäller både under

sjukskrivningen och när arbetstagarna återgår till arbetslivet. En av informanterna, Johanna,
skriver följande i sitt diskussionsinlägg:

Har sakta kommit till insikt med att positiva tankar, logik och sunt förnuft inte räcker

för att komma till lugn och balans (för mig). Jag behöver använda kroppen för att känna
mig bra, göra något aktivt som att gå utomhus, städa, ringa, leka med barnet etc. Fysiskt
byta riktning från passivitet till aktivitet, det är för mig oftast mera effektivt för att släppa

ältande och oro jämfört med att försöka reda ut mitt inre genom tankar och mentala
strategier.

Fyra informanter fick behandling av något slag, tre av dessa har erfarenhet av KBT

medan en informant har kontakt med psykolog. Tre informanter nämner antidepressiva
läkemedel i sina diskussionsinlägg. En av dessa nämner att hon äter antidepressiva läkemedel i

samband med KBT behandling. Två informanter diskuterar sina tankegångar kring att äta
antidepressiv medicin. Tidigare forskning visar att antidepressiva läkemedel och KBT

rekommenderas som behandling vid utmattningssyndrom (Boštjančič & Koračin, 2014; Prince
m.fl., 2007).

39
Fem informanter klarade inte av återgången till arbetet och blev återigen sjukskrivna,

varav en blev uppsagd från sin arbetsplats när han återigen blev sjukskriven. Hos tre av

informanter framkom det inte i diskussionsinlägget om personerna klarade av att återgå till
arbetet eller inte. Två informanter klarade av att återgå till arbetet med justerad arbetsmängd,

vilket är en bidragande orsak till att de klarade av återgången. När det gäller återgången till

arbetet visar tidigare forskning att det finns ett flertal faktorer som påverkar arbetstagaren.

Dessa är social miljö, individuell personlighet, kognitiva processer, humör, attityder, känslor

gentemot arbetet och arbetsplatsens plan och resurser för arbetstagarens återgång (Boštjančič
& Koračin, 2014; Demerouti, m.fl., 2001; Prince m.fl., 2007; Young m.fl., 2005).

Demerouti m.fl. (2001) och Young m.fl. (2005) argumenterar för att arbetsplatsen bör

ge tillräckligt med resurser i arbetet för att arbetstagaren ska klara av de krav som finns på

arbetsplatsen. Detta kan enligt Demerouti m.fl. (2001) göras genom adekvat arbetsdesign och
genom att inte försöka förändra arbetstagarnas uppfattningar och tolkningar av deras

arbetsförhållanden. Endast två informanter klarade av att återgå till arbetet med justerad
arbetsmängd, vilket kan ses som att fler resurser infördes i arbetet och mindre krav ställdes på

arbetstagarna. Även Maslach (1988) och Boštjančič och Koračin (2014) förklarar att det är
viktigt att individen tar pauser i arbetet och känner att det går att koppla av, vilket det finns mer

utrymme för med ökade resurser och mindre krav. En informant nämner i sitt diskussionsinlägg
att hon har återgått till arbetet med minskad arbetstid men trots detta har arbetsmängden inte
minskat, vilket ledde till att hon blev sjukskriven igen.

Alla informanter upplever och uttrycker någon form av symtom kopplad till att vara

långtidssjukskriven i utmattningssyndrom. De symtom som informanterna upplever kopplade
till att vara långtidssjukskrivna i utmattningssyndrom var psykiska symtom, emotionella

symtom, psykosomatiska symtom och fysiska symtom. Alla informanter förutom en anger
fysisk trötthet som symtom. Fler av informanterna nämner symtom så som nedstämdhet, ångest,

trötthet, oro, stress och svårigheter att sova. Vad gäller den psykiska hälsan och risken av att
drabbas av andra sjukdomar, blev två informanter diagnostiserade med sjukdomar under tiden
deras diskussionstrådar var aktiva. En informant blev diagnostiserad med depression under

tiden som diskussionstråden var aktiv. En annan informant blev diagnostiserad med social fobi
och upplevde att det försvårade återgången till arbetet. Precis som Prince m.fl. (2007) förklarar,
kan den psykiska hälsan öka risken för följdsjukdomar och/eller kräva nödvändiga
livsstilsförändringar.

Informanterna upplevde psykosomatiska symtom och fysiska symtom. Fler informanter

reflekterar över att de har kognitiva svårigheter som påverkar deras privatliv och arbetsliv,

40
vilket även Demerouti m.fl. (2001) redovisar för. Bland annat beskriver informanterna att de

glömmer sin ålder, telefonnummer och koden till deras bankkort. Prince m.fl. (2007) förklarar
att psykosomatiska symtom är vanlig vid utmattningssyndrom. De psykosomatiska och fysiska
symtomen som identifierades ur diskussionsinläggen var andnöd, stickningar i bröstet, torr i

munnen, tunnelseende, yrsel, kräkningar, hjärtklappningar, domningar i armar, sömnproblem,

värk i muskler, huvudvärk, humörsvängningar och minskad sexlust. Hälften av informanterna

uppger emotioner kopplade till att vara långtidssjukskrivna i utmattningssyndrom i sina
diskussionsinlägg. De emotioner som nämns i diskussionsinläggen är hopplöshet, ensamhet,

värdelöshetskänslor och meningslöshet. Deltagare i Boštjančič och Koračin (2014)
undersökning hade nämnts likadana emotioner efter deras sjukskrivning. Dock var de
emotioner som uttrycktes inte endast negativa, vilket kan bero på att diskussionsinlägget var
aktivt i en så pass lång tid att informanten blev på bättringsvägen.

Inga specifika yrkesgrupper undersöktes i denna avhandling, däremot nämner tre

informanter deras yrken i deras diskussionsinlägg. De tre yrkesgrupperna som nämns är kock,

servicehandläggare på Försäkringskassan och statlig tjänsteman. På basen av informanternas
diskussionsinlägg, där antingen yrke eller en stressande arbetssituation nämns, överensstämmer

tidigare forskning med avhandlingens resultat (Demerouti, m.fl., 2001; Maslach, 1998). Detta
eftersom kraven på arbetsplatsen stiger inom yrken som kräver ett nära arbete med människor
(Demerouti m.fl., 2001). Maslach (1998) anser att dessa yrkesgrupper utsätts för en kronisk

emotionell påfrestning, en form av arbetsstress, som kan leda till utmattningssyndrom. Slutligen

kan inte generaliseringar göras i denna avhandling gällande yrkesgrupper utsatthet för
insjuknandet i utmattningssyndom.

6.2 Metoddiskussion

Metoden för avhandlingen var kvalitativ innehållsanalys baserad på diskussionsforum på

internet. Endast Microsoft Word användes för att samla in materialet, vilket inte var något

problem eftersom alla diskussionstrådar sparades ner i skilda dokument som namngavs. Tack

vare detta var enkelt att gå tillbaka och läsa igenom diskussionstrådarna. Eventuellt kunde
analysverktyget Nvivo har använts för att samla in materialet, dock upplevdes Microsoft Word

och dess funktioner besitta de verktyg som behövdes för avhandlingens material. Vad gäller

diskussionsforum och att samla in material från dessa, kan det vara en styrka i avhandlingen då

det finns tillräckligt med material kring ämnet. Tack vare detta kunde diskussionsinlägg, som i
högsta grad var relaterade till avhandlingens syfte och frågeställningar, väljas ut.

41
Diskussionsinläggen som valdes ut upplevdes vara trovärdiga och uppriktiga. Huruvida

personer som skriver på diskussionsforum är sanningsenliga är omöjligt att veta. Det som
möjligtvis kan vara en begränsning är att det inte är möjligt att ställa följdfrågor till
informanterna, eftersom ingen intervju eller enkätstudie gjordes i samband med
undersökningen.

6.3 Slutsatser

Sammanlagt undersöktes tio stycken informanter från diverse svenskspråkiga diskussionsforum
på internet. Samtliga informanter bidrog till att svara på avhandlingens tre frågeställningar.

Resultatet i denna avhandling identifierar flera faktorer som bidrar till att underlätta arbets- och

livssituationen för informanterna i samband med att de återgår till arbetet. Nyckelfaktorerna för
lyckad återgång till arbetet är socialt stöd, fysisk aktivitet, balans mellan krav och resurser på
arbetsplatsen, positiv arbetsmiljö och olika former av behandlingsmetoder. Fem av tio
informanter klarade inte av återgången till arbetet och blev återigen sjukskrivna. Hos tre av tio

informanter framkom det inte i diskussionsinlägget om hen klarade av att återgå till arbetet eller
inte. Två av tio informanter klarade av att återgå till arbetet med justerad arbetsmängd, vilket

är en bidragande orsak till att de klarade av återgången eftersom dessa informanter fick mera

resurser och mindre krav. De informanter som inte klarade av återgången var antingen inte

tillräckligt friska för att återgå till arbetet, eller så återgick informanterna tillbaka till samma
arbetssituation som fick dem att bli långtidssjukskrivna för utmattningssyndrom. I dessa fall

påstod informanterna att kraven på arbetsplatsen inte överensstämmer med mängden resurser
eller att det fanns brister i arbetsgemenskapen. De symtom som informanterna upplever i

samband med långtidssjukskrivning i utmattningssyndrom var främst psykiska symtom
kopplade till emotioner så som ångest, oro, stress och nedstämdhet. Psykosomatiska symtom

så som fysisk utmattning var vanligast bland informanterna. Avhandlingens resultat

överensstämmer med tidigare forskning och JD-R modellens teori kring krav och resurser på
arbetsplatsen.

6.4 Förslag till fortsatt forskning

Denna avhandling undersökte vilka symtom som informanterna uttrycker kopplade till att vara
långtidssjukskriven för utmattningssyndrom. Resultatet visade att de vanligaste symtomen som

utmattningssyndrom medför är fysisk trötthet, psykiska symtom och psykosomatiska symtom.

De psykiska symtomen som identifieras är främst kopplade till emotioner. Emotioner som

42
nämns i diskussionsinläggen är hopplöshet, ensamhet, värdelöshetskänslor och meningslöshet.
Som tidigare nämnts var dessa symtom inte endast negativa; tre informanter uppgav positiva

emotioner i diskussionstråden, vilket kan bero på att diskussionsinlägget var aktivt i en så pass
lång tid att informanten blev på bättringsvägen. Förslag till fortsatt forskning är därför en

undersökning kring de emotioner som uppstår i samband med insjuknandet i och tillfrisknandet
från utmattningssyndrom. Johanna skriver följande i sitt diskussionsinlägg:

Det positiva som jag kan känna nu är att det har börjat växa fram en stolthet över att
faktiskt ha gått igenom detta, att kunna hjälpa andra i samma situation genom att kunna
säga att jag vet hur det känns. Och stolt över att ha min känslighet för den gör mig till

mig. Jag behöver inte vara stark så som jag alltid trott. Skulle aldrig värdera någon annan

utifrån personliga egenskaper eller prestationer, och börjar så smått inse att jag då också
måste sluta värdera mig själv utifrån detta.

43

Litteraturförteckning

Ahola, K., Honkonen, T., Isometsä, E., Kalimo, R., Nykyri, E., Koskinen, S., Aromaa, A., &
Lönnqvist, J. (2006). Burnout in the general population. Results from the Finnish Health
2000 Study. Social Psychiatry and Psychiatric Epidemiology, 41(1),11–17.
https://doi.org/10.1007/s00127-005-0011-5
Alexanderson, K. (2012). Källkritik på Internet. SE:s Internetguide. nr. 25.
Arbetshälsoinstitutet. (u.åa.). Balans mellan arbetet och privatlivet. Hämtad 16.4.2021 från
https://www.ttl.fi/sv/arbetsgemenskap/balans-mellan-arbetet-och-privatlivet/
Arbetshälsoinstitutet. (u.åb.). Stress och utbrändhet.
https://www.ttl.fi/sv/arbetstagare/stress-och-utbrandhet/

Hämtad

Arbetshälsoinstitutet. (u.åc.). Hälsofrämjande verksamhet. Hämtad
https://www.ttl.fi/sv/arbetsgemenskap/halsoframjande-verksamhet/

15.4.2021

från

16.4.2021

från

Arbetsmiljöverket. (2020). Arbetsgivarens ansvar för arbetsmiljön. Hämtad 9.8.2021 från
https://www.av.se/arbetsmiljoarbete-och-inspektioner/arbetsgivarens-ansvar-forarbetsmiljon/
Arbetsmiljöverket.
(2018a).
Hälsooch
sjukvård.
Hämtad
https://www.av.se/halsa-och-sakerhet/halso--och-sjukvard/

9.8.2021

från

Arbetsmiljöverket. (2018b). Arbetsmiljölagen – med kommentarer. Hämtad 10.8.2021 från
https://www.av.se/globalassets/filer/publikationer/bocker/arbetsmiljolagen-bokh008.pdf
Arbetsmiljöverket. (2015). Organisatoriskt och social arbetsmiljö. Hämtad 9.8.2021 från
https://www.av.se/globalassets/filer/publikationer/foreskrifter/organisatorisk-och-socialarbetsmiljo-foreskrifter-afs2015_4.pdf
Arbetarskyddet. (2015). Företagshälsovårdssamarbete och stöd för arbetshälsan. Hämtad
4.2.2020
från
https://www.tyosuojelu.fi/web/sv/arbetshalsa-ocholycksfall/foretagshalsovard/forandrad-arbetsformaga
Arbetarskyddet.
(2019).
Psykosocial
belastning.
Hämtad
4.2.2020
https://www.tyosuojelu.fi/web/sv/arbetsforhallanden/psykosocial-belastning

från

Billings, A.-G., & Moos, R.-H. (1982). Work stress and the stress-buffering roles of work and
family resources. Journal of Organizational Behavior, 3(3), 215–232.
https://doi.org/10.1002/job.4030030303
Boštjančič, E., & Koračin, N. (2014). Returning to work after suffering from burnout syndrome:
Perceived changes in personality, views, values and behaviors connected with work.
Psihologija, 47(1), 131–147. https://doi.org/10.2298/PSI1401131B
Bryman, A. f. & Nilsson, B. (2018). Samhällsvetenskapliga metoder (Upplaga 3.). Liber.

44
Demerouti, E., Bakker, A.-B., Nachreiner, F., & Schaufeli, W.-B. (2001). The job demandsresources model of burnout. Journal of Applied Psychology, 86(3), 499–
512. https://doi.org/10.1037/0021-9010.86.3.499
Elo, S., & Kyngäs, H. (2008). The qualitative content analysis process. Journal of advanced
nursing, 62(1), 107–115. https://doi.org/10.1111/j.1365-2648.2007.04569.x
Engelholm, E. (2019). Antimobbningsinterventioner för arbetsplatser. En systematisk
litteraturstudie kring arbetsplatsmobbning och förebyggande interventionsstrategier i
mobbning. Åbo Akademi.
Etzion, D. (1984). Moderating effect of social support on the stress–burnout
relationship. Journal
of
Applied
Psychology,
69(4),
615–
622. https://doi.org/10.1037/0021-9010.69.4.615
Fejes, A. & Thornberg, R. (2019). Handbok i kvalitativ analys (Upplaga 3.). Liber AB.
Folkpensionsanstalten. (2019a). Om sjukdomen och arbetsoförmågan blir långvarig. Hämtad
4.2.2020 från https://www.kela.fi/web/sv/arbetsgivare-sjukdomen-blir-langvarig
Folkpensionsanstalten. (2019b). Sjukdagpenning till arbetsgivare. Hämtad 4.2.2020 från
https://www.kela.fi/web/sv/arbetsgivare-sjukdagpenning
Företagshälsovårdens branschorganisation i Sverige. (u.å.). Om företagshälsovård. Hämtad
10.8.2021 från https://www.foretagshalsor.se/sv/om-foretagshalsovard
Försäkringskassan. (u.å.). Sjukdagpenning för anställda. Hämtad
https://www.forsakringskassan.se/privatpers/sjuk/anstalld/sjukpenning

9.8.2021

från

Galderisi, S., Heinz, A., Kastrup, M., Beezhold, J., & Sartorius, N. (2015). Toward a new
definition of mental health. World psychiatry: official journal of the World Psychiatric
Association (WPA), 14(2), 231–233. https://doi.org/10.1002/wps.20231
Gorgievski, M.-J., & Hobfoll, S.-E. (2008). Work Can Burn Us Out or Fire Us Up:
Conservation of Resources in Burnout and Engagement. Nova Science Publishers, Inc.
Herlofson, J. (2014). MiniPsykiatri. Natur & Kultur
Hwang, P., Lundberg, I., Rönnberg, J., & Smedler, A-C. (2005). Vår tids psykologi. Natur och
kultur. Sverige.
ICD-10. (2021a). Diagnosis Code F43.2: Adjustment disorders. Hämtad 15.9.2021 från
https://www.icd10data.com/ICD10CM/Codes/F01-F99/F40-F48/F43-/F43.2
ICD-11.
(u.åa.).
6B43
Adjustment
Disorder.
Hämtad
15.9.2021
https://icd.who.int/browse11/l-m/en#/http://id.who.int/icd/entity/264310751

från

ICD-10. (2020). Diagnosis Code R53.82: Chronic fatigue, unspecified. Hämtad 3.2.2021 från
https://www.icd10data.com/ICD10CM/Codes/R00-R99/R50-R69/R53-/R53.82

45
ICD-11. (2020). QD85 Burnout. Hämtad 3.4.2021 från https://icd.who.int/browse11/lm/en#/http%3a%2f%2fid.who.int%2ficd%2fentity%2f129180281
ICD-10. (2021b). Diagnosis Code F32: Major depressive disorder, single episode. Hämtad
17.9.2021 från https://www.icd10data.com/ICD10CM/Codes/F01-F99/F30-F39/F32/F32
ICD-10. (2021c). Diagnosis Code F33: Major depressive disorder, recurrent. Hämtad 17.9.2021
från https://www.icd10data.com/ICD10CM/Codes/F01-F99/F30-F39/F33-/F33
ICD-11. (u.åb.). 6A70 Single episode depressive disorder. Hämtad 17.9.2021 från
https://icd.who.int/browse11/lm/en#/http%3a%2f%2fid.who.int%2ficd%2fentity%2f578635574
ICD-10. (2021d). Diagnosis Code F43.8: Other reactions to severe stress. Hämtad 28.9.2021
från https://www.icd10data.com/ICD10CM/Codes/F01-F99/F40-F48/F43-/F43.8
ICD-11. (u.åc.). Disorders specifically associated with stress. Hämtad 28.9.2021 från
https://icd.who.int/browse11/lm/en#/http%3a%2f%2fid.who.int%2ficd%2fentity%2f991786158
Institutet för hälsa och välfärd. (2021). Arbetande personer upplever starkare delaktighet och
har en högre positiv hälsa än andra. Hämtad 16.4.2021 från https://thl.fi/sv/web/thlfi-sv//arbetande-personer-upplever-starkare-delaktighet-och-har-en-hogre-positiv-psykiskhalsa-an-andra?redirect=%2Fsv%2Fweb%2Fpsykisk-halsa
Institutet för hälsa och välfärd. (2019). Sjuklighetsindex: Skärpta skillnader i sjuklighet mellan
kommunerna.
Hämtad
16.6.2021
från
https://www.julkari.fi/bitstream/handle/10024/138347/Tilastoraportti_THL_sairastavuu
sindesi_2014-2016.pdf?sequence=5&isAllowed=y
Kalra, S., Pathak, V., & Jena, B. (2013). Qualitative research. Perspectives in Clinical
Research, 4(3), 192. https://doi.org/10.4103/2229-3485.115389
Kivistö, S., Verbeek, J.-H., Hirvonen, M., & Varonen, H. (2007). Return-to-work policies in
Finnish occupational health services. Occupational Medicine, 58(2), 88–93.
https://doi.org/10.1093/occmed/kqm138
Kärkkäinen, R., Saaranen, T., & Räsänen, K. (2019). Occupational health care return-to-work
practices for workers with job burnout. Scandinavian journal of occupational therapy,
26(3), 194–204. ttps://doi.org/10.1080/11038128.2018.1441322
Labriola, M., Christensen, K.-B., Lund, T., Lindhart Nielsen, M., & Diderichsen, F. (2006).
Multilevel analysis of Workplace and Individual Risk Factors for Long-Term Sickness
Absence. Journal of occupational and environmental medicine, 48(9), 923–929.
https://doi.org/10.1097/01.jom.0000229783.04721.d2

46
Levine, M., & Manning, R. (2013). Social identity, group processes, and helping in
emergencies. European Review of Social Psychology, 24(1), 225–251.
https://doi.org/10.1080/10463283.2014.892318
Manwell, L.-A., Barbic, S.-P., Roberts, K., Durisko, Z., Lee, C., Ware, E., & McKenzie, K.
(2015). What is mental health? Evidence towards a new definition from a mixed methods
multidisciplinary
international
survey.
British
medical
journal,
5(6).
https://doi.org/10.1136/bmjopen-2014-007079
Maslach, C., Jackson, S.-E. & Leiter, M.-P. (1997). Maslach Burnout Inventory Manual.
Maslach, C. (1982). Understanding burnout: Definitional issues in analyzing a complex
phenomenon. In W.S. Paine (Ed.), Job Stress and Burnout, 29–40.
Maslach, C. (2003). Job Burnout: New Directions in Research and Intervention. Current
Directions in Psychological Science, 12(5).189–192. https://doi.org/10.1111/14678721.01258
Maslach, C., & Leiter, M.-P. (2016). New insights into burnout and health care: Strategies for
improving civility and alleviating burnout. Medical Teacher, 39(2), 160–163.
https://doi.org/10.1080/0142159X.2016.1248918
Maslach, C., & Leiter, M.-P. (2013). The Truth About Burnout: How organizations cause
personal stress and what to do about it. Jossey-Bass.
Maslach, C. (1988). Utbränd: En bok om omsorgens pris. Natur och kultur.
Mehiläinen. (u.å.). Utbrändhet, utmattningssyndrom, burnout. Hämtad 9.2.2021 från
https://www.mehilainen.fi/sv/tjanster-arbetsvalbefinnande/utbrändhet
Mielenterveystalo. (u.åa.). F43.2 Anpassningsstörningar. Hämtad 2.4.2021 från
https://www.mielenterveystalo.fi/sv/aikuiset/Tietopankki/Diagnoosi-tietohaku/F4049/F43/Pages/F432.aspx
Mielenterveystalo. (u.åb.). F32-33 Depressionstillstånd. Hämtad 2.4.2021 från
https://www.mielenterveystalo.fi/sv/aikuiset/Tietopankki/Diagnoosi-tietohaku/F3039/Pages/F32-33.aspx
Mielenterveystalo. (u.åc.). F43 Reaktioner på svår stress och anpassningsstörningar. Hämtad
3.4.2021 från https://www.mielenterveystalo.fi/sv/aikuiset/Tietopankki/Diagnoositietohaku/F40-49/F43/Pages/default.aspx
Nationalencyklopedin.
(2020b).
Sjukskrivning.
Hämtad
https://www.ne.se/uppslagsverk/encyklopedi/lång/sjukskrivning

3.2.2021

från

Nationalencyklopedin.
(2020a).
Utbrändhet.
Hämtad
https://www.ne.se/uppslagsverk/encyklopedi/lång/utbrändhet

3.2.2021

från

47
Prince, M., Patel, V., Saxena, S., Maj, M., Maselko, J., Phillips, M.-R., & Rahman, A. (2007).
No health without mental health. The Lancet, 370(9590), 859–877.
https://doi.org/10.1016/S0140-6736(07)61238-0
Schaufeli, W.-B., Leiter, M.-P., & Maslach, C. (2009). Burnout: 35 years of research and
practice.
Career
Development
International,
14(3),
204–220.
https://doi.org/10.1108/13620430910966406
Schreier, M. (2013). Qualitative Content Analysis in Practice. Sage Publications.
Suomi. (2021). Bestämmande av lång sjukledighet. Hämtad
https://www.suomi.fi/medborgare/halsa-och-sjukvard/om-du-blirsjuk/guide/sjukledighet-anstallningsforhallande-och-patientensrattigheter/bestammande-av-lang-sjukledighet

15.4.2021

från

Sveningsson, M., Lövheim, M. & Bergquist, M. (2003). Att fånga nätet: Kvalitativa metoder
för Internetforskning. Studentlitteratur.
World Health Organization. (2019). Burn-out an “occupational phenomenon”: International
Classification of Diseases. Hämtad 3.4.2021 från https://www.who.int/news/item/28-052019-burn-out-an-occupational-phenomenon-international-classification-of-diseases
World Health Organization. (2014). Mental health: a state of well-being. Hämtad 17.3.2021
från www.who.int/features/factfiles/mental_health/en/
World Health Organization. (u.å). Mental Health in the workplace. Hämtad 3.4.2021 från
https://www.who.int/teams/mental-health-and-substance-use/mental-health-in-theworkplace
Young, A.-E., Roessler, R.-T., Wasiak. R., McPherson, K.-M., N-M van Poppel, M., & Anema
J.R. (2005). A Developmental Conceptualization of Return to Work. Journal of
Occupational Rehabilitation, 15(4), 557–568. https://doi.org/10.1007/s10926-005-8034z

48
Diskussionsforum och inlägg inom diskussionsforumen som analyserats i avhandlingen mellan
21.4 – 21.6.2021
Forum 1. http://www.familjeliv.se
https://www.familjeliv.se/forum/thread/65015515-vet-inte-vad-jag-skall-ta-mig-tillutmattningssyndrom
https://www.familjeliv.se/forum/thread/76626447-utmattningssyndrom-och-gravid
https://www.familjeliv.se/forum/thread/71095191-utmattningssyndrom-aterfall
https://www.familjeliv.se/forum/thread/77604199-efter-utmattningssyndrom-jobba
https://www.familjeliv.se/forum/thread/77279095-utbrand-stodgrupp-for-dig-som-arsjukskriven-for-utmattningssyndrom
Forum 2. http://www.medograf.se
https://www.medograf.se/profiles/patrikv
Forum 3. http://www.flashback.org
https://www.flashback.org/t3055259p1
https://www.flashback.org/t2038950
Forum 4. http://www.forum.mind.se
https://forum.mind.se/forum/stress/trad/bakslag-utmattningssyndrom
Forum 5. https://terapisnack.com
https://www.terapisnack.com/forum/depression-utmattning-utbrand-bipolar-maniskdepression/583373-sjukskriven-för-utmattning-tips-på-hur-jag-ska-bli-frisk

