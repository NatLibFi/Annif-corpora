Ett relationellt perspektiv på handledning
- blivande handledares tankar om relationernas och det mellanmänskliga mötets
betydelse vid handledning av studerande i småbarnspedagogik

Linda Eriksson

Magistersavhandling i pedagogik
Fakulteten för pedagogik och välfärdsstudier
Åbo Akademi
Vasa, 2021

ABSTRAKT

Författare

Årtal

Eriksson, Linda

2021

Arbetets titel

Ett relationellt perspektiv på handledning – blivande handledares tankar om relationernas
och det mellanmänskliga mötets betydelse vid handledning av studerande i
småbarnspedagogik.
Opublicerad avhandling för magisterexamen i pedagogik

Sidantal

Vasa: Åbo Akademi. Fakulteten för pedagogik och välfärdsstudier

72

Projekt inom vilket arbetet gjorts

Övningsdaghem – utveckla övningsdaghemsverksamhet inom småbarnspedagogik
Referat
Handledning av lärarstuderande i fältpraktik har visat sig ha betydelse för deras
kompetensutveckling och professionsutövning. Forskning visar på stora skillnader mellan
sådan handledning som de som inte deltagit i handledarutbildning genomför och sådan
handledning som utbildade och erfarna handledare ägnar sig åt. Handledningen har
betydelse för en utbildning av hög kvalitet. För att svara på detta ordnade Öppna
universitetet vid Åbo Akademi under läsåret 2020-2021 en första Handledarutbildning för
praktikhandledning inom småbarnspedagogik. Deltagarna var i huvudsak verksamma lärare
inom småbarnspedagogik i Svenskfinland. Handledarutbildningen var en naturlig följd av
utformandet av ett övningsdaghemsnätverk och ett svar på behovet av utbildade handledare
kopplade till utbildningen vid Åbo Akademi. I samband med handledarutbildningen
författade deltagarna handlingsplaner för att beskriva hur de planerar att ta emot studerande
till sina enheter.
Syftet med denna studie är att utforska fenomenet praktikhandledning ur ett relationellt
perspektiv utgående från de handlingsplaner som utformats av handledarutbildningens
deltagare. För att uppnå syftet har följande forskningsfrågor formulerats:
-

Hur synliggörs ett relationellt perspektiv på praktikhandledning i
handlingsplanerna?
På vilka sätt ger handlingsplanerna utrymme för mellanmänskliga möten under
praktikperioden?

Avhandlingen är kvalitativ och det empiriska materialet består av 43 handlingsplaner som
totalt 55 respondenter författat. I avsikt att svara mot syfte och forskningsfrågor har en
hermeneutisk ansats i kombination med textanalys som metod använts. Avsikten har varit
att studera handlingsplanerna och synliggöra de intentioner som uttrycks gällande
relationellt perspektiv och mellanmänskligt möte i samband med handledning.
Resultatet visar att handlingsplanerna både indirekt och direkt ger uttryck för en relationell
hållning i förhållande till praktikhandledning. Denna hållning märks i att de blivande
handledarnas intention är att skapa goda relationer till de studerande genom trygghet och
tillit, ett personligt bemötande och inkludering genom delaktighet. Deras intention är att inta

ett relationellt förhållningssätt som präglas av respekt för, omsorg om och dialog med den
studerande. Synen på att teamarbete är viktigt blir tydligt i handlingsplanerna. Det kollegiala
samarbetet gör så att handledningen får högre kvalitet och genom att anpassa verksamheten
vill man skapa möjlighet till handledning. Här synliggörs de blivande handledarnas
relationella medvetenhet och intentioner. Handlingsplanerna skriver fram att
mellanmänskliga möten kan vara planerade och oplanerade, ske i farten eller i fysiska,
ostörda rum. Mötena har olika form och rymmer allt från att iaktta och följa, läsa dokument
och planer, till samtal, reflektion och utvärdering. Relationernas vikt och värde lyfts fram i
betoningen som läggs på mellanmänskligt möte samt i det hur man månar om tid och rum
för gemensam reflektion. Resultatet får konsekvenser för framtida utbildning. Behovet att
hos blivande handledare medvetandegöra vikten av ett reflekterat relationellt
förhållningssätt bli synligt liksom värdet av kollegialt samarbete.
Sökord/indexord enl. tesaurus

Relationell pedagogik, handledning, professionshandledning, mellanmänskligt möte,
pedagogiska möten

2

Innehåll
Abstrakt

1 Inledning ...................................................................................................... 5
1.1 Val av tema ................................................................................................ 5
1.2 Syfte och forskningsfrågor ......................................................................... 7
1.3 Arbetets disposition ................................................................................... 7
2 Teoretisk bakgrund .................................................................................... 9
2.1 Centrala begrepp ........................................................................................ 9
2.2 Handledning i pedagogisk kontext........................................................... 12
2.2.1 Professionshandledning och pedagogisk handledning ............................ 12
2.2.2 Om vikten av utbildning för handledare .................................................. 14
2.2.3 Relationens kvalitet spelar roll för handledningen .................................. 16
2.3 Ett relationellt perspektiv på pedagogik................................................... 18
2.3.1 Relationell pedagogik .............................................................................. 18
2.3.2 Den pedagogiska relationen..................................................................... 19
2.3.3 Lärares relationella professionalism ........................................................ 21
2.3.4 Värdegrund och pedagogisk grundsyn .................................................... 23
3 Metod, ansats och genomförande ............................................................ 25
3.1 Val av forskningsansats ........................................................................... 25
3.2 Textanalys som metod ............................................................................. 28
3.3 Undersökningens kontext – övningsdaghem och handledarutbildning ... 29
3.4 Undersökningens genomförande.............................................................. 31
3.5 Kvalitetsaspekter och forskningsetiska aspekter...................................... 32
4 Resultatredovisning .................................................................................. 35
4.1 Ett relationellt perspektiv på praktikhandledning .................................... 35
4.1.1 Skapa goda relationer .............................................................................. 36
4.1.2 Ett relationellt förhållningssätt ................................................................ 39
4.1.3 Teamarbete som resurs ............................................................................ 43
3

4.2 Utrymme för mellanmänskliga möten under praktikperioden ................. 46
4.2.1 Förberedelser inför praktikperioden ........................................................ 46
4.2.2 Välkomnande och introduktion av den studerande ................................. 48
4.2.3 Handledning under praktikperioden ........................................................ 50
4.2.4 Utvärdering av praktikperioden ............................................................... 51
5 Sammanfattande diskussion .................................................................... 54
5.1 Resultatdiskussion.................................................................................... 54
5.1.1 Relationellt perspektiv i handlingsplanerna ............................................ 55
5.1.2 Handlingsplanerna om mellanmänskliga möten...................................... 58
5.2 Metoddiskussion ...................................................................................... 60
5.3 Avslutande reflektion och förslag till fortsatt forskning .......................... 62
Litteratur ........................................................................................................... 64
Bilaga 1 ............................................................................................................. 68
Bilaga 2 ............................................................................................................. 71

4

1

Inledning

Den här avhandlingen avser att rikta fokus på de handlingsplaner som utarbetats
våren 2021 i samband med en handledarutbildning för personal i
småbarnspedagogik. Eftersom merparten av deltagarna i handledarutbildningen
var lärare kommer jag i fortsättningen att använda benämningen lärare parallellt
med blivande handledare. I detta kapitel presenteras bakgrunden till val av ämne
och tema samt den kontext som kan sägas utgöra grund för avhandlingen. Vidare
formuleras avhandlingens syfte och forskningsfrågor, dessutom presenteras
arbetets fortsatta disposition.

1.1 Val av tema
Forskning (Bjerkholt, 2019; Lauvås & Handal, 2015) visar att utbildade
handledares handledning är mera medveten, reflekterad och adekvat än sådan
handledning som outbildade ger. Utbildning i vad det innebär att handleda bidrar
till att handledaren utvecklar en reflekterad erfarenhet. Den teoretiska
förankringen får konsekvenser för den praktiska handledningen. Hos UkkonenMikkola, Ek, Piiroinen, Lehtinen, Berg, Sviili och Liinamaa (2021) poängteras
att dialog och samverkan mellan småbarnspedagogisk verksamhet och
universitetsutbildning behöver utvecklas och få kontinuitet. De lyfter också fram
att relationen mellan studerande och handledare är avgörande med tanke på den
professionsutveckling som är syftet med praktikperioden. Ett relationellt
perspektiv på handledning stöder handledaren i uppdraget. Erfarenheterna som
den studerande får i samband med praktikperioden har enligt artikelförfattarna
betydelse för hur den studerande upplever den egna förmågan i relation till sitt
framtida yrke. Positiva erfarenheter bidrar till att den studerande känner större
tilltro till den egna förmågan medan negativa erfarenheter bidrar till ökad
osäkerhet och frustration. Mot bakgrund av detta var den handledarutbildning1
som Öppna universitetet vid Åbo Akademi ordnade under läsåret 2020-2021

1

https://www.abo.fi/projekt/ovningsdaghem-utveckla-ovningsdaghemsverksamhet-inomsmabarnspedagogiken/

5

nödvändig. Jag kan också konstatera att det tema som valts för denna avhandling
är relevant ur såväl ett samhällsperspektiv som ur ett utbildningsperspektiv.
Arbetet som lärare i småbarnspedagogik och förskola medför att läraren ibland
får fungera som handledare för studerande som kommer ut i praktik. Inför ett
dylikt uppdrag insåg jag att detta inte ingått i studierna till lärare i
småbarnspedagogik. Innebörden av uppdraget att handleda var något jag aldrig
uppmanats lära mig eller närmare reflekterat kring. Referenserna fanns i de fina
handledarna från den egna studietidens praktikperioder. Den handledning som
gavs handlade om att ta modell, pröva själv och utvärderas med ett ”bra gjort”
av en längre hunnen.

Från

utbildningslinjen

för

lärare

i

småbarnspedagogik

uttrycks

i

kursbeskrivningarna2 för praktikperioderna en indirekt förväntan på att
fälthandledaren ska ha kännedom om de vetenskapliga teorier den studerande
bekantat sig med. Fälthandledaren ska visa exempel på hur teorierna går att
tillämpa i praktiken och samtidigt handleda och genom att utmana på lämplig
nivå bidra till den studerandes professionsutveckling. Min kunskap och kapacitet
angående handledning kopplad till professionsutveckling var bristfällig. För att
råda bot på detta anmälde jag mig till en handledarutbildning som lägligt nog
ordnades av Öppna universitetet vid Åbo Akademi (efter detta ÖPU). I samband
med handledarutbildningen fick deltagarna i uppgift att strukturera upp en
tillämpbar handlingsplan för hur man tar emot studerande från lärarutbildningen
inom småbarnspedagogik.

Nyfikenhetenen på relationell pedagogik kopplad till praktikhandledning
fungerar som språngbräda för arbetet. Hos Ukkonen-Mikkola et.al. (2021)
konstateras det att relationen studerande-handledare har betydelse för att uppnå
den professionsutveckling som praktikperioden syftar till. Det som presenteras i
denna avhandling får större betydelse. Detta i kombination med att det i en
finlandssvensk kontext ännu inte finns någon egentlig forskning inom området

2

https://studiehandboken.abo.fi/sv/kurs/BP00CF81/18909?period=2020-2022

6

småbarnspedagogik och professionshandledning/praktikhandledning gör att
valet av ämne är aktuellt och ytterst relevant. Det finns utrymme för forskning
inom praktikhandledning i småbarnspedagogik på finlandssvenskt håll.

1.2 Syfte och forskningsfrågor
Syftet med den aktuella avhandlingen är tolka fenomenet praktikhandledning ur
ett relationellt perspektiv utgående från de handlingsplaner som utformats av
handledarutbildningens deltagare. Antagandet är att ett relationellt perspektiv
går att finna, frågan är bara på vilka sätt det uttrycks. Utgående från
avhandlingens syfte har följande forskningsfrågor utkristalliserats:
1.

Hur synliggörs ett relationellt perspektiv på praktikhandledning i
handlingsplanerna?

2.

På vilka sätt ger handlingsplanerna utrymme för mellanmänskliga möten
under praktikperioden?

Med hjälp av den första forskningsfrågan avses att undersöka på vilka sätt ett
relationellt

perspektiv

på

handledning

lyfts

fram

och

beskrivs

i

handlingsplanerna. I den andra forskningsfrågan uttrycks intresset för att
undersöka de blivande handledarnas intentioner för var, hur och när det
relationella perspektivet i form av mellanmänskligt möte konkretiseras och
praktiseras.

1.3 Arbetets disposition
Avhandlingen är indelad i fem huvudkapitel. I det första kapitlet beskrivs
bakgrund och val av tema, syfte och forskningsfrågor samt avhandlingens
disposition. Kapitel två beskriver de teorier och tankeströmningar som ligger till
grund för den aktuella undersökningen. Utöver detta förklaras begrepp som är
centrala för arbetet. I kapitel tre förs en diskussion angående val av metod och
ansats. Här beskrivs den kvalitativa och hermeneutiska forskningsansatsen och
textanalys som metod för att analysera materialet. Dessutom beskrivs
7

undersökningens genomförande och begreppen tillförlitlighet, trovärdighet och
etiska avväganden förklaras i relation till arbetet. Nästa avsnitt, kapitel fyra,
redovisar

det

empiriska

materialet

samt

resultaten

av

analysen.

Resultatredovisningen struktureras och utgår ifrån de två forskningsfrågorna. I
det femte och avslutande kapitlet förs diskussion kring undersökningens resultat
och val av metod. I kapitlet ingår också en sammanfattning av undersökningens
resultat samt implikationer för hur studiens resultat kan tillämpas i utbildning
och fortbildning. Förslag ges på infallsvinklar till fortsatt forskning inom det
aktuella området.

8

2

Teoretisk bakgrund

De teorier som ligger till grund för arbetets empiri och slutsatser kommer att
beskrivas i detta kapitel. I kapitlet ingår följande delar: förklaring av centrala
begrepp, redogörande för teorier bakom handledning i en pedagogisk kontext
och i ett relationellt perspektiv där värdegrund och pedagogisk grundsyn även
beaktas.

2.1 Centrala begrepp

För att läsaren ska veta vad som avses kommer de mest väsentliga begreppen för
avhandlingen att förklaras i följande stycken. Begreppen som definieras är
handledning, relationell pedagogik, småbarnspedagogik, handlingsplan och
intention.

Handledning
Handledning kan ske i olika kontexter och på olika sätt. Det är ett begrepp som
ligger nära eller inbegriper andra former av verksamheter, t.ex. coachning,
mentorskap, rådgivning, vägledning, konsultation och supervision (Løw, 2011;
Lauvås & Handal, 2015; Bjerkholt, 2019). Bjerkholt (2019) konstaterar att
handledning kan inträffa vid enstaka tillfällen eller pågå under flera år, ha en
spännvidd från påtvingat till frivilligt deltagande och sträcka sig från det
personligt privata till utbildnings- eller yrkessammanhang. Begreppet
handledning används och har utvecklats i flera sammanhang. Lauvås och Handal
(2015) nämner sjukvård, terapiverksamhet, socialarbete, konsultverksamhet och
undervisning som olika områden där handledningsbegreppet förekommer i olika
betydelse. I ett lärarutbildningsperspektiv definierar såväl Lauvås och Handal
(2015) som Bjerkholt (2019) handledning som en målinriktad verksamhet med
processuell form. De gör en tydlig avgränsning mot terapi och behandling av
psykisk sjukdom. Det är processerna, relationerna och aktiviteterna som är
centrala för handledningsverksamheten. Bjerkholt (2019) lyfter fram att relation
och dialog är viktiga aspekter i handledning och att de förutsätter en
9

ömsesidighet mellan subjekt och subjekt. Handledaren bär ansvar för att
handledningen får en professionell karaktär som kännetecknas av struktur och
progression poängterar Løw (2011). Strukturen kan variera eftersom den utgår
ifrån det sammanhang som är aktuellt, men den hjälper handledaren att fokusera
på det som är väsentligt nämligen den studerandes professionsutveckling.
Bjerkholt (2019) tillägger att det centrala för handledning är att den är anpassad
efter deltagarnas förutsättningar och behov. I denna avhandling kommer
begreppet handledning att användas synonymt med begreppen pedagogisk
handledning och professionshandledning. Detta eftersom den handledning som
avses äger rum i ett undervisnings- och utbildningssammanhang och består i att
handleda studerande som gör sin fältpraktik. Handledningen ses som en
verksamhet med processuell form, d.v.s. handledningen är en process för lärande
och utveckling. I professionshandledningen är det den studerande som står i
fokus. Handledningen fokuserar på att se kontexten kring den studerandes
utgångsläge för att sedan kunna följa, stötta och utmana till utveckling.

Relationell pedagogik
Synen på relationell pedagogik såväl som på den mellanmänskliga relationen är
i detta arbete inspirerad av Aspelin och Persson (2011), Aspelin (2015a; 2015b)
och von Wright (2018). Enligt Aspelin och Persson (2011) bygger relationell
pedagogik på grundantagandet att människan är en relationell varelse som syns
och blir till i relation till andra. Alla former av utbildning anses därför vara
relationella till sin karaktär. Den mellanmänskliga relationen föregår och ligger
till grund för undervisning, kunskap och lärande skriver Aspelin och Persson
(2011). I ett relationellt perspektiv på pedagogik menar Aspelin (2015a) att
kravet på akademiska prestationer balanseras med en existentiell dimension som
fokuserar på människors relationer. Han skriver vidare att en pedagogisk relation
är en positiv process som kan beskrivas med adjektiven uppbygglig, skapande
och fruktbar. Den mellanmänskliga relationen beskrivs hos Aspelin och Persson
(2011) som en process där två eller flera subjekt förhåller sig till och samverkar
med varandra. Därför anser de att det mellanmänskliga mötet är utbildningens
brännpunkt. I den relationella pedagogiken har alltså dialogen mellan ett Du och
ett Jag en självskriven plats. Dialogen är ett sätt att förhålla sig till och möta
10

världen, den möjliggör möte mellan människor. Människan anses vara
relationell till sin natur, hon blir till, lär sig och utvecklas i relation till andra.
Relationell pedagogik förutsätter en ömsesidighet i såväl dialog som existens.
En vidareutveckling finns hos Løw (2011), men även hos von Wright (2018)
som beskriver den pedagogiska relationen som triadisk eftersom den alltid
omfattar tre aspekter, nämligen elev, lärare och ämne. Samverkan mellan dessa
aspekter gör det enligt möjligt för läraren att se den enskilda eleven som ett
subjekt som redan kan och vet något, men som hela tiden strävar vidare och vill
lära sig nytt. von Wright (2018) anser att pedagogiska frågor är relationella till
sin karaktär. Både här och hos Aspelin (2015a) uttrycks genom det relationella
perspektivet en önskan om att pedagogik skulle få vara mera än en instrumentell
syn på utbildning.

Småbarnspedagogik
Här definieras småbarnspedagogik liksom i Lagen om småbarnspedagogik
(540/2018)3 som en systematisk och målinriktad helhet bestående av fostran,
undervisning och vård där särskilt fokus läggs på den pedagogiska
verksamheten. Verksamheten riktar sig i huvudsak till barn 0-6 år och preciseras
i nationella (Grunderna för planen för småbarnspedagogik, 20184) och lokala
styrdokument. Med hjälp av styrdokumenten avser man att stödja och styra hur
småbarnspedagogiken ordnas, genomförs och utvecklas. Styrdokumenten vill
bidra till att verksamheten håller hög kvalitet och genomförs på lika grunder i
hela landet. Kommunerna i Finland är ålagda att ordna småbarnspedagogisk
verksamhet enligt de behov som finns i den egna kommunen.

Handlingsplan
De handlingsplaner som utarbetats och som utgör material för denna avhandling
är delvis uppbyggda kring det Liinamaa (2014) skriver angående olika faser i
handledningsprocessen (se figur 1, s. 17). I modellen för handlingsplanerna som
finns i bilaga 2 anpassas dessa till de olika delar som förväntas ingå i

3
4

https://www.finlex.fi/sv/laki/alkup/2018/20180540
https://www.oph.fi/sites/default/files/documents/grunderna-for-planen-for-smabarnspedagogik-2018_0.pdf

11

handledningsprocessen, nämligen: a) praktiska förberedelser, b) välkomnande,
mottagande, introduktion, c) hur kommer processen se ut? och d) utvärdering.
Med begreppet handlingsplan avses i denna avhandling de planer som utgjorde
slutuppgift och utarbetades i samband med kursen Handledarutbildning för
praktikhandledning inom småbarnspedagogik. Handlingsplanerna utarbetades
för att beskriva på vilket sätt en handledare eller enhet avser att ta emot och
förverkliga handledning av studerande. Handlingsplanen utgår ifrån och uppgörs
i den kontext den är tänkt att tillämpas. Avsikten med handlingsplanen är att
synliggöra och medvetandegöra vilka aspekter som behöver beaktas i
handledningsprocessen.

2.2 Handledning i pedagogisk kontext
I

det

här

avsnittet

kommer

tidigare

forskning

inom

området

professionshandledning och pedagogisk handledning att presenteras. I en
finlandssvensk kontext finns ingen egentlig tidigare forskning inom området
praktikhandledning.

2.2.1 Professionshandledning och pedagogisk handledning
Inom området professionshandledning och pedagogisk handledning har
Bjerkholt (2019), Løw (2011) samt Lauvås och Handal (2015) bidragit med
värdefull kunskap. Handledning kan benämnas som vägledning, supervision,
mentorskap, konsultation, rådgivning och tutoring (Lauvås & Handal, 2015)
eller som coachning och intervision (Løw, 2011). När det gäller professionell
pedagogisk handledning ställs den studerande i centrum. Handledning i
betydelsen professionshandledning och pedagogisk handledning är en
professionell aktivitet och därför behöver man enligt Lauvås och Handal (2015)
ställa kvalitetskrav på den.

Handledningssituationen som utspelar sig mellan handledare och handledd som
möts kring ett ämne är tresidig (Løw, 2011) eller triadisk (von Wright, 2018).
12

Løw (2011) strukturerar en grundmodell för pedagogisk handledning som består
av tre huvudaspekter: relationsaspekt, processaspekt och produktaspekt. I såväl
handledningens relationsaspekt som processaspekt eller produktaspekt möts
handledare, studerande och ämne. Handledningen varierar beroende på vilken
av de tre aspekterna som ställs i förgrunden. Bjerkholt (2019) beskriver
handledning som en verksamhet som präglas av processer, avsikter, relationer
och verksamhet. Hon anser att handledning är processuell och handlar om att
bidra till andras lärande samt att lärandet är kopplat till relationen mellan
deltagarna. Deltagarna ska tillsammans komma överens om handledningens
innehåll och riktning. Professionshandledning definieras så här hos Bjerkholt:

Professionshandledning är en institutionell verksamhet där professioners värderingar
och kunskapsgrunder är centrala. När professionshandledning antar formen av avskilda
samtal rör det sig om en målinriktad dialogisk verksamhet med två eller flera deltagare
där syftet är att belysa sakområdet ur olika perspektiv. Reflektion och kritisk granskning
av antaganden bakom olika pedagogiska vägval är avgörande för att handledning ska
kunna bidra till ny förståelse och kvalitetsutveckling. (2019, s.100)

Centralt för professionshandledning är alltså den aktuella professionens teorier
och värderingar. I en småbarnspedagogisk kontext blir därför pedagogisk
grundsyn och den småbarnspedagogiska verksamhetens värdegrund väsentliga.

Angående handledning som reflekterande processer och positioner skriver Løw
(2011) att det betonar relationella och kommunikativa dimensioner av
läroprocessen. Han presenterar tre perspektiv på reflekterande handledning:
handlingsorienterad

handledning,

handlingsreflektion

och

samskapande

handledning. Perspektiven är intressanta eftersom de kan kopplas till en
sociokulturell syn på lärande. Løw (2011) gör den kopplingen när han beskriver
hur man i en sociokulturell syn på lärande betonar att kunskap konstrueras i en
kontext,

genom

kommunikation

och

i

samspel

mellan

deltagare.

Kommunikation och interaktion utgör förutsättningar för lärande och för
professionshandledningen. Deltagande i sociala lärande gemenskaper blir
avgörande för den studerandes lärprocess. Hos Lauvås och Handal (2015)
13

konstateras att handledningen är viktig med tanke på att höja den studerandes
reflektionsnivå angående den egna praktiska yrkesteorin. Genom att praktisera
den egna yrkesrollen kan införstådd kunskap utvecklas och kopplas till nya
erfarenheter samt teori.

2.2.2 Om vikten av utbildning för handledare
I den verksamhetsförlagda praktiken ska den teoretiska kunskapen förenas med
och omsättas i praktik. För att bli en bra handledare anser Bjerkholt (2019) att
det behövs teoretiska insikter, men även tid, träning, utforskande och att
handledaren själv låter sig bli handledd. Hon skriver att deltagarna (handledare
och handledd) efter sina förutsättningar gemensamt är ansvariga för tolkningen
och meningsskapandet. Här tänker sig författaren att mening skapas i kontexten,
relationerna och dialogerna. För att handledningen ska vara till någon nytta anser
hon att målet med handledningen behöver vara tydligt och synligt – vad, hur,
när, varför. Då är det lättare att hålla fokus på rätt saker i själva handledningen
samt att skapa mening, utvärdera och lära nytt.

…handledning är en dialogisk verksamhet i sociala, kulturella och historiska kontexter
som konstituerar relationer, form och innehåll. Handledning är vidare en verksamhet
mellan två eller ett fåtal personer som syftar till att skapa mening och ny förståelse och
bidra till ett lärande som påverkar handlandet. (Bjerkholt 2019, s. 190)

Såväl Bjerkholt (2019) som Lauvås och Handal (2015) skriver om vikten av
utbildade handledare och anser att den som har yrkeskompetens per automatik
inte besitter handledningskompetens. Deras forskning visar att det har betydelse
om handledaren fått utbildning eller inte. Det räcker alltså inte att handledaren
är bra på sitt yrke. För att vara en bra handledare i praktiken behöver handledaren
enligt Bjerkholt (2019) bl.a. kunna anpassa handledningen till aktuell kontext
samt ha förmåga att använda olika handledningsmodeller. Lauvås och Handal
(2015) tillägger att en av handledningens viktiga funktioner är att hjälpa den
enskilde att öka medvetenheten om den egna praktiska yrkesteorin. Det här

14

implicerar att praktiken liksom uppdraget att vara handledare behöver ha
förankring i teori och vara reflekterad.

I en dialogisk relation anser Bjerkholt (2019) att målet för handledaren är att
skapa möjligheter för den som handleds att utveckla kunskaper, färdigheter, och
värden. Den studerandes tankar kring undervisning och lärande är värdefulla och
blir en naturlig utgångspunkt för handledningssamtalet. Den studerande har
alltså en aktiv roll i handledningsprocessen. Dialogen eller den gemensamma
reflektionen bidrar till att såväl studerande som handledare utvecklas i sin
professionalitet. Citatet ovan uttrycker att meningsskapandet i handledningen
syftar till att skapa ny förståelse och i förlängningen påverka handlandet –
praktiken. Det kräver dock att de inblandade getts möjlighet att skapa en god
relation som är tillåtande och ger utrymme för växande.

Hos Hjort och Pramling (2014) synliggörs att en reflekterad och kritisk hållning
till läraryrket kräver ett yrkesspråk med inslag av metaspråk, d.v.s. en förmåga
att förklara och förstå praktiken utgående från en teoretisk referensram. För att
kunna handleda och bli handledd krävs det att båda parter har utvecklar och
anammar ett gemensamt yrkesspråk. Det gemensamma yrkesspråket och den
professionella identiteten utvecklas enligt Bleach (2014) genom aktiv reflektion
och utvärdering av den egna praktiken tillsammans med handledare eller
kollegor. Yrkesspråket blir en bro mellan teori och praktik. Hos Hjort och
Pramling (2014) synliggörs handledarens egen lärandeprocess. De anser att det
är handledarens ansvar att engagera sig och följa med aktuell forskning.
Handledaren blir aldrig fullärd utan behöver ständigt fortbilda sig för att möta
kraven på professionellt kunnande.

Bjerkholt (2019) liksom Lauvås och Handal (2015) beskriver som jag redan
nämnt hur man inom forskning sett stor skillnad på handledning som utbildade
handledare bedriver och handledning av de som inte deltagit i utbildning kring
handledarskap sysslar med. En god yrkesutövare och lärare i praktiken är alltså
inte per automatik en god handledare. Det här är oerhört intressant och bekräftar

15

behovet av handledarutbildningen som ordnas och arbetet med övningsdaghem
som håller på att ta form inom småbarnspedagogiken vid ÅA. Av en god
handledare förväntas alltså teoretisk kunskap om handledning och praktisk
handledningskompetens (Bjerkholt, 2019).

2.2.3 Relationens kvalitet spelar roll för handledningen
Bjerkholt (2019) skriver att handledning hör samman med och beror på den
kontext där den äger rum. Det här betyder att handledning kan se olika ut
beroende på relationer, avsikter, behov, aktiviteter etc. Essensen i
handledningsbegreppet handlar om att bidra till en annans lärande och
utveckling. Precis som Bjerkholt (2019) säger är handledning dialogisk,
processuell och relationell. Det är handledaren och den handledda som deltar i
en ömsesidig lärprocess där ett gemensamt meningsskapande äger rum.

Bjerkholt (2013) fann angående handledning av nyutexaminerade lärare att
samarbetet mellan lärarutbildning, verksamhet (skola), handledare och
nyutexaminerad liksom förhållandet mellan handledd och handledare hade
betydelse för det upplevda utbytet av handledningen. Det här bekräftas hos
Ukkonen-Mikkola et.al. (2021) när de lyfter fram att dialog och samverkan
behöver få kontinuitet och utvecklas mellan småbarnspedagogisk verksamhet
och universitetsutbildning. Nyutexaminerade behöver enligt Bjerkholt (2019) få
ta del av erfarna lärares erfarenheter och expertkompetens. Detta kan förslagsvis
uppnås

genom

samarbete

kring

undervisning

och

utveckling

av

praktikgemenskaper där handledning blir central. Bleach (2014) synliggör att
kvalitet hänger samman med såväl individens som kollektivets motivation,
kompetens, förmåga samt vilja att göra skillnad.

Utgående från en finsk kontext undersöker Liinamaa (2014) hur relationens
kvalitet mellan handledare och studerande inverkar på handledningen. Enligt
Liinamaa består den egentliga handledningsprocessen av fyra olika faser:
inledningsfas, fas för samverkan, avslutningsfas och utvärderingsfas. Dessa
16

föregås dock av den viktiga förberedelsefasen. I följande figur (Figur 1)
illustreras handledningsprocessens olika faser och dess viktigaste innehåll.

Figur 1
Handledningsprocessen enligt Liinamaa (2014)

FÖRBEREDELSER
inför att en
studerande
kommer på
praktik
•ett varmt
välkomnande och
första kontakten
•göra upp en
gemensam plan

FAS FÖR
SAMVERKAN
•interaktion
•bemötande
•pedagogisk
verksamhet

INLEDNINGSFAS

•Vägkost för
studerandes fortsatta
studier och
professionella
utveckling

UTVÄRDERINGSFAS

AVSLUTNINGSFAS

Liinamaa (2014) synliggör vikten av interaktion och anser att det pedagogiska
mötet är handledningens kärna. Här ger Liinamaa uttryck för en relationell syn
på lärande enligt vilken människan ses som en varelse som blir till i interaktion
och relation med andra. I ett relationellt perspektiv på pedagogik är de
mellanmänskliga relationerna avgörande och utgör grund för lärande. Hon lyfter
särskilt fram handledarens och arbetsteamets förberedelser inför praktikperiod
och handledningsprocess eftersom hon anser att förberedelserna utgör grund för
resten av handledningsprocessen. När den studerande väl kommer till
praktikplatsen präglas den första kontakten av värme och gemensam planering.
Under samverkansfasen får interaktion, bemötande och verksamhet centrala
platser.

I samband med avslutningsfas och utvärdering ser Liinamaa två

parallella processer. Den första handlar om den studerandes fortsatta process i
sin professionsutveckling medan den andra handlar om arbetsteamets
utvecklingsprocess.5 En medvetenhet hos handledaren om betydelsen av att

5

https://www.youtube.com/watch?v=2zWtljTFrP0

17

strukturera upp handledningsprocessen i olika faser, deras innebörd liksom
vikten av att ge dem innehåll bidrar till goda relationer och god kvalitet på
handledningen. Relationen mellan studerande och handledare ses hos UkkonenMikkola et.al. (2021) som avgörande för den professionsutveckling som är syftet
med den verksamhetsförlagda praktiken. De visar på att de erfarenheter den
studerande får i samband med praktikperioden har betydelse för den studerandes
upplevelse av den egna förmågan i relation till sitt framtida yrke som lärare.
Positiva erfarenheter bidrar till en större tilltro till den egna förmågan medan
negativa erfarenheter bidrar till ökad osäkerhet och frustration.

2.3 Ett relationellt perspektiv på pedagogik
De flesta lärare och pedagoger håller med om att en trygg lärmiljö och goda
relationer utgör grundförutsättningar för lärande, oberoende av skolform eller
studerandes ålder. I detta kapitel vill jag beskriva innebörden av detta
försanthållande med tanke på handledning av studerande. Jag vill även förankra
tanken i pedagogisk teori. Det gör jag med hjälp av idéerna bakom den
relationella pedagogiken som vill ge ett relationellt perspektiv på lärande och
förutsättningar för lärande.

2.3.1 Relationell pedagogik
I ett relationellt perspektiv betraktas människan som en varelse som förverkligas
i interaktion och relation med andra. De mellanmänskliga relationerna utgör
grunden för och är avgörande för lärande skriver Aspelin och Persson (2011)
och Bingham och Sidorkin (2004). Aspelin och Persson (2011) synliggör fyra
nivåer av relationell pedagogik. I den första nivån förklaras begreppet som
pedagogiska möten där två eller flera individer möts och är delaktiga. Den andra
nivån beskriver relationell pedagogik som pedagogiska tillvägagångssätt där
insikten om relationernas betydelse för utbildning och lärande är integrerad. På
den tredje nivån ses utbildning som en pedagogisk rörelse där förverkligandet av
relationella ideal och målsättningar kan ske. I den fjärde och sista nivån lyfts det
18

fram att relationell pedagogik kan ses som en teori som med hjälp av specifika
begrepp vill förklara utbildning och kunskapsutveckling.

Aspelin och Persson (2011) tänker sig att utbildning, undervisning och lärande
är relationsprocesser. En oskiljaktig del av lärarens arbete består av relationell
pedagogik, därför kan all slags pedagogisk praktik ses i ett relationellt perspektiv
hävdar Aspelin (2015a). Aspelin och Persson (2011) samt Ljungblad (2018)
skriver att det inte finns någon entydig definition av begreppet relationell
pedagogik, utan att det är ett synsätt som är under utveckling. Trots denna
pågående utveckling konstaterar Aspelin och Johansson (2017) att varje teori
behöver nyckelbegrepp för att utmärka teorin och göra den meningsfull. För att
fördjupa och utvidga begreppet relationell pedagogik har följande definition
författats.

Relationell pedagogik baseras på föreställningen om människan som relationell
varelse samt om utbildning, undervisning och lärande som relationsprocesser. Inom
fältet placeras relationer snarare än enskilda individer och/eller sociala strukturer i
utbildningens brännpunkt. Det interpersonella utgör huvudfokus, men relateras både
till individen som subjekt och till social, kulturell och samhällelig kontext. Begrepp
som relation, interpersonell kommunikation och profession är centrala. Något som
kännetecknar relationell pedagogik är den stora betydelse som tillmäts
mellanmänskliga, personliga möten. (Aspelin & Johansson, 2017, s. 160)

I första hand vill det relationella pedagogiska perspektivet beskriva vad det är att
vara människa i en pedagogisk relationsprocess. Det avser även att fokusera på
det mellanmänskliga mötet i relation till olika kontexter.

2.3.2 Den pedagogiska relationen
Den pedagogiska relationen beskrivs av von Wright (2018) som intentionell,
transformerande och triadisk. Relationen är intentionell på så vis att den har ett
syfte, den strävar till att bidra till en annans lärande. Den är transformerande
eftersom den vill förändring. Slutligen är den pedagogiska relationen triadisk
19

eftersom den alltid omfattar tre aspekter, nämligen elev, lärare och ämne. I detta
arbete gäller den triadiska relationen handledare-handledd-praktik(ämne). Løw
(2011) utvecklar och gör den pedagogiska relationen i samband med
handledning mera komplex. Han lyfter fram bilden av en pyramid där relationen
handledare-handledd-ämne

är

framträdande.

Pyramiden

har

flera

tredimensionella relationer att ta hänsyn till, nämligen handledningens
processaspekt,

handledningens

relationsaspekt

och

handledningens

produktaspekt. Frågor som bidrar till att synliggöra de olika aspekterna av
handledning tänker jag handlar om innebörd, struktur, intentioner, deltagare,
målsättning och resultat/utgång. Utöver detta gör Løws pyramidbild synlig att
platsen för handledning har betydelse liksom i vilket tidsperspektiv (förfluten
tid, nutid eller framtid) den betraktas.

Aspelin (2015a) hävdar att relationen mellan lärare och elev eller, omformulerat
till en handledningskontext, relationen mellan handledare och studerande har
betydelse för den studerandes lärande och utveckling. Den goda relationen
kännetecknas av att den har vissa goda kvaliteter. De goda kvaliteterna beskrivs
med ord som omsorg, personligt eller mellanmänskligt bemötande, respekt,
delaktighet, närvaro, erkännande, tillit och förtroende. Handledaren är den som
förväntas inneha relationskompetens, ledarkompetens och didaktisk kompetens
samtidigt som hen är aktiv, engagerad, strukturerad, tydlig och en som utmanar.
Relationer består till stor del av kommunikation, därför behöver stor vikt läggas
på kommunikation och tydlighet i kommunikationen anser Aspelin (2015a). Hos
Aspelin och Johansson (2017) formuleras att eleven eller den studerande är en
unik individ som läraren, eller handledaren, aldrig fullt ut kan känna. Vem en
individ är syns först i mötet, i ett här och ett nu, och gäller inte nödvändigtvis
nästa möte eftersom individen blir till och utvecklas i mötet med den andra.

En människa är aldrig identisk med andra människor och inte heller med den människa
som han/hon har varit eller kommer att bli. (Aspelin & Johansson, 2017, s. 161)

20

Det här betyder också att läraren/handledaren är en individ som syns och blir till
i relation till elev/studerande. Vi kan ha föreställningar angående vem ”jag” eller
”du” är eller önskar vara, men det blir synligt först i mötet med den andra.

När det gäller professionshandledning inom lärarutbildning anser Bjerkholt
(2019) att den behöver anpassas efter deltagarnas förutsättningar och behov och
att den bygger på processer där tyngdpunkten ligger på deltagarnas relationer
samt att syftet är att främja lärande och utveckling. Angående den relationella
processen och undervisning skriver Aspelin och Persson (2011) att den är
tvådimensionell och upplevs på olika sätt beroende på vilken sida av relationen
man befinner sig. De två olika dimensionerna finns i identiteterna som ska
mötas, nämligen handledaren och den studerande. Människan är enligt Aspelin
och Persson (2011) i en komprimerad tolkning en relationell varelse som
förverkligas i sam-varo och utvecklas i sam-verkan. Genuin utbildning
kännetecknas av växelverkan mellan sam-verkan och sam-varo (Aspelin &
Persson 2011).

2.3.3 Lärares relationella professionalism
Relationell professionalism är i pedagogisk kontext ett relativt outforskat
område hävdar Aspelin (2015b). Han konstaterar dock att lärare i flera nationella
styrdokument förväntas inneha ledarkompetens, didaktisk kompetens och
relationskompetens. Lärares relationskompetens syns på kunskapsnivå,
färdighetsnivå och i förhållningssätt. Begreppet förutsätter en relation med vissa
kvaliteter såsom förtroende, respekt, omsorg och erkännande. Hos Aspelin och
Johansson (2017, s. 161) beskrivs den relationella läraren som ”en som är öppen
för tilltal, svarar an med respekt för elevens annanhet och för det rum som
existerar mellan parterna”. Den relationella läraren är alltså lyhörd och har en
förmåga att se individen liksom en känslighet för det som sker i mötet. Aspelin
(2015b) fokuserar på relationsprocesser och riktar blicken mot sociala och
mellanmänskliga relationer. Han anser att betydelsen av det egna ansvaret för att

21

sådana relationer ges utrymme behöver uppmärksammas och att såväl lärare som
lärarstuderande behöver odla och utveckla denna relationskompetens.

Nordström-Lytz (2017, s. 188) lyfter fram att uppdraget att vara lärare eller som
i detta arbete handledare handlar om ”att vara människa tillsammans med andra
människor (elever)”. När läraren är närvarande och lever med, växer och
utmanar eller utmanas av den studerande tänker sig Nordström-Lytz (2017) att
läraren strävar i en relationell pedagogisk riktning. Läraren är likaså ansvarig
för formandet av en lärandemiljö som präglas av tillit samt tid för närvaro och
gemensam förundran. Förundran kräver tid och kan föda frågor som vidgar
vetande. Tillit föds i delaktighet, omedelbarhet och uppriktig uppmärksamhet.
Här vill Nordström-Lytz (2017) slå ett slag för en slags ”långsamhetens lov” där
läraren förmår skapa tid och utrymme för närvaro och förundran. Bredmar
(2017) anser även hon att förmåga till närvaro, lyhördhet och förundran är
väsentlig i det pedagogiska mötet. Hon hänvisar till Martin Buber när hon
skriver:

Det ömsesidiga samspel som äger rum i mellanrummet gör mellanrummet till
pedagogikens främsta rum. (Bredmar, 2017, s. 269)

Den här förmågan att värdesätta ömsesidighet och samspel i mötet mellan sig
själv och den andra har alltså betydelse för lärarens relationella professionalism.
Även förmågan att se sitt uppdrag som en mellanmänsklig och rentav existentiell
verksamhet bidrar till ett metaperspektiv konstaterar Nordström-Lytz (2017).

Furu & Sandvik (2019) har utforskat relationell professionalism. De tar avstamp
i styrdokumenten6 för småbarnspedagogik och förskola som betonar personalens
förmåga att bygga förtroendefulla relationer till barn, vårdnadshavare och
kollegor. Fokus har riktats mot forskningscirklar som verktyg för professionell
utveckling och höjande av professionell kompetens. Deras bidrag understryker
6

https://www.oph.fi/sites/default/files/documents/grunderna-for-planen-for-smabarnspedagogik-2018_0.pdf
https://www.oph.fi/sites/default/files/documents/174850_grunderna_for_forskoleundervisningens_laroplan_
2014_0.pdf

22

betydelsen av att utveckla ett samarbete mellan arbetsgivare och universitet för
att stärka dialogen och gynna såväl fortbildning som utbildning inom området
småbarnspedagogik och förskola. Resultatet visar att deltagande i en
forskningscirkel kan bidra till att öka pedagogernas beredskap att skapa goda
kollegiala relationer som i sin tur bidrar till ett gott arbetsklimat och en
verksamhetskultur som fungerar. Detta får i en vidare bemärkelse som följd att
kollegiet genom sin relationella professionalism även utvecklat en större
beredskap att ta emot och handleda studerande i praktik. Hos Liinamaa (2014)
lyfts det fram att professionshandledning kan vara givande för hela kollegiet.
När professionshandledningen ses som ett teamarbete uppstår en möjlighet till
kollegialt lärande för hela personalen på daghemmet. Samtidigt som detta
resultat blev tydligt hos Liinamaa (2014) blev det också synligt att det innebar
en slags utmaning. Det visade sig nämligen vara svårt att få personalen på
daghemmet

och

studerande

själv

att

inse

denna

dimension

av

professionshandledning.

2.3.4 Värdegrund och pedagogisk grundsyn
I både arbete som lärare i småbarnspedagogik och i uppdraget som handledare
spelar värdegrund och pedagogisk grundsyn en betydande roll. Värdegrunden
uttrycker ett etiskt förhållningssätt som ska genomsyra den pedagogiska
verksamheten säger Lundkvist (2016). Haraldsson Sträng (2016) påpekar att
värdegrunden beskriver etiska riktlinjer, men att den inte nödvändigtvis utgör en
beskrivning av verkligheten. Verklighetsförankringen hör samman med hur pass
uttalad och integrerad värdegrunden är i verksamheten. I vårt demokratiska och
alltmer mångkulturella samhälle behövs en ständig diskussion kring värdegrund
och pedagogisk grundsyn. Angående detta skriver Haraldsson Sträng (2016) att
en medvetenhet om den egna värdegrunden behövs samtidigt som ett
kunskapssökande om och en nyfikenhet på andras synsätt är nödvändigt. För att
kunna stå stadigt behöver alternativen vara tydliga.

Varje enskild pedagog har en pedagogisk grundsyn som kan vara mera eller
mindre medveten och reflekterad. Den pedagogisk grundsynen beskriver hur
23

pedagogen och den pedagogiska verksamhetens ser på människa, lärande,
kunskap, samhälle och etik. Grunderna för planen för småbarnspedagogik
(Utbildningsstyrelsen, 2018) beskriver en värdegrund och pedagogisk grundsyn
som ska genomsyra den småbarnspedagogiska verksamheten. Det som uttrycks
är en utveckling och förklaring av vad som skrivs i Lagen om
småbarnspedagogik7 och har en koppling till FN:s konvention om barnets
rättigheter (1989)8. Avsnittet om värdegrunden beskriver hur barnets bästa ska
ha högsta prioritet och att hänsyn ska tas till barnets perspektiv och rättigheter.
Eftersom dessa principer ska genomsyra hela verksamheten gäller de därför
också för praktikhandledning av studerande.

För att synliggöra de egna uppfattningarna och det egna förhållningssättet hos
pedagogen behöver värdegrunden medvetandegöras. Det som uttrycks i
värdegrunden tolkas av den enskilda pedagogen och blir hens pedagogiska
grundsyn som i sin tur har betydelse för såväl synen på individen som på lärande
och de mellanmänskliga mötena.

7
8

https://www.finlex.fi/sv/laki/alkup/2018/20180540
https://www.oikeusasiamies.fi/sv/web/guest/fn-s-konvention-om-barnets-rattigheter

24

3

Metod, ansats och genomförande

I följande kapitel presenteras de val som gjorts med tanke på studien. Den
kvalitativa forskningsansatsen beskrivs i form av hermeneutisk ansats och
textanalys som metod. Därefter redogörs för undersökningens genomförande,
dess tillförlitlighet, trovärdighet och etiska aspekter. I samband med detta
beskrivs även den kontext i vilken undersökningen har sitt ursprung.

3.1 Val av forskningsansats
Avhandlingens syfte är att tolka fenomenet praktikhandledning ur ett relationellt
perspektiv

utgående

från

de

handlingsplaner

som

utformats

av

handledarutbildningens deltagare. Mot bakgrund av syftet har jag valt att närma
mig mitt ämne utgående från en kvalitativ forskningsansats. Data som används i
kvalitativ forskning består av skriftliga ord, visuella bilder eller artefakter
berättar Denscombe (2018). I denna avhandling utgörs materialet av nedskrivna
handlingsplaner. Trost (2005) skriver att forskaren med hjälp av en kvalitativ
ansats avser att försöka förstå hur individer tänker och känner. Forskaren vill
med en kvalitativ metod eller ansats identifiera intentioner, meningar eller
innebörder i texter, symboler eller föreställningsvärldar skriver Johansson
(2011). I denna avhandling innebär detta ett synliggörande av respondenternas
intentionella uttryck för ett relationellt perspektiv på handledning som
framkommer i handlingsplanerna.

Johansson (2011) förklarar begreppet intention utgående från en filosofisk
tradition och konstaterar att det här får en vidare innebörd än i betydelsen avsikt.
Intention handlar om att fenomenet kan analyseras som en mental akt och ges ett
innehåll. Innehållet uttrycker en riktadhet som visar på hur man önskar att man
skulle handla eller bete sig i relation till ett objekt. I handlingsplanerna är
intentionerna för hur de blivande handledarna tänker sig att ta emot och möta de
studerande nedskrivna. De uttrycker en riktadhet och blir föremål för min analys
och tolkning. Fejes och Thornberg (2019) understryker att analys av data är
25

central i kvalitativ forskning. Fokus i analysen läggs här på att kategorisera
materialet. De framhåller att kategoriseringen kan variera beroende på vem
forskaren är, men att ansatsen skapar en relation mellan forskaren och fenomenet
som undersöks. Forskarens bakgrund och kunskap blir redskap för
tolkningsprocessen. Här konstaterar Dimenäs (2020) att oberoende av
forskningsansats rymmer analys av data alltid ett visst mått av osäkerhet. Ingen
sammanställning eller slutsats kan helt beskriva den verklighet som uppfattas.

Vid val av forskningsansats har, som redan konstaterats, avhandlingens syfte och
fenomenet som ska undersökas avgörande betydelse. Forskningsansatsen har i
sin tur betydelse för sättet på vilket forskaren närmar sig fenomenet, för
frågeformulering, metod för datainsamling och val av analysmetod skriver Fejes
och Thornberg (2019). De nämner tre kvalitativa ansatser som vanligen används:
realistisk ansats, fenomenologisk ansats eller konstruktivistisk ansats.
Hermeneutiken som är nära besläktad med fenomenologin handlar enligt Thurén
(2007) om att skapa förståelse för och tolka ett fenomen. Eftersom syftet med
avhandlingen är att utgående från ett relationellt perspektiv synliggöra, tolka och
skapa förståelse för det som uttrycks i de skrivna handlingsplanerna lämpar sig
hermeneutiken väl som forskningsansats.

Westlund (2019) beskriver tre huvudriktningar inom hermeneutisk teori:
existentiellt inriktad hermeneutik, misstankens hermeneutik och allmän
tolkningslära. Hon konstaterar att den riktning forskaren väljer styr tolkningsoch analysprocessen och ger riktning för densamma. Den existentiellt inriktade
hermeneutiken försöker förstå författaren bakom en text eller utsaga. Med hjälp
av empati och inlevelse ska forskaren försöka förstå drömmar, intentioner eller
existens. Enligt Westlund (2019) spelar forskarens förförståelse eller de
upplevelser forskaren själv har av det som studeras stor roll i en existentiellt
inriktad hermeneutik. Hon poängterar dock att denna förförståelse i värsta fall
kan innebära att forskaren får svårigheter att förhålla sig objektiv och utser
hjältar respektive offer i sitt forskningsmaterial. Misstankens hermeneutik är
lämplig då forskaren vill förstå fenomenet som texten handlar om förklarar
Westlund (2019). Här kan forskaren infoga förklaringar i tolkningsprocessen och
26

t.ex. registrera hur ofta vissa ord eller satsdelar förekommer i texterna som
undersöks. Den allmänna tolkningsläran används när förståelsen av budskapet
ligger i fokus snarare än förklaringen anser Westlund (2019). Allmän
tolkningslära kan användas oberoende av vilket empiriskt material som
insamlats. Om förståelsen ska vara riktig behöver delarna överensstämma med
helheten. Denna avhandling ligger närmast den allmänna tolkningsläran.
Avsikten är att tolka och förstå innehållet i handlingsplanerna, framom att
förklara fenomenet eller registrera frekvent förekommande ord eller satser.

Den hermeneutiske forskaren närmar sig objektet för sin forskning utgående från
den förförståelse hen har skriver Patel och Davidson (2003). Enligt Ödman
(2017) ger förförståelsen intention och riktning för strävan att skapa förståelse.
Förförståelsen avgör alltså vilken aspekt av ett fenomen som forskaren väljer att
fokusera. Det dialektiska samspel som sker mellan förförståelse, intention och
förståelse ger forskaren ny mening, vilket kan betyda att forskningen ändrar
riktning skriver Ödman (2017). Forskaren har omtolkat sin verklighet och fått
en ny förståelse och förförståelse att utgå ifrån. Ödman (2017) liknar den
hermeneutiska forskningen vid att lägga ett pussel. Eftersom helhetsbilden ofta
saknas försöker forskaren till en början bilda sig en uppfattning om mindre
helheter som tillsammans bildar en större helhet. Hos Johansson (2011) och Gilje
(2020) kallas denna hermeneutiska tolkningsprocess för den hermeneutiska
cirkeln och avser rörelsen mellan delar och helhet. Cirkelrörelsen stannar när
tolkningsprocessen

är

avslutad

och

forskaren

uppnått

en

tillräcklig

överensstämmelse mellan tolkningarna av delar och helhet skriver Johansson
(2011). Westlund (2019) förtydligar processen när hon skriver att en
hermeneutisk tolkning innebär att jämföra delar av texter som studeras i relation
till varandra och i relation till helheten. Forskaren behöver se texterna som
analyseras i sin kontext och som delar i förhållande till det fenomen som
beskrivs. Forskarens tolkning blir rimligare desto flera textdelar som stöder den
avslutar Westlund (2019). Hermeneutiken vill lyfta fram de skäl som får
människor att handla som de gör och de intentioner som handlingarna ger uttryck
för konstaterar Gilje (2020).

27

3.2 Textanalys som metod
För att förstå handlingsplanernas innebörd används utöver den hermeneutiska
forskningsansatsen även textanalys. Detta eftersom textanalysen som
analysmetod följer och fungerar med en hermeneutisk tolkningstradition. I en
kvalitativ text- eller innehållsanalys används variabler som fungerar som
standardiserade frågor som ställs till materialet förklarar Lindstedt (2017). I
analysen av handlingsplanerna har frågor gällande uttryck för relationellt
perspektiv och mellanmänskligt möte varit närvarande. Forskningsfrågorna har
funnits med och turvis ställts till materialet.

Med hjälp av textanalys kan forskaren analysera och undersöka olika fenomen
skriver Widén (2019) och förklarar att forskaren genom att i samband med
textanalysen ställa någon av följande dimensioner i förgrunden kan tolka texten.
Den första dimensionen vill analysera textförfattaren och vilka innebörder hen
givit sin text. Fokus riktas i den andra dimensionen mot textens form och
innehåll och analyserar språkliga, litterära eller innehållsliga innebörder.
Analysen av texten belyser i den tredje dimensionen vilka innebörder texten får
i relation till sammanhang utanför texten. I detta arbete kommer samtliga
dimensioner att användas i någon mån. Den andra dimensionen som handlar om
textens innehåll och innebörd kommer dock att stå i förgrunden. Orsaken till
detta är viljan att synliggöra vilka uttryck för relationellt perspektiv och
mellanmänskligt möte som finns i handlingsplanerna.

Widén (2019) avgränsar textanalysen till att gälla en skriftlig text som är
producerad, sammanställd eller skriven av en eller flera personer. Boréus (2015)
skriver att texter av olika slag är centrala och förekommer i de flesta
sammanhang i samhället. De formar människors föreställningar och
grundläggande värderingar. Texterna kan påverka relationen mellan individer,
grupper och inom grupper. Hos Lindstedt (2017) förklaras två principer för
textanalys. Enligt den första principen som är vanlig inom litteraturvetenskap,
närläser forskaren sitt material och låter det tala. Enligt den andra principen att
göra textanalys har forskaren till en början bestämda fenomen som hon söker
28

efter i materialet. För att få fram vilka kvalitéer och kompetenser som
eftersträvas i handlingsplanerna använder jag mig av textanalys. Den andra
principen som nämns hos (Lindstedt (2017) har varit gällande. Textanalysen ska
klargöra dokumentets innehåll men också tolka de innebörder som inte finns i
explicit skrift. Vid textanalys krävs flera genomläsningar av texten och en
öppenhet för att texten kan innehålla sådant som man inte räknat med påpekar
Lindstedt (2017). Genom att granska påståenden och reflektera över vad som tas
för givet får forskaren syn på det underförstådda skriver Boréus (2015). För att
göra textanalysen mera effektiv och överskådlig föreslår Lindstedt (2017) att
forskaren kopierar eller skriver ut sitt material på papper, använder pennor och
anteckningsblock.

Widén (2019) ger exempel på hur en kvalitativ textanalys kan göras. Han tänker
sig att analysen med fördel sker i fyra steg. Steg ett består i att identifiera och
formulera analysens problem. Steg två är att hitta eller samla in ett empiriskt
textmaterial att analysera. Steg tre handlar om att skapa analytiska teman och
avgränsa materialet. Steg fyra utgörs av en mera detaljerad läsning, analys och
kategorisering av materialet. Den kvalitativa textanalys som gjorts i denna
avhandling följer i princip Widéns (2019) exempel med undantaget att
medvetenheten om materialet fanns innan problemformuleringen. I steg tre
behövdes ingen avgränsning av material eftersom den redan var tydlig och gällde
handlingsplanerna.

3.3 Undersökningens kontext – övningsdaghem och handledarutbildning
Handledarutbildningen för praktikhandledare i småbarnspedagogisk verksamhet
ordnades

under

läsåret

2020-2021

och

hade

officiellt

namnet

Handledarutbildning för praktikhandledning inom småbarnspedagogik. Den var
den första i sitt slag i en finlandssvensk kontext och riktades i huvudsak till
verksamma lärare inom småbarnspedagogik vid de daghem som anmält sig till
Åbo Akademis (ÅA) projekt Övningsdaghem i samarbete med Åbo Akademi. I
och med ekonomiskt stöd från Undervisnings- och kulturministeriet började ÅA
sondera möjligheterna till övningsdaghem. Efter att ha utrett en del alternativ
29

beslöt ÅA att utöka samarbetet med intresserade daghem i Svenskfinland och
därigenom bilda ett nätverk av daghem. De daghem som anslöt sig skulle på sikt
bli de daghem där blivande lärare inom småbarnspedagogik genomför sin
praktik. (YLE, 2020; Buss, 2021)

Handledarutbildningen var kopplad till och utgjorde en del av projektet med
övningsdaghem. Den genomfördes på distans och utgjordes av sju temamoduler
på läroplattformen Moodle. De drygt nittio kursdeltagarna fick ta del av både
inspelade videoföreläsningar och föreläsningar via Zoom, en applikation för
videokonferens,

samt

genom

litteraturläsning,

podcast-lyssnande,

gruppdiskussioner och reflektionsuppgifter. (bilaga 1)

ÅA:s övningsdaghemsprojekt beskrivs på den egna web-sidan9 utgå ifrån en
tredelad processmodell baserad på en nationell försöksverksamhet med
övningsförskolor i Sverige. Modellen består för det första av att utveckla ett
övningsdaghem som skulle vara kopplat till Övningsskolans verksamhet och till
småbarnspedagogikutbildningarna vid ÅA. För det andra avser man att etablera
ett daghemsnätverk för de daghem som tar emot studerande från ÅA och
Yrkeshögskolan Novia. Slutligen vill man för det tredje ta fram en
handledarutbildning för personal inom småbarnspedagogik som tar emot
studerande från ÅA och Novia. I en intervju angående projektet med
övningsdaghem säger biträdande professor Heikkilä följande:

Det innebär att vi kan få till en kvalitetssäkring av vår verksamhet och av vår utbildning
på ett väldigt bra sätt. Och också att vi får till ett strukturerat samarbete, med kommuner
i Svenskfinland gällande utbildningen av lärare inom småbarnspedagogik. […] Det blir
på de daghemmen som de blivande lärarna inom småbarnspedagogik gör sin praktik. För
att stödja daghemmen i fråga kommer Åbo Akademi att erbjuda utbildning i
praktikhandledning. Vi har väldigt många daghem som studerande gör praktik på i dag.

9

https://www.abo.fi/projekt/ovningsdaghem-utveckla-ovningsdaghemsverksamhet-inomsmabarnspedagogiken/

30

Det är svårt att hålla kontakt med alla och de är ju egentligen involverade i utbildningen.
Vi betraktar dem som medutbildare.10

Handledarutbildningen blev alltså följden, dels av utformandet av ett
övningsdaghemsnätverk, dels som svar på behovet av utbildade handledare
kopplade till utbildningen. Från ÅA:s sida ville man med hjälp av
handledarutbildningen och senare deltagarnas nedskrivna handlingsplaner för att
ta emot studerande kvalitetssäkra praktikhandledningen. Dessutom ville man
hjälpa de småbarnspedagogiska enheterna att förbereda sig på att ta emot
studerande från lärarutbildningen inom småbarnspedagogik. Detta syns t.ex. i
det Heikkilä lyfter fram i slutet av citatet ovan, nämligen att ÅA ser handledarna
på fältet som medutbildare av de studerande. För utförligare beskrivning
angående handledarutbildningens lärandemål och innehåll, se bilaga 1.

3.4 Undersökningens genomförande
Av kursdeltagarna gav hela 57 sitt samtycke till att deras texter används för
forskning. Det empiriska materialet i detta arbete består sammanlagt av 43
handlingsplaner som totalt 55 deltagare författat. Antalet dokument är färre än
deltagarna eftersom flera deltagare, antagligen från samma enhet eller kommun,
valt att samarbeta kring samma dokument och skrivit handlingsplan tillsammans.
Två av deltagarna som gett sitt samtycke har av en eller annan orsak inte lämnat
in någon handlingsplan.

För att kunna garantera respondenternas konfidentialitet anonymiserades
handlingsplanerna innan jag fick tillgång till dem. Namn på personer, daghem,
kommuner eller städer ersattes av ”xx”. De individuella planerna numrerades
med en bokstavs- och sifferkombination (t.ex. NN23) så att det senare, ifall
någon vill, skall vara möjligt att gå in i respektive plan och kontrollera vad som
skrivits. I de citat som används i samband med resultatredovisningen används

10

https://svenska.yle.fi/artikel/2020/02/19/aa-slopar-tanken-pa-ovningsdaghem-i-egen-regi-utvecklarnatverk-av-kommunala

31

bokstavs- och sifferkombinationerna som direkta hänvisningar till respektive
handlingsplan. I de fall där flera numreringar finns inom parentes är det en och
samma handlingsplan som flera deltagare samarbetat kring.

Efter att handlingsplanerna i form av elektroniska dokument levererats till mig
per e-post inleddes arbetet med att läsa igenom dem. I analysen av
handlingsplanerna hade jag de två forskningsfrågorna synliga framför mig.
Turvis ställdes frågorna, en i taget, till materialet som för att göra arbetet mera
konkret skrivits ut på papper. Detta gav en helt annan möjlighet till fysiskt möte
med materialet och erbjöd enligt mig en tydligare överblick. Anteckningar
gjordes i ett separat dokument, citat färgmarkerades och lyftes ut. Det krävdes
inte många genomläsningar för att hitta uttryck för en relationell hållning eller
för att finna utrymmen för mellanmänskliga möten. Däremot behövdes flera
genomläsningar för att upptäcka mönster och se kategorier. Konstateras kan att
en pendling har funnits mellan delarna, som i detta fall utgörs av de enskilda
handlingsplanerna, och helheten i form av framträdande resultat.

Med hjälp av färgmarkeringar och färgkodningar i dokumenten kunde jag
förtydliga det som trädde fram. Färgmarkeringarna eller citaten fördes över till
ett separat elektroniskt dokument för att det skulle vara lättare att se vad som
framträdde. Det som framträdde i materialet sorterades i kategorier och utgör
resultatet av undersökningen. Gällande analysprocessen kan ännu tilläggas att
sammanställningar gjordes dels av framträdande teman, dels av belysande citat.
Dessa innebar en pendling mellan delar och helhet i och med att de bidrog till
kategorisering men även till att få en tydligare helhetsbild av materialet.

3.5 Kvalitetsaspekter och forskningsetiska aspekter
All kvalitativ forskning behöver enligt Fejes och Thornberg (2019) vara
noggrann, systematisk, väl genomförd samt ge uttryck för kompetens och
kvalitet. De tillägger att studiens resultat och slutsatser även bör vara tydligt
utskrivna, välformulerade och ha förankring i empirin. Forskaren ska ha förmåga
32

både till empatisk närhet och analytisk distans i förhållande till sitt material.
Denna studies trovärdighet och tillförlitlighet stärks i och med att jag som
forskare tagit del av redan insamlat material och inte på något sätt kunnat
påverka det som skrivits eller uttryckts. Det systematiska och förhållandevis
noggranna tillvägagångssätt som beskrivs i avsnittet om undersökningens
genomförande styrker även det studiens kvalitet. Analysen utfördes i enlighet
med enligt de fyra steg som beskrivs av Widén (2019) angående textanalys.

Pramling (2020) nämner två kvalitetskriterier som den kvalitativa studien ska
svara mot. Det första kvalitetskriteriet kallar han ekologisk validitet. Här avses
att relationen mellan det som studerats och uttalas angående det som studerats
behöver ha en tydlig koppling. Det andra kvalitetskriteriet har ingen egentlig
benämning, men handlar om att klargöra på vilket sätt studien är grundad i
teorier och analys. Uppfyllandet av dessa kriterier bidrar till en demokratisering
av kunskapsbildningsprocessen anser Pramling (2020). Detta eftersom varje
läsare ges möjlighet att granska relationen mellan analys och resultat. Samtidigt
erbjuds läsaren en möjlighet till re-analys av empirin utgående från alternativa
teoretiska utgångspunkter. Den ekologiska validiteten och klargörandet av
studiens grund i teorier och analys är ytterst relevant med tanke på denna studie.
De forskningsfrågor som formulerats har bidragit till att koppla det som
undersökts till det som skrivits. Tolkningen som gjorts har ett starkt samband
med min subjektiva förförståelse och den teoretiska förankring jag har i
relationell pedagogik och professionshandledning eller pedagogisk handledning.
En annan forskare eller läsare väljer kanske ett annat perspektiv och en annan
tolkning utgående från sin förförståelse och teoretiska referensram. Det skulle i
sin tur bidra till att i detta fall vidga förståelsen av praktikhandledning.

Två grundläggande förhållningssätt behöver enligt Fejes och Thornberg (2019)
kombineras av forskaren, kritiskt tänkande och kreativt tänkande. Det kritiska
tänkandet hänger ihop med ett systematiskt, disciplinerat, intellektuellt och
ifrågasättande arbete. Ett lekfullt, upptäckande och insiktsfullt meningsskapande
kännetecknar det kreativa tänkandet. Betydelsen av samverkan mellan de båda

33

förhållningssätten styrker kvaliteten och betonas hos Fejes och Thornberg
(2019). I denna avhandling syns det kritiska tänkandet i arbetet med
analysprocess och resultatredovisning medan det kreativa tänkandet blir synligt
i intention och tillvägagångssätt.

Gällande forskningsetiska aspekter skriver Trost (2005) att ingen forskning i
världen är så viktig att det är befogat att bryta tystnadsplikten och
respondenternas konfidentialitet. Till en början var tanken att jag skulle
anonymisera det insamlade materialet. Eftersom jag själv deltagit i
handledarutbildningen ansåg min handledare att det inte var etiskt försvarbart att
jag gavs möjlighet att koppla författare och verksamhet till handlingsplan.
Därför vet jag inte vem som skrivit vilka handlingsplaner eftersom de
handlingsplaner som jag fått ta del av var anonymiserade innan jag fick dem.
Vem som skrivit är inte heller av intresse eftersom det är innehållet i planerna
som jag vill undersöka. Det som kan problematiseras och diskuteras är dock att
jag själv deltagit i handledarutbildningen. Min förförståelse kan ses både som
fördel och nackdel. Lyckas jag förhålla mig objektivt till det fenomen jag
undersöker? Så länge fokus ligger på att leta efter det som huvudrubrik och
forskningsfrågor uttrycker och så länge jag håller mig till forskningsfrågorna
borde det inte bli några problem. Jag har inget att vinna på en förvanskning av
innehållet i deltagarnas handlingsplaner.

34

4

Resultatredovisning

I följande kapitel presenteras resultaten från undersökningen. Resultaten
redovisas med utgångspunkt i de två forskningsfrågorna som vill synliggöra ett
relationellt perspektiv på praktikhandledning i handlingsplanerna och på vilka
sätt de mellanmänskliga mötena ges utrymme under praktikperioden.

4.1 Ett relationellt perspektiv på praktikhandledning
I det här avsnittet följer redovisningen av de synsätt och tankar angående
relationernas

betydelse

för

praktikhandledning

som

synliggörs

i

handlingsplanerna. I samband med genomläsning av det empiriska materialet
och i sökande efter svar på den första forskningsfrågan har tre teman
genomgående framträtt. De blivande handledarna vill skapa relationer, inta ett
reflekterat förhållningssätt och se teamet som resurs för handledning. Resultatet
presenteras med hjälp av teman och underteman som preciserar det som
framträtt, i Figur 2 synliggörs dessa.

Figur 2
Handlingsplanerna om ett relationellt perspektiv på praktikhandledning

Ett relationellt
perspektiv på
praktikhandledning

SKAPA RELATIONER:
- trygghet, tillit
- bemötande
- inklundering

FÖRHÅLLNINGSSÄTT:
- respekt
- omsorg
- dialog

TEAMARBETE:
- samarbete
- anpassning

35

4.1.1 Skapa goda relationer
När det gäller praktikhandledning uttrycker handlingsplanerna att de blivande
handledarna initialt vill skapa goda relationer till den studerande. Detta uttrycks
inte alltid direkt, utan formuleras på olika sätt. De underteman som beskriver hur
goda relationer kan skapas är följande: trygghet och tillit, personligt bemötande
och inkludering genom delaktighet.

Trygghet och tillit
Ett perspektiv som lyfts fram i handlingsplanerna är trygghet. De blivande
handledarna beskriver i handlingsplanerna att trygghetsfaktorn har betydelse för
och möjliggör lärande. När en individ upplever sig vara trygg kan hen slappna
av och vågar vara sig själv.

”Mitt ledord som handledare bör vara trygghet – skapa trygghet kring studenten för att
bereda hens lärande. [...] Riv ner alla orosmurar och skapa trygghet. Lyssna.” (NN16)

”Bekräfta den studerande så att hen blir sedd och hörd. Skapa trygghet, tillit och glädje,
se det goda – vad hen klarar av. [...] Den studerande ska känna sig trygg, få tillit och
förtroende för handledaren.” (NN21 och NN22)

Förtroendet som hänger samman med känslan av trygghet anses ge utrymme för
den studerande att våga fråga, diskutera och ta till sig kunskap. Denna tanke
gäller inte enbart gentemot studerande utan har förankring i värdegrunden och
beskrivs gälla alla relationer inom småbarnspedagogiken, d.v.s. relationen till
barn, kollegor och föräldrar. Detta förtroende kan även beskrivas med att de som
är involverade i en relation kan känna tillit till varandra.

I handlingsplanerna uttrycker de blivande handledarna sina förväntningar på en
ömsesidighet i relationerna. Samtidigt är lärarna eller handledarna medvetna om
att de behöver ta sitt ansvar för de goda relationerna. Detta märks i de
36

formuleringar som används när det beskrivs hur de vill göra inför
praktikperioden för att den studerande ska känna sig välkommen och trygg.

”Innan praktikens början bjuder vi in den studerande på en kopp kaffe för att bekanta sig
med oss i teamet. Vi visar den studerande runt och visar var hen får sitt skåp. Detta gör
vi för att den studerande ska känna sig välkommen, och för att vi alla ska lära känna
varandra bättre och skapa en god start på praktikperioden. Då är den studerande
förhoppningsvis mindre nervös inför första praktikdagen.” (NN50)

”Uppmuntra studerande att ta del av så många olika situationer som möjligt och att också
följa med någon stund som de andra i teamet håller. Denna del fokuserar på att få
studerande att känna sig välkommen, som en del av teamet och bygga upp en relation och
ett förtroende mellan studerande och handledare.” (NN28)

Handlingsplanerna vill bädda för en god start och skapa förutsättningar för
trygga och tillitsfulla relationer som i sin tur genererar möjligheter till lärande.
Intentionen som formuleras tyder på en förankring i småbarnspedagogisk
värdegrund och relationell pedagogik. Insikten om de goda relationernas
betydelse för lärande är integrerad och tydlig.

Personligt bemötande
I handlingsplanerna ger handledarna uttryck för att det personliga bemötandet
är avgörande för byggandet av en god relation. De uttrycker att alla, även den
studerande, ska mötas i en öppen och ärlig anda.

”Värnar om att alla medlemmar i arbetslaget, studerande inkluderad, kommer till tals –
blir lyssnade på och möts med respekt i en tillåtande och prestigefri atmosfär.” (NN53)

”Var ärlig men ödmjuk. Feedback ska bygga upp, inte rasa ner.” (NN16

Det personliga bemötandet ska vara ärligt, öppet och flexibelt. I mötet med den
nya verksamheten och allt vad det innebär finns handledaren där för att stödja
37

och utmana. För att den studerande också ska få kontakt med de andra som
arbetar i huset föreslår flera att handledaren guidar runt och presenterar den
studerande alternativt uppmuntrar den studerande att presentera sig själv. Några
anser också att det gynnar den studerande att delta i sammanhang där
handledaren inte är närvarande. Detta för att den studerande då mer eller mindre
är tvungen att förhålla sig till och utveckla relation också till andra än
handledaren.

”Visa att du finns där för hen och att du stöder hen på bästa sätt under hens
praktikperiod. Var öppen i ditt bemötande, visa flexibilitet.” (NN55)

”Kaffepauser kan med fördel ske tillsammans med andra kollegor än handledaren för att
komma övriga kollegor närmare.” (NN20)

Kafferasterna lyfts i flera handlingsplaner fram som lämpliga forum att odla
relationer i. Här uttrycks en vilja att, i det trygga och otvungna sammanhang som
kaffepausen innebär, utmana och utveckla den studerandes relationskompetens.
Det personliga bemötandet som syns i handlingsplanerna visar att man vill ge
utrymme för mellanmänskliga möten och gynna relationsskapande.

Inkludering genom delaktighet
I handlingsplanerna skrivs det fram att man vill lägga stor vikt vid att inkludera
de studerande för att de ska få vara och känna sig delaktiga i arbetsgemenskapen
och i planering av verksamhet. Handlingsplanerna formulerar också att
arbetsteamets delaktighet i handledandet är värdefullt. Alla kan vara med och
bidra till att skapa förutsättningar för trivsel, stöttning och lärande. Målet är att
skapa möjligheter för den studerande att lära sig genom att lyckas.

”Det är viktigt att studeranden får vara med i arbetsteamets diskussioner och planering
för att känna sig delaktig.” (NN12, NN31 och NN47)

38

”Praktiken börjar: inkludering och vänlighet. Erbjuda stöd vid behov, nyfikenhet till den
studerande och positiv attityd.” (NN01)

För att den studerande ska bli delaktig krävs det att samtliga inblandade
engagerar sig och inbjuder till deltagande. Tanken är att den studerande har
större möjlighet att lyckas i sin praktik när hen är delaktig och inkluderad i
verksamheten. Den pedagogiska grundsynen och särskilt synen på lärande blir
tydlig i handlingsplanerna. Där tänker man att upplevelsen av att lyckas sporrar
viljan att lära sig.

”Det är viktigt att den studerande känner sig välkommen hos oss! Vi är alla viktiga för
den studerandes lärandeprocess.” (NN39)

”Personalens viktigaste uppgift är att erbjuda en sådan miljö där den studerande kan
växa i sin yrkesroll och få lyckas i sin praktik.” (NN41)

Här kopplas kollegiets engagemang och inkludering av den studerande till den
studerandes lärandeprocess. Den studerande är i fokus. Lärandet och processen
att nå ett sådant ses som mål för den studerandes vistelse på praktikplatsen. Ett
mål som hela kollegiet kan bidra till att förverkliga.

4.1.2 Ett relationellt förhållningssätt
I handlingsplanerna skrivs det fram att handledarens eget förhållningssätt spelar
roll för handledningen. Det är inte bara handledaren som ska ha ett överlagt
förhållningssätt, det gäller även teamet och kollegiet. I följande underteman lyfts
de tankar som uttrycks i handlingsplanerna angående hur man tänker sig att det
relationella förhållningssättet kan se ut: respekt för individen, omsorg om
individen, dialog med individen.

39

Respekt för individen
I mötet med den studerande framhävs det särskilt att handledaren behöver se den
studerande som en enskild individ med individuella erfarenheter och behov.
Handledaren ska värna om och respektera detta. Respekten för individen uttrycks
inte alltid explicit i handlingsplanerna utan är något som så att säga kan läsas
mellan raderna.

”Daghemmets viktigaste regler är att vi behandlar varandra jämlikt, uppmuntrande,
stödjande, visar hänsyn och respekt samt pratar vänligt med varandra.” (NN26)

”Viktiga ledord: närvaro, trygghet, professionalitet, respekt, barnets egenvärde.” (NN38
och NN42)

För att kunna ge den handledning som behövs krävs det att handledaren kan
lyssna in och fånga upp vilken slags stöd den studerande kan dra nytta av. Detta
sker i samtal med den studerande, genom att vara lyhörd och kunna läsa av den
enskilda studerande. Respekten för den studerande innebär en jämlik behandling
och att visa hänsyn.

”Ta reda på studerandens tidigare erfarenhet inom småbarnspedagogiken för att kunna
anpassa handledningen.” (NN38 och NN42)

”Här bör man dock komma ihåg att alla studerande är olika. Någon kan behöva mera
tid för diskussion och reflektion medan andra klarar sig med mindre.” (NN30, NN45 och
NN46)

Vissa studerande har större erfarenhet av arbete inom småbarnspedagogik
medan andra inte har annan erfarenhet än den de fått i samband med sina studier.
Detta kräver ett respektfullt förhållningssätt och en förmåga att se den enskilda
studerande hos handledaren. Här synliggör handlingsplanerna att handledarnas
relationella professionalism i form av visad respekt för individen är av betydelse
för att kunna bidra till den studerandes professionsutveckling.
40

Omsorg om individen
Handlingsplanerna formulerar att handledning innebär omsorg om individen.
Det omsorgsfulla förhållningssättet uttrycks i att personalen på praktikplatsen
vill erbjuda den studerande tid att landa i verksamheten. Medvetenheten om att
den studerande sannolikt ännu inte utvecklat eller landat i sin profession skrivs
fram. Handledaren och övrig personal ska stöda och finnas där för den
studerande. För att den studerande inte ska känna sig utelämnad verbaliserar
flera handlingsplaner att handledaren och den studerande åtminstone till en
början har samma arbetstid.

”Ge studenten tid att bekanta sig med både miljö, rutiner och barn. Att observera och
lära känna tar tid och ska få ta tid. Var själv lyhörd, känn in och sätt inte alltför stora
krav för tidigt.” (NN16)

”Handledaren och den studerande har samma arbetsskift åtminstone till en början.”
(NN43)

För att den studerande ska ha möjlighet att utvecklas uttrycker handlingsplanerna
att handledarna vill visa omsorg om den studerande på olika sätt. Omsorgen eller
stödet ska utgå från och anpassas till den studerande. Handledningen bör vara
förutseende och den studerande ska på ett konstruktivt sätt erbjudas möjligheten
att pröva sina vingar.

”Vi ger möjlighet åt vår studerande att få pröva sig fram och växa i sin profession:
lyssnar, utmanar, är öppna för studerandes tankar, idéer och förslag. Ställer öppna
frågor som uppmuntrar till reflektion. Sammanväver teori och praktik. Ger tidig feedback
för att ge den studerande förbättringsmöjligheter i tid.” (NN41)

”Viktigt att studeranden får träna sitt ledarskap i olika situationer samt att vi handleder
studerande i detta och visar på hens styrkor och utvecklingsområden.” (NN12, NN31 och
NN47)

41

Den studerande ska i och med praktikperioden erbjudas möjlighet att utvecklas
i sitt pedagogiska ledarskap och i sin profession. Omsorgen om individen
uttrycks i att handledaren ska lyssna, utmana och uppmuntra till reflektion.

Dialog med individen
Handlingsplanerna uttrycker ett förhållningssätt som hos de blivande
handledarna präglas av dialog med individen. Man tänker sig att dialogen är en
förutsättning för relationsbyggandet. Dialogen sker i stunden eller är inplanerad.
Genom samtalets dialogiska form vill handlingsplanerna inbjuda till gemensam
reflektion mellan studerande och handledare.

”Det skall kännas roligt och positivt att komma till daghemmet samt att vi lyfter vikten
av god kommunikation, samarbete och relationer.”(NN26)

”Uppmuntra till dialog samt ett undrande och positivt ifrågasättande förhållningssätt hos
den studerande (våga fråga!).” (NN06)

Dialogen ska vara positiv och konstruktiv. I dialogen förs professionella samtal
som strävar till utveckling och lärande. Allt med ett relationellt perspektiv
bakom örat. Handledarens största funktion är att strukturera samtalet, lyssna och
uppmuntra till reflektion. Reflektionerna utgår från praktiken och kopplas till de
teorier den studerande stiftat bekantskap med.

”Handledaren är ett lyssnande bollplank vars uppgift är att lyssna och känna in,
uppmuntra till reflektion, göra bron mellan praktik och teori synlig, locka fram tankar
och visa att pedagogik ska vara skoj!” (NN16)

”Utrymme finns, att diskutera och reflektera kring pedagogiska färdigheter och
förhållningssätt.” (NN35 och NN40)

42

Dialogen som förs mellan handledare och studerande kan rymma det mesta som
rör pedagogik och verksamhet. Samtalen rör sig inte enbart kring den enskilda
studerande. För att möjliggöra professionsutveckling vidgas perspektivet till att
bl.a. omfatta pedagogiska färdigheter och förhållningssätt.

”Om kommunikationen inte fungerar med den studerande tar man kontakt med den
ansvarige läraren och vid behov kan man fylla i en utvärderingsblankett.” (NN18 och
NN27)

I några av handlingsplanerna uttrycks en medvetenhet om att kommunikation
inte alltid fungerar problemfritt. Det kan låsa sig eller bli fel. Här har man tänkt
igenom och planerat att det i sådana fall är att ta kontakt med den ansvariga
läraren vid utbildningen. Handledningen är beroende av en fungerande
kommunikationen mellan studerande och handledare.

4.1.3 Teamarbete som resurs
Det relationella arbetet begränsas i handlingsplanerna inte till att gälla bara
handledare och studerande. För att praktikperioden ska bli givande anser man att
teamets arbetsinsats är väsentlig. Teamarbetet uttrycks i följande underteman:
samarbete för kvalitet och anpassning av verksamhet.

Samarbete för kvalitet
Samarbete mellan olika parter är avgörande för handledningens kvalitet. Det
gäller handledarens, teamets och hela personalens samarbete med den
studerande, men också samarbetet inom kollegiet. Genom samarbetet vill man
stödja den studerande och ta tillvara kollegiets kompetenser. Man tänker sig att
alla har något att bidra med.

”Teamet samarbetar för att den studerande ska få så bra handledning som möjligt. Det
är viktigt att man tar tillvara på teamets resurser och styrkor.” (NN11 och NN52)

43

”Hela teamet diskuterar tillsammans hur teamet kan stödja den studerande under
praktiken. Alla i teamet hjälper och finns till för att den studerande skall känna sig
välkommen och lära sig möjligast mycket.” (NN30, NN45 och NN46)

Den studerandes aktivitet spelar också roll för att samarbetet ska bli fruktbart.
Eftersom det i handlingsplanerna uttrycks en önskan om att bädda för en så bra
praktikperiod som möjligt hålls fokus även här på den studerande och hens
lärande och utveckling.

”Vi hoppas på ett öppet och gott samarbete där även den studerande är aktiv. Den
studerande är i fokus och handledaren kommer ihåg att vara en god lyssnare. Vi
uppmanar till att den studerande hittar egna lösningar i sin roll som pedagog.” (NN34)

Samarbetet ska vara öppet och önskas innehålla aktivitet från såväl den
studerande som av handledare och övrig personal. Samtidigt som relationen
mellan studerande och handledare står i centrum vidgas nu perspektivet till att
gälla studerandes relation med hela gemenskapen. Handlingsplanerna uttrycker
en vilja till kollegialt samarbete.

Anpassning av verksamhet
Genom att kollegiet anpassar verksamheten och kommer överens med varandra
angående arbetsfördelning kan tid för handledning frigöras tid. Här uttrycker
handlingsplanerna att kollegiet behöver arbeta som ett team där alla är beredda
att anpassa arbetstider, verksamhet och vardag med tanke på den studerande.

”Handledaren kunde komma överens med sina kollegor vilka tider under dagen som det
passar för handledaren och studerande att gå ut ur barngruppen och ha
diskussionstillfällen med den studerande.” (NN18 och NN27

Anpassningen sker åt båda hållen och i flera riktningar. På samma sätt som
personalen anpassar verksamheten till den studerandes uppgifter och utveckling
44

förväntas den studerande anpassa sig till enhetens verksamhet och vardag. Den
studerande anses dra nytta av att följa den småbarnspedagogiska verksamhet
som redan existerar. För att kunna få en uppfattning om hur det går att organisera
och genomföra en dylik.

”Det är viktigt att det finns utrymme för den studerande att kunna förverkliga sina idéer,
det är därför de är hos oss. Men jag anser att man inte behöver tömma kalendern helt,
det kan också vara nyttigt för den studerande vad man har för program och hur en
verksamhet kan se ut.” (NN37)

”Om handledaren är frånvarande har en i personalen på avdelningen på förhand fått
uppdraget att handleda studerande i dessa situationer.” (NN51)

Ifall handledaren av en eller annan orsak skulle vara frånvarande har man vid
uppgörandet av handlingsplanerna garderat sig inför dylika scenarier. I samtliga
handlingsplaner förklaras det vem som tar över handledningen under den tid som
handledaren är frånvarande. Inom småbarnspedagogisk verksamhet arbetar
personalen nära varandra i mångprofessionella team. Förmågan att kunna vara
flexibel gällande arbetsuppgifter och verksamhet är en egenskap som behövs.

Sammanfattningsvis kan konstateras att handlingsplanerna synliggör ett
relationellt perspektiv på praktikhandledning. Detta märks i det utrymme som
ges att skapa goda relationer genom trygghet och tillit, personligt och respektfullt
bemötande samt inkludering genom delaktighet. Ett relationellt förhållningssätt
uttrycks även i respekt för, omsorg om och dialog med individen. Teamarbete
ses som en resurs i praktikhandledningen och samarbete för kvalitet samt
anpassning av verksamhet för att möjliggöra handledning blir tydliga teman.

45

4.2 Utrymme för mellanmänskliga möten under praktikperioden
I det här avsnittet beskrivs de tankar som framträder angående den praktiska
tillämpningen och konkretiseringen av handlingsplanerna. Avsikten är att
synliggöra vilka intentioner som uttrycks när det gäller tid och rum för
mellanmänskligt möte. För att få en tydlig struktur tar jag hjälp av
handledningsprocessens fyra faser som uttrycks i modellen (bilaga 2) och hos
Liinamaa (2014), nämligen förberedelse, introduktion, handledning och
utvärdering. Det som träder fram synliggörs med hjälp av en tabell i slutet av
varje underkapitel.

4.2.1 Förberedelser inför praktikperioden
Redan innan den studerande kommer till praktikplatsen uttalas det i
handlingsplanerna att en del förberedelser behöver göras. I flera av planerna
nämns det i någon form att kollegiet inför att de får en studerande på praktik
behöver ventilera värdegrundsfrågor.

”Teamet ska hängivet, engagerat och öppet ta sig an sin roll i stödandet och
handledandet. Därmed finns det skäl att innan diskutera teamets värdegrund, barnsyn
och pedagogiska grundsyn.” (NN04)

Handledaren är skyldig att ta del av den information som delges från
utbildningen samt känna till förväntningar och praktikupplägg. Detta behöver
kommuniceras till det egna teamet så att alla har kännedom om helheten. På
samma sätt förväntas handledaren informera barngrupp, föräldrar och övrig
personal om att en studerande är på kommande.

”Handledaren går in på ÅA:s sida och läser den information som finns om den/de Kurs/er
studerande läser. Viktigt att delge denna information till personalen i teamet innan
praktiken inleds.” (NN12, NN31 och NN47)

46

”Barnen informeras om att en studerande är på väg veckan före, föräldrarna informeras
också kort om att en studerande är på väg till daghemmet och till vilken grupp.” (NN02)

I flera handlingsplaner uttrycks även att den studerande gärna får besöka
avdelningen innan praktiken börjar. Detta för att studerande, handledare,
personal och barn ska få mötas, men också för att den studerande ska få bekanta
sig med praktikplatsen.

”Om den studerande har möjlighet är det bra om hen kan besöka avdelningen någon dag
på förhand för att bekanta sig med barngruppen och de vuxna på avdelningen.! (NN21
och NN22)

I den här fasen är de mellanmänskliga mötena förhållandevis många med tanke
på att praktikperioden inte ännu börjat. För att synliggöra de mellanmänskliga
möten som äger rum i förberedelsefasen, redan inför praktikperiodens början,
har följande figur skapats.

Figur 3
Förberedelsefasens möten
MÖTE - vem

FORUM - var/när

FORM - hur

handledare-utbildning

dokument

ta del av

kollegium

personalmöte

diskussion

enhet-barn/föräldrar

informationskanal

skriftlig/muntlig information

studerande - personal/barn

besök

träff, samtal

I Figur 3 synliggörs att mellanmänskliga möten äger rum mellan handledare och
utbildning, kollegiet sinsemellan, den småbarnspedagogiska enheten och
barnen/föräldrarna samt mellan den studerande och personal/barn. Mötena äger
rum i dokument, personalmöte, enhetens informationskanal till föräldrarna samt
i fysiskt besök. Genom att ta del av, diskutera, informera skriftligt/muntligt samt
i träff och samtal möjliggörs de mellanmänskliga mötena.

47

4.2.2 Välkomnande och introduktion av den studerande
Följande fas i praktikhandledningen består i att välkomna och introducera den
studerande till barngrupp, kollegium och verksamhet. Handlingsplanerna
tillskriver denna fas extra stor betydelse och ger den förhållandevis stort
utrymme. I de allra flesta fall är det handledaren som förväntas ta emot och
introducera den studerande, men i några handlingsplaner har den uppgiften
ålagts enhetens föreståndare.

”Innan praktiken börjar har vi planerat verksamheten så att handledaren kan vara från
barngruppen och har tid för att ta emot studerande.” (NN19)

”Välkomnandet och introduktionen är på handledarens ansvar. Visar var den studerande
får hänga sina kläder, samt var de olika faciliteterna finns. Presenterar den studerande
för resten av teamet, för föreståndaren och pedagogiska ledaren. [...] Ge den studerande
möjlighet att skicka ut ett meddelande åt föräldrarna via Päikky, med en kort presentation
av sig själv.” (NN44)

Ifall att den studerande inte haft möjlighet att besöka enheten innan
praktikperioden presenteras hen för alla berörda. Den första tiden av
praktikperioden vigs annars åt att den studerande ska få landa i verksamheten.
Tillsammans med handledaren ska dessutom tillfällen för handledning planeras
in.

”Låt den studerande skugga dig under första dagen, under första kaffepausen – första
mötet enskilt, alternativt någon dag senare, men under den första veckan.” (NN02)

”Under den första veckan är det viktigt att handledaren och studerande hinner sitta ner
och planera in veckodiskussioner in i verksamheten, när och var de äger rum är av stor
betydelse.” (NN48)

Handlingsplanerna vill att handledarna under den första tiden även introducerar
den studerande till de dokument, planer och målsättningar som styr och formar
48

verksamheten. De flesta enheter har utöver den lokala planen för
småbarnspedagogik egna målsättningar med särskilda fokusområden för
verksamhetsåret. Daghemmens pedagogiska grundsyn vill de allra flesta
introducera till den studerande på ett eller annat sätt.

”Handledaren presenterar kommunens egen plan för småbarnsfostran, daghemmets plan
för småbarnsfostran samt avdelningens egna målsättningar för verksamhetsåret. Vi går
även igenom daghemmets introduktionspärm där daghemmets viktigaste regler och
säkerhetsfrågor framkommer. Vi påminner den studerande gällande tystnadsplikten!
Handledaren och den studerande diskuterar och reflekterar kring daghemmets
pedagogiska grundsyn.” (NN34)

I följande figur synliggörs de mellanmänskliga möten som äger rum under
introduktionsfasen i relation till vem, var eller när samt hur.

Figur 4
Introduktionsfasens möten
MÖTE - vem

FORUM - var/när

FORM - hur

studerande-handledare

första möte

samtal, planering

studerande-personal

första möte

samtal

studerande-verksamhet

i verksamhet

iaktta, följa

studerande-barn

samling/tambur/ute

aktivitet/lek

studerande-vårdnadshavare

informationskanal

presentation

studerande-planer

dokument

läsning, diskussion

Under introduktionsfasen är det i huvudsak den studerandes möten med
handledare, personal, verksamhet, barn, vårdnadshavare och planer som träder
fram. De möten som beskrivs sker naturligtvis i båda riktningar, men den
studerande är i fokus. Rent fysiskt tar de plats i daghemmet och verksamheten
samt i informationskanaler och dokument. Formerna för de möten som beskrivs
är samtal/planering, iaktta/följa, aktivitet/lek samt läsning/diskussion.

49

4.2.3 Handledning under praktikperioden
Under handledningens tredje fas, handledning under praktikperioden, synliggör
handlingsplanerna olika typer av handledningssamtal. De berättar om vikten av
att studerande och handledare tillsammans gör upp en plan och bokar in tid för
planerade, ostörda handledningssamtal. De lyfter även värdet av spontana
samtal, samtal som initieras och sker i stunden och syftar till att diskutera ett
dilemma

alternativt

professionsutveckling.

hjälpa
De

den
spontana

studerande

i

uppgifter

handledningssamtalen

eller
behöver

nödvändigtvis inte föras mellan handledare och studerande utan kan lika gärna
ske mellan annan lärare/personal och den studerande.

”Tillsammans med den studerande görs en tidsplan för praktikperioden. Tidsplanen
innehåller tidpunkten för självständiga uppgifter, tidpunkten för regelbundna ostörda
samtal med handledaren (av både reflektiv och utvärderande natur) samt ett avslutande
samtal där man knyter ihop och utvärderar hela perioden.” (NN10)

”Studerande skall få handledning av sin handledare och utrymme för att utveckla och
diskutera olika pedagogiska färdigheter samt förhållningssätt både genom spontana och
planerade handledningssamtal.” (NN26)

Handledningssamtalen beskrivs med olika adjektiv. De kan vara av
reflekterande, utvärderande, professionell och dialogisk art. Målet i
handledningsplanerna är i varje fall att handledarna i samband med samtalen
handleder den studerande och tillsammans med den studerande reflekterar över
aktuella teman.

Reflektionerna i samtalen skall bidra till och främja den

studerandes professionsutveckling.

”Under handledarens planeringstid finns det tid för ostörd handledning och diskutera
och reflektera över grundsyn, sitt eget sätt att agera, sina egna styrkor och vad man
behöver jobba med samt hur man förhåller sig till det.” (NN28)

”Professionella samtal – handledning: struktur (mål för samtalet), skapar rum för
växande.” (NN21 och NN22)

50

”Tänk på att handleda dialogiskt, med öppna frågor som inbjuder till reflektion och
främjar utveckling.! (NN06)

Tid för handledande samtal uttrycker handlingsplanerna att handledarna i
huvudsak ska hitta under barngruppens utevistelse, vilostund eller under
handledarens egen planeringstid. I handlingsplanerna poängteras betydelsen av
att i förväg komma överens med övriga kollegor angående lämplig tidpunkt för
handledningssamtal.

Figur 5
Handledningsfasens möten
MÖTE - vem
studerande-handledare

studerande-övrig personal

FORUM - var/när

FORM - hur

i stunden

planerade samtal

under barnens utevistelse

oplanerade samtal

handledarens planeringstid

reflektion

barnens vilostund

dialog

ostörd plats

utvärdering

I handledningsfasen läggs fokus på mötet mellan handledare och studerande,
men delvis även på mötet mellan övrig personal och den studerande. De möten
som äger rum sker i stunden eller så är de inplanerade under barnens utevistelse,
handledarens planeringstid, barnens vilostund och hålls med fördel på en ostörd
plats. Handledningssamtalen kan vara oplanerade eller planerade. De har i
huvudsak en reflekterande, dialogisk eller utvärderande funktion.

4.2.4 Utvärdering av praktikperioden
I samband med att praktikperioden avslutas hålls en utvärdering av
praktikperioden som helhet. Utvärderingen kan enligt handlingsplanerna vara
muntlig eller skriftlig och ha formen av en slutbedömning där den studerandes
insats värderas.

51

”Praktikperioden avslutas med en muntlig utvärdering tillsammans med studerande
under sista dagen, eventuell slutbedömning görs.” (NN09 och NN15)

Handledaren förväntas här lotsa den studerande i reflektion kring
praktikperioden och de egna insatserna. Utgångspunkten tas i de förväntningar
och mål som uttryckts i samband med inledningen av praktikperioden. Intresset
ska ligga i att synliggöra den studerandes utveckling och kritiken som framförs
ska vara konstruktiv. I flertalet handlingsplaner poängteras att utvärderingen
behöver ske kontinuerligt från och med dag ett och att utvärderingen i slutet inte
ska vara den enda. Den studerande behöver ges en möjlighet att göra om och
utveckla.

”Uppfylldes förväntningar och mål? Reflektera och utvärdera. Vad tar studenten med sig
från praktikperioden? Hur ser handledarens tankar ut. [...] Var ärlig men ödmjuk.
Feedback ska bygga upp, inte rasa ner. Hur upplever vi att utveckling skett.” (NN16)

”Utvärderingen sker kontinuerligt under praktikperioden och inte enbart när
praktikperioden är avslutad. För hur har man annars möjlighet att ändra något som man
dessutom inte kommit att tänka på.” (NN18 och NN27)

I de allra flesta handlingsplaner lyfts det fram att handledarna och teamet vill ha
konstruktiv feedback från den studerande. Handlingsplanerna vill att
handledarna synliggör den studerandes styrkor och potential till utveckling. På
samma sätt önskas det att den studerande i sin tur synliggör styrkor såväl som
utvecklingsmöjligheter. Detta med tanke på möjligheter att utveckla och
förbättra handledningen, men också med tanke på den småbarnspedagogiska
verksamhet som bedrivs.

”Det är viktigt för oss att studeranden ger konstruktiv feedback till oss, på det viset kan
vi utvecklas samt jag som handledare. Förstås vill vi också höra det positiva för att kunna
se var våra styrkor ligger.” (NN37)

52

Figur 6
Utvärderingsfasens möten
MÖTE - vem

FORUM - var/när

studerande-handledare

ostörd plats

FORM - hur
reflektion
utvärdering
bedömning

studerande-verksamhet

under överenskommen tid

ömsesidig
konstruktiv

I Figur 6 synliggörs det som uttrycks i handlingsplanerna angående
mellanmänskliga möten i samband med utvärderingsfasen. Här är det i huvudsak
mötet mellan studerande och handledare som märks, men också mötet mellan
den studerande och verksamheten. Det huvudsakliga utvärderingsmötet hålls i
slutet av praktikperioden på en ostörd plats under överenskommen tidpunkt.
Målet är att handledaren och den studerande tillsammans reflekterar och
utvärderar praktikperioden. Utvärdering sker av studerandes insats, en önskan
uttrycks även om utvärdering från den studerade av handledarens insats och av
den småbarnspedagogiska verksamheten som sådan. Utvärderingen ska alltså
vara ömsesidig och ha en konstruktiv karaktär.

För att sammanfatta det som kommer fram i handlingsplanerna angående detta
får jag konstatera att det finns en tydlig vilja att ge utrymme för mellanmänskliga
möten under praktikperioden. Intressant är att de mellanmänskliga mötena till en
början är förhållandevis många med tanke på handledning. Handledaren och den
studerande ska ta hänsyn till och möta ett brett nätverk i både förberedelsefas
och introduktionsfas. De mellanmänskliga mötena berör handledare – utbildning
– team – kollegium – föräldrar – barn – studerande. Under handledningsfasen
och utvärderingsfasen blir de mellanmänskliga möten som beskrivs färre till
antal. Mötena gäller i huvudsak studerande – handledare och studerande –
verksamhet/kollegium. De avgränsas tydligt i tid, rum och form och gäller
handledning och utvärdering. I kapitel fem följer en utförligare diskussion och
analys av resultatet.

53

5

Sammanfattande diskussion

I det här kapitlet kommer resultat och val av metod att diskuteras.
Resultatdiskussionen strävar till att på ett överskådligt sätt sammanfatta och
diskutera resultaten. Diskussionen sker mot bakgrund av syfte, forskningsfrågor
och teorier som beskrivits i tidigare kapitel. I metoddiskussionen kommer val av
metod och tillvägagångssätt att diskuteras. Slutligen ges förslag till eventuell
fortsatt forskning inom området praktikhandledning.

5.1 Resultatdiskussion
Syftet med denna avhandling var att tolka fenomenet praktikhandledning ur ett
relationellt perspektiv utgående från de handlingsplaner som utformats av
handledarutbildningens deltagare. Fenomenet tolkas utgående från den
relationella pedagogiken som vetenskap och med hjälp av teorier med koppling
till praktikhandledning. Den första forskningsfrågan vill synliggöra ett
relationellt perspektiv på praktikhandledning i handlingsplanerna. I relation till
forskningsfrågan kunde tre teman identifieras: skapa goda relationer, ett
relationellt förhållningssätt samt teamarbete som resurs.

Den andra forskningsfrågan ville undersöka på vilka sätt handlingsplanerna ger
utrymme för mellanmänskliga möten under praktikperioden. Här strukturerades
resultatet med hjälp av modellen som handledarna utgått ifrån och som finns i
bilaga 2. De mellanmänskliga mötena undersöktes i förberedelsefas,
introduktionsfas, handledningsfas och utvärderingsfas. I handlingsplanerna
beskrivs till en början många mellanmänskliga möten, medan de mot slutet blir
färre. De kan vara planerade och oplanerade, de kan ske i farten eller i fysiska,
ostörda rum. Mötena har olika form och rymmer allt från att iaktta och följa, läsa
dokument och planer, till samtal, reflektion och utvärdering. Relationernas vikt
och värde lyfts fram i betoningen som läggs på mellanmänskligt möte samt i det
hur man månar om tid och rum för gemensam reflektion.

54

5.1.1 Relationellt perspektiv i handlingsplanerna
I handlingsplanerna uttrycks intentioner för hur man tänker sig att handledningen
av den studerande ska förverkligas. Det är dessa intentioner jag som synliggjorts
i resultatdelen och nu ska diskuteras. I handlingsplanerna synliggörs ett
relationellt perspektiv på handledning på flera olika sätt. De mellanmänskliga
relationernas betydelse för lärande som Aspelin (2015), Aspelin och Persson
(2011) och Bingham och Sidorkin (2004) skriver om aktualiseras. De syns för
det första i hur handledarna månar om att skapa trygga, tillitsfulla, personliga
och inkluderande relationer. För det andra syns betydelsen av de
mellanmänskliga relationerna i det förhållningssätt som handledarna ger uttryck
för och som präglas av respekt för, omsorg om och dialog med den studerande.
Slutligen syns det i handledarnas beskrivning av teamarbete genom förmåga till
samarbete och anpassning för att handledningen ska få utrymme och vara av god
kvalitet.

Instruktionerna (se bilaga 2) som gavs inför uppgörandet av handlingsplanerna
uttrycker ingenstans att de som skriver planerna ska inta ett relationellt
förhållningssätt. Därför är det intressant att det som direkt eller indirekt uttrycks
i handlingsplanerna långt beskriver de begrepp som Aspelin (2015) använder för
att beskriva den goda pedagogiska relationen. Han anser att en oskiljaktig del av
lärarens arbete består av relationell pedagogik och att all slags pedagogisk
praktik därför kan ses i ett relationellt perspektiv. Ett relationellt perspektiv är
långt en självklar och införstådd del av att vara lärare och handledare och har
precis som Lundkvist (2016) och Haraldsson Sträng (2016) skriver ett samband
med värdegrund i styrdokumenten och förhållningssätt. Genom att man i
handlingsplanerna skriver ner hur man tänker sig att handledningen av de
studerande ska se ut tänker jag att verklighetsförankringen blir starkare.

Jag tänker också att handledarutbildningens tema 5 som introducerade ett
relationellt perspektiv har påverkat och inspirerat de blivande handledarna (se
bilaga 1). I samband med reflektioner som gjorts under handledarutbildningen
har handledarna erhållit en djupare förståelse av det relationella perspektivets
55

betydelse för praktikhandledning. En tydlig och uttalad koppling till relationell
pedagogik är ändå inte nödvändig för att ge uttryck för ett relationellt
förhållningssätt.

I handlingsplanerna uttrycks en önskan om delaktighet och kollegialt samarbete
när det gäller handledning och relationer. Detta anses bidra till en
kvalitetshöjning av handledning. Samtidigt betonas det att handledaren ytterst är
den som ansvarar för relationernas och handledningens kvalitet. Detta stämmer
delvis överens med forskning (jfr. Liinamaa (2014) och uttrycks i
handledningsprocessens olika faser. Här tänker jag särskilt på handledningsfasen
där interaktion och bemötande stiger fram som avgörande faktorer för en
framgångsrik handledning. Det som dock inte stämmer överens med tidigare
forskning men som uttrycks i handlingsplanerna är medvetenheten hos
handledarna om vikten av ett kollegialt samarbete. Blicken lyfts från relationen
mellan handledare och studerande till hela gemenskapen. Detta resultat är nytt i
förhållande till teoridelen. Det kan diskuteras mot bakgrund av det som Løw
(2011) skriver angående deltagande kommunikation, interaktion och deltagande
i sociala lärande gemenskaper. Även i relation till det som Lauvås och Handal
(2015) skriver om handledningens betydelse för att höja den studerandes
förmåga att reflektera kring den egna praktiska yrkesteorin. I handlingsplanerna
uttrycks att kollegiet gemensamt är ansvarigt för att den studerande ska få en
givande och utvecklande praktikperiod. Man ser det som en gemensam
angelägenhet att stödja den studerandes professionsutveckling.

Tidigare forskning hos Bjerkholt (2013) fann i likhet med resultatet i denna
undersökning att bl.a. förhållandet mellan handledare och studerande har
betydelse för det upplevda utbytet av handledning. I denna undersökning är det
dock, till skillnad från den nämnda undersökningen handlingsplanernas
intentioner som synliggörs. Hos Aspelin (2015) syns detta i det han skriver
angående

att

läraren

relationskompetens,

eller

handledaren

ledarkompetens

och

är

den

didaktisk

som

förväntas

kompetens.

ha

Detta

förhållningssätt omfattar inte bara i relation till den studerande utan har

56

förankring i värdegrunden och beskrivs gälla alla relationer inom
småbarnspedagogiken, d.v.s. relationen till barn, kollegor och föräldrar.

Resultatet visar att ett relationellt förhållningssätt även uttrycks i det som skrivs
i handlingsplanerna angående kommunikation, dialog och reflektion. De lyfter
fram vikten av en konstruktiv dialog för att uppnå utveckling och lärande hos
den studerande. Även i tidigare forskning, t.ex. hos Løw (2011) och Aspelin
(2015a) betonas relationella och kommunikativa dimensioner av lärprocessen.
Eftersom relationer liksom undervisning och lärande till stor del består av
kommunikation är detta ett rimligt och förväntat uttryck i handlingsplanerna. De
uttalar en medvetenhet om vikten av tydlighet och struktur i omsorgen om den
enskilda individens möte med det nya. Dialogen såväl som reflektionen mellan
studerande och handledare strävar till lärande och professionsutveckling. Hos
Bjerkholt (2019) syns det här i det som skrivs angående meningsskapande i
kontext, relationer och dialog. Genom aktiv och gemensam reflektion utvecklas
ett gemensamt yrkesspråk som enligt Bleach (2014) har följder för den
professionella identiteten.

I resultatet lyfts även teamarbete genom samarbete och anpassning fram som
delar i ett relationellt perspektiv på praktikhandledning. I handlingsplanerna
skrivs det om samarbete och stöd för att uppnå kvalitet i handledningen. Man
tänker sig att alla hjälps åt för att stödja den studerande och för att frigöra tid för
handledning mellan handledare och studerande. Samtliga handlingsplaner
uttrycker vem som handleder ifall handledaren av en eller annan orsak skulle
vara borta någon dag. Med tanke på det som uttrycks i resultatet och det som
tidigare forskning av Ukkonen-Mikkola et.al. (2021) konstaterat angående
relationen mellan studerande och handledare får handledarutbildning och
handlingsplaner betydelse. De upplevelse som den studerande får i samband med
praktikperioden visar sig hos Ukkonen-Mikkola et.al. (2021) ha betydelse för
den studerandes professionsutveckling. I bästa fall bidrar handlingsplanerna till
att erbjuda positiva erfarenheter. Handlingsplanerna bidrar åtminstone till att
förankra och förtydliga handledningen och dess innebörd hos respektive enhet.
Samtidigt binder handlingsplanerna de småbarnspedagogiska enheterna och de
57

handledare som utses till ett förhållningssätt som präglas av relationsskapande,
professionsutveckling och inbegriper kollegialt samarbete. Hos Hjort och
Pramling (2014) synliggörs att en reflekterad och kritisk hållning till läraryrket
kräver ett yrkesspråk med inslag av metaspråk, d.v.s. en förmåga att förklara och
förstå praktiken utgående från en teoretisk referensram. Det här förverkligas
delvis i och med att handlingsplanerna författats.

5.1.2 Handlingsplanerna om mellanmänskliga möten
Målet med forskningsfrågan som besvarar denna del av undersökningen var att
synliggöra på vilka sätt handlingsplanerna ger utrymme för mellanmänskliga
möten. Resultatredovisningen strukturerades så att den motsvarar modellen för
handlingsplanerna (bilaga 2). Resultatdiskussionen som gäller denna del
struktureras enligt samma princip.

Under den förberedelsefasen är det handledaren och teamet som är i blickfånget.
I likhet med Liinamaas (2014) forskning är förberedelsen inför praktikperioden
viktig för undersökningens respondenter. Medvetenheten om att teori skall
omsättas i praktik uttrycks hos respondenterna. Detta liksom att målet med
handledningen behöver vara tydligt korrelerar med Bjerkholt (2019) och hennes
forskning om den verksamhetsförlagda praktiken. Handledning i egentlig
mening har inte ännu inletts i denna fas. Trots detta beskrivs ändå
mellanmänskliga möten i flera riktningar.

I den introducerande fasen är det i huvudsak den studerandes möten med olika
aktörer som beskrivs. De blivande handledarna är i allmänhet måna om att skapa
mötesplatser där den studerande ges möjlighet att inleda och bygga relationer.
Det här syns särskilt tydligt under den förberedande och den introducerande
fasen. De mellanmänskliga mötena är många om man räknar enskilda
människomöten. De forum som bereds är fysiska rum och verksamhet av olika
slag. Formerna för de mellanmänskliga mötena syns t.ex. i uttrycken iaktta, följa,

58

samtala, planera, presentera, diskutera. Handledningen äger rum i en social,
kulturell och historisk kontext i likhet med det som Bjerkholt (2019) uttrycker.

Under det som här kallas handledningsfas ligger fokus huvudsakligen på mötet
mellan studerande och handledare, men även på mötet mellan studerande och
övrig personal. Mötena sker oplanerat i stunden, men mestadels planerat på en
ostörd plats. Handledningssamtalen som dessa möten till övervägande del är
består av reflektion, dialog och utvärdering mellan handledare och studerande.
Handlingsplanerna uttrycker en medvetenhet om att vissa studerande har större
erfarenhet av arbete inom småbarnspedagogik medan andra inte har annan
erfarenhet än den de fått i samband med sina studier. Hos handledare kräver detta
ett förhållningssätt präglat av respekt och omsorg liksom en förmåga att se den
enskilda studerande hos handledaren. Här synliggör handlingsplanerna i likhet
med tidigare forskning hos t.ex. Aspelin (2015b), Nordström-Lytz (2017) samt
Furu och Sandvik (2019) att handledarnas relationella professionalism och
relationskompetens är av betydelse för att kunna bidra till den studerandes
professionsutveckling.

De allra flesta handlingsplanerna uttrycker att utvärderingsfasen i slutet av
praktikperioden har en dubbel funktion. Dels vill handledaren tillsammans med
den studerande reflektera och utvärdera praktikperioden och därtill hörande
arbete, dels utvärdera praktikhandledningen och den småbarnspedagogiska
verksamhet som bedrivs för att kunna utveckla. Fokus i utvärdering ligger alltså
på såväl

den

enskilda studerande som

på kollegialt

lärande

och

verksamhetsutveckling. Här är det skäl att relatera till Nordström-Lytz (2017)
som anser att läraren, eller handledaren, ansvarar för att forma en lärandemiljö
som präglas av tillit samt tid för närvaro och gemensam förundran. I
handledningssamtalen skapas utrymme för delaktighet, omedelbarhet och
uppriktig uppmärksamhet. Här föds tilliten anser Nordström-Lytz (2017) och
Bredmar (2017) poängterar att dessa är väsentliga i det pedagogiska mötet.
Handledare och handledd har ett gemensamt fokus att förundras över och
reflektera kring.

59

Hos Aspelin och Persson (2011) synliggörs fyra nivåer av relationell pedagogik.
På den första nivån möts två eller flera individer och är delaktiga. I
handlingsplanerna syns detta i de möten som beskrivs mellan studerande,
handledare, övrig personal, barn och föräldrar. Den andra nivån handlar om att
relationell pedagogik är integrerad som pedagogiskt tillvägagångssätt.
Undersökningens resultat korrelerar väl med detta och uttrycks i det som
respondenterna skriver. Den tredje nivån beskriver utbildning som en
pedagogisk rörelse i vilken relationella ideal och målsättningar kan ske. Jag
tänker att handledarutbildningen som sådan bidragit till att förverkliga denna
nivå. Den relationella pedagogiken beskrivs i den sista nivån som en teori som
med hjälp av specifika begrepp vill förklara utbildning och kunskapsutveckling.
Det är avsikten med denna avhandling.

5.2 Metoddiskussion
Denna undersökning har gjorts inom ramarna för projektet Övningsdaghem –
utveckla övningsdaghemsverksamhet inom småbarnspedagogik. För att svara
mot undersökningens syfte och forskningsfrågor valdes en kvalitativ
forskningsansats. Med hjälp av en kvalitativ ansats vill forskaren bilda sig en
uppfattning om individers erfarenheter och föreställningsvärld. Den kvalitativa
ansatsen syns i att forskningsobjektet inledningsvis studerats och att teorin
formulerats och blivit tydlig utgående från den information som samlats in. De
konkreta pendlingarna mellan delar och helhet för att förstå innebörden i
materialet har bekräftat lämpligheten i valet av kvalitativ metod.

Efter en tids övervägande föll valet av forskningsansats på en hermeneutisk
ansats. Alternativet skulle ha varit en fenomenologisk ansats. Det som avgjorde
valet var avhandlingens syfte och forskningsfrågor. Med tanke på att tolka ett
fenomen och skapa förståelse för detsamma innebar en hermeneutisk ansats både
frihet och riktning. Resultatet som presenteras är en personlig tolkning och utgår
ifrån den förförståelse och intention jag haft och den förståelse jag tillägnat mig.

60

Ödmans (2017) liknelse av forskningsprocessen vid att lägga ett pussel är
beskrivande för denna undersökning. Till en början lästes de enskilda
handlingsplanerna igenom och uppfattades som delar. När texterna sedan
började analyseras och jämföras framträdde mindre helheter. Likheterna som
syntes

kom

att

bilda

större

helheter

för

att

förklara

fenomenet

praktikhandledning i ett relationellt perspektiv. Den hermeneutiska cirkel som
Johansson (2011) och Gilje (2020) beskriver är sluten med tanke på detta arbete.
Det rika materialet och det faktum att texterna stöder varandra tyder enligt
Westlund (2019) på att min tolkning är rimlig.

När analysmetoden skulle preciseras hade jag en otydlig bild av vilken metod
som kunde anses mest rimlig. Småningom fann jag textanalysen hos Lindstedt
(2017),

Widén

(2019)

och

Boréus

(2015).

Den

hermeneutiska

forskningsansatsen i kombination med textanalys har bidragit till att
forskningsfrågorna i tur och ordning fått stå i förgrunden. Den första
dimensionen som handlar om textens innebörd i relation till författaren har dock
överskuggat de övriga. Detta eftersom syftet var att synliggöra de blivande
handledarnas tankar om praktikhandledning i ett relationellt perspektiv.
Analysprocessen har gjorts enligt Widéns (2019) exempel. Inledningsvis
identifierades och formulerades analysens problem. Därefter hittades ett
lämpligt textmaterial att analysera. Följande steg var att skapa teman och
avgränsa material för att slutligen utgöras av en mera detaljerad analys och
kategorisering av materialet.

När det gäller kvalitetsaspekter och forskningsetiska aspekter får jag konstatera
att de stärks i och med att jag som forskare tagit del av redan insamlat material
och inte på något sätt kunnat påverka det som skrivits eller uttryckts. Det
systematiska och förhållandevis noggranna tillvägagångssätt som beskrivs i
avsnittet om undersökningens genomförande styrker även studiens kvalitet. Det
som Pramling (2020) skriver angående kvalitetskriteriernas bidrag till en
demokratisering av kunskapsbildningsprocessen och möjligheter till re-analys
av empiri är ytterst relevant med tanke på denna studie. De forskningsfrågor som
formulerats har bidragit till att koppla det som undersökts till det som skrivits.
61

Tolkningen som gjorts har ett starkt samband med min subjektiva förförståelse
och den teoretiska förankring jag har i relationell pedagogik och
praktikhandledning. En annan forskare eller läsare väljer kanske ett annat
perspektiv och en annan tolkning utgående från sin förförståelse och teoretiska
referensram. Det skulle i sin tur bidra till att i detta fall vidga förståelsen av
praktikhandledning.

5.3 Avslutande reflektion och förslag till fortsatt forskning
Resultatet av denna studie visar att de blivande handledarna ger uttryck för och
värdesätter ett relationellt perspektiv när det gäller praktikhandledning. Det
relationella perspektivet eller förhållningssättet har samband med det
pedagogiska uppdragets art. Den värdegrund som allmänt förutsätts genomsyra
den småbarnspedagogiska verksamheten utgör också indirekt samband till
respondenternas förhållningssätt. I och med arbetet med undersökningen har mitt
intresse för praktikhandledning och handledning i andra kontexter vuxit och
antagandet att ett relationellt perspektiv behövs har stärkts. Jag upplevde det
ändå som utmanande att ställa frågor till och analysera ett material som inte
direkt svarade på de forskningsfrågor som ställdes. Samtidigt är erfarenheten
värdefull i och med att jag som forskare utmanats och förhoppningsvis även
utvecklats.

Eftersom handlingsplanerna som undersöktes gjordes inom ramarna för
handledarutbildningen hade respondenterna nyligen tagit del av material som
stärkt och utvecklat deras synsätt. De var så att säga inne i process och material.
På sikt skulle det vara intressant att göra en uppföljande undersökning där
handledarna kunde utvärdera sina handlingsplaner eller formulera aktuella
tankar angående praktikhandledning. För att ytterligare fördjupa det relationella
perspektivet gällande praktikhandledning kunde enkäter besvaras av verksamma
fälthandledare. Alternativt kunde forskaren själv observera eller intervjua
desamma. Möjligheten att som forskare formulera egna frågor och personligen
få ta del av respondenternas vardag skulle berika, fördjupa och vidga. En annan
möjlighet vore att undersöka de studerandes syn på praktikhandledning i ett
62

relationellt perspektiv. De studerande kunde berätta om sina förväntningar på
eller upplevelser av praktikperiod, professionsutveckling och handledare. Allt
för att utveckla och nyansera praktikhandledning i såväl teori som praktik.

Avslutningsvis får jag konstatera att avhandlingen tydligt visar att det är
väsentlig att handledarutbildning ordnas med tanke på fältets beredskap och
handledningens

kvalitet.

handledningskompetens,

Genom
medvetenhet

utbildning
och

stärks

teoretiska

handledarnas
förankring.

I

handledarutbildningen behöver särskild vikt läggas vid att utveckla handledarnas
relationella professionalism och relationskompetens. Detta för att de studerande
ska få en god handledning och ett positivt möte med småbarnspedagogisk
verksamhet. Forskning inom och synliggörande av detta område är angeläget
med tanke på lärarutbildningens kvalitet och utveckling.

63

Litteratur
Aspelin, J. (2015a). Inga prestationer utan relationer. Studier för pedagogisk
socialpsykologi. Malmö: Gleerups.
Aspelin, J. (2015b). Lärares relationskompetens. Begreppsdiskussion med stöd
i Martin Bubers begrepp ”det sociala” och ”det mellanmäsnkliga”.
Utbildning & Demokrati, 24 (3), 1-16.
Aspelin, J. & Johansson, L. (2017). Relationell pedagogik – ingång till ett fält.
Pedagogisk Forskning i Sverige, 22 (3-4), 159-165.
Aspelin, J. & Persson, S. (2011). Om relationell pedagogik. Malmö: Gleerups.
Bingham, C. & Sidorkin, A.M. (2004). No Education Without Relation. New
York: Peter Lang.
Bjerkholt, E. (2019). Professionshandledning för lärare. Lund:
Studentlitteratur.
Bleach, J. (2014). Developing professionalism through reflective practice and
ongoing professional development. European Early Childhood
Education Research Journal, 22 (2), 185-197.
Boréus, K. (2015). Texter i vardag och samhälle. I G. Ahrne & P. Svensson
(Red.), Handbok i kvalitativa metoder (s. 157‒175). Stockholm: Liber.
Bredmar, A-C. (2017). Emotionell närvaro i pedagogiskt arbete: En filosofisk
analys med fokus på det mellanmänskliga mötets betydelse. Pedagogisk
Forskning i Sverige, 22 (3-4), 255-275.
Buss, A. (2021). Rapport. Övningsdaghem i samarbete med Åbo Akademi. Åbo
Akademi. https://www.abo.fi/projekt/ovningsdaghem-utvecklaovningsdaghemsverksamhet-inom-smabarnspedagogiken/
Denscombe, M. (2018). Forskningshandboken – för småskaliga
forskningsprojekt inom samhällsvetenskaperna. Lund: Studentlitteratur.

64

Dimenäs, J. (2020). Vetenskap och beprövad erfarenhet. Forskningsmetodik
för förskollärar- och lärarprofessionen. Stockholm: Liber.
Fejes, A. & Thornberg, R. (Red.). (2019). Handbok i kvalitativ analys.
Stockholm: Liber.
Furu, A-C., & Sandvik, M. (2019). Att stöda pedagogers relationella
professionalism genom forskningscirklar. Nordisk barnehageforskning
18(1), 1-16.
Gilje, N. (2020). Hermeneutik som metod. En historisk introduktion. Göteborg:
Bokförlaget Daidalos AB.
Haraldsson Sträng, M. (2016). Värdegrund och mångkultur i handling – i
förskola, skola och andra pedagogiska verksamheter. Stockholm: Liber.
Hjort, M-L. & Pramling, N. (2014). Den blivande förskollärarens formering.
En studie av verksamhetsförlagda handledningssamtal,
argumentationstraditioner och metaforik. Tidsskrift for Nordisk
barnehageforskning, 7 (10), 1-18.
Johansson, L-G. (2011). Introduktion till vetenskapsteorin. Stockholm: Thales.
Lag om småbarnspedagogik (540/2018). Finlex.
https://www.finlex.fi/sv/laki/alkup/2018/20180540
Lauvås, P. & Handal, G. (2015). Handledning och praktisk yrkesteori (3 uppl.).
Studentlitteratur.
Liinamaa, T. (2014). Merkityksellisen ohjaus- ja vuorovaikutussuhteen olemus
lastentarhanopettajakoulutuksen ohjatussa harjoittelussa. (Diss.).
Jyväskylä: Jyväskylän yliopisto. JYX-julkaisuarkisto.
http://urn.fi/URN:ISBN:978-951-39-5807-7
Lindstedt, I. (2017). Forskningens hantverk. Lund: Studentlitteratur.
Ljungblad, A-L. (2018). Relationellt lärarskap – och pedagogiska möten. Lund:
Studentlitteratur.

65

Lundkvist, M. (2016). Vad innebär det att bli demokratisk? Dimensioner av
demokrati i mötet mellan barn och pedagoger. Åbo: Åbo Akademis förlag.
Løw, O. (2011). Pedagogisk handledning. Lund: Studentlitteratur.
Nordström-Lytz, R. (2017). Relationell pedagogik som närvaro. Pedagogisk
Forskning i Sverige, 22 (3-4), 184-197.
Patel, R. & Davidson, B. (2003). Forskningmetodikens grunder. Att planera,
genomföra och rapportera en undersökning. Lund: Studentlitteratur.
Pramling, N. (2020). Vad utmärker vetenskaplig kunskap? I A. Åkerblom, A.
Hellman & N. Pramling (Red.), Metodologi för studier i, om och med
förskolan. Malmö: Gleerups.
Thurén, T. (2007). Vetenskapsteori för nybörjare. Stockholm: Liber.
Trost, J. (2005). Kvalitativa intervjuer. Lund: Studentlitteratur.
Ukkonen-Mikkola, T., Ek, T., Piiroinen, R., Lehtinen, E., Berg, A., Sviili, E. &
Liinamaa, T. (2021). Relationaalisen asiantuntijuuden rakentuminen
varhaiskasvatuksen

opettajakoulutuksen

ohjatun

harjoittelun

diskursseissa. Journal of Early Childhood education Research, 10 (3),
182-207.
Utbildningsstyrelsen (2018). Grunderna för planen för småbarnspedagogik.
https://www.oph.fi/sites/default/files/documents/grunderna-for-planenfor-smabarnspedagogik-2018_0.pdf
Westlund, I. (2019). Hermeneutik. I A. Fejes & R. Thornberg (Red.), Handbok
i kvalitativ analys (s. 62-80). Stockholm: Liber.
Widén, P. (2019). Kvalitativ textanalys. I A. Fejes & R. Thornberg (Red.),
Handbok i kvalitativ analys (s. 193‒209). Stockholm: Liber.
von Wright, M. (2018). Relationella perspektiv i pedagogiken. I M. Nilsson
Sjöberg (Red.), Pedagogik som vetenskap. En inbjudan. (s. 185-196).
Malmö: Gleerups.

66

ÅA, projekt

övningsdaghem.

Informationen

hämtad september

2021

https://www.abo.fi/projekt/ovningsdaghem-utvecklaovningsdaghemsverksamhet-inom-smabarnspedagogiken/

Ödman, P-J. (2007). Tolkning, förståelse, vetande: Hermeneutik i teori och
praktik. Lund: Studentlitteratur.

67

Bilaga 1

68

69

70

Bilaga 2

71

