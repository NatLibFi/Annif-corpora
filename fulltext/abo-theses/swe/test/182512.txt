HUR VÄLJA RÄTT INFLUENCER?
En undersökning om hur företag söker och väljer influencers på den
finländska marknaden

Rebecca Barck

Pro gradu-avhandling i internationell marknadsföring
Handledare: Johanna Lindström
Fakulteten för samhällsvetenskaper och ekonomi
Åbo Akademi
2021

1

ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI

Abstrakt för avhandling pro gradu
Ämne: Internationell marknadsföring
Författare: Rebecca Barck
Arbetets titel: HUR VÄLJA RÄTT INFLUENCER? - En undersökning om hur företag
söker och väljer influencers på den finländska marknaden
Handledare: Johanna Lindström
Abstrakt: Sociala medier har förändrat både konsumentbeteendet och företagens sätt att
marknadsföra. Allt fler företag har rört sig från traditionella marknadsföringskanaler till
marknadsföring på sociala medier, i hopp om att på ett mer effektivt sätt nå konsumenter.
Influencermarknadsföring är marknadsföring som sker via influencers på sociala medier
och det har visat sig vara ett effektivt sätt att nå och påverka köpbeteendet hos stora
mängder konsumenter. Influencers är användare på sociala medier som har möjlighet att
påverka andra konsumenter på ett trovärdigt sätt tack vare aktivitet på sociala medier.
Syftet med pro gradu-avhandlingen är att skapa en helhetsbild på hur processen ser ut när
företag som är verksamma på den finländska marknaden söker och väljer influencers för
samarbeten. För att få svar på forskningsfrågorna genomfördes en empirisk undersökning
enligt kvalitativ forskningsmetod. I undersökningen intervjuades personer som har hand om
olika företags influencermarknadsföring.
I avhandlingens teoretiska referensram definieras och diskuteras sociala medier, influencers
och influencermarknadsföring. Egenskaper som anses vara viktiga hos influencers tas upp
och redogörs för, som till exempel engagemang, trovärdighet och produkt-influencer fit.
Avhandlingens studie konstaterar att företag söker efter influencers som bland annat är
genuina, trovärdiga, engagerande, har inflytande och fungerar som experter inom en
bransch. Företag söker också efter influencers med ett eget personligt varumärke. En
influencer med ett personligt varumärke som stämmer överens med företagets varumärke
gör att samarbetet dem emellan blir trovärdigt och äkta. Företag tycker det är viktigt att
influencers de samarbetar med själva använder produkten eller tjänsten de marknadsför.
Den största utmaningen med att hitta influencers på den finländska marknaden är att utbudet
av influencers är för litet.
Studien kan också fastställa att företags processer ser olika ut från företag till företag.
Studien visar en antydan om att ju större företag det är frågan om, desto längre och stelare
är processen att hitta och välja influencers. Mindre företag får fler samarbetsförfrågningar
jämfört med större företag som själva kontaktar influencers. Mindre företag har möjlighet
att vara mer spontana i sin marknadsföring jämfört med större företag, där flera personer är
involverade och beslut angående marknadsföringskampanjer måste i många fall göras flera
månader före kampanjen genomförs.
Nyckelord: Influencermarknadsföring, influencers, sociala medier, varumärken,
samarbeten, trovärdighet, engagemang

Datum: 15.10.2021

Sidoantal: 102

i

Innehåll
1 Inledning ................................................................................................................................ 1
1.1 Problemformulering ......................................................................................................... 2
1.2 Syfte och forskningsfrågor ............................................................................................... 5
1.3 Avgränsningar ................................................................................................................. 5
1.4 Centrala begrepp .............................................................................................................. 6
1.5 Disposition....................................................................................................................... 7
2 Teoretisk referensram ........................................................................................................... 8
2.1 Sociala medier ................................................................................................................. 8
2.1.1 Marknadsföring via sociala medier.......................................................................... 11
2.1.2 Word-of-Mouth ...................................................................................................... 11
2.1.3 Konsumentengagemang på sociala medier .............................................................. 12
2.1.4 Instagram som plattform för marknadsföring........................................................... 15
2.2 Influencermarknadsföring .............................................................................................. 17
2.2.1 Influencers .............................................................................................................. 18
2.2.2 Olika typer av samarbeten ....................................................................................... 22
2.2.3 Marknadsföring via influencers ............................................................................... 23
2.2.4 Utmaningar med influencermarknadsföring............................................................. 26
2.3 Identifiering och val av influencer .................................................................................. 29
2.3.1 Den rätta influencern.............................................................................................. 30
2.3.2 VisCAP-modellen................................................................................................... 32
2.3.3 Trovärdighet ........................................................................................................... 34
2.3.4 Match-up hypotesen................................................................................................ 35
2.4. Sammanfattning av den teoretiska referensramen .................................................... 36
3 Metod ................................................................................................................................... 39
3.1 Forskningsdesign ........................................................................................................... 39
3.2 Kvalitativ forskning ....................................................................................................... 40
3.3 Datainsamling ................................................................................................................ 41
3.3.1 Intervjuer ................................................................................................................ 41
3.3.2 Val av informanter .................................................................................................. 42
3.3.3 Utförande av intervjuerna........................................................................................ 44
3.3.4 Intervjuguide och -process ...................................................................................... 45
3.3.5 Analys av data ........................................................................................................ 46
3.4 Kvalitetskriterier ............................................................................................................ 47
4 Presentation av data ............................................................................................................ 49
4.1 Användning av influencermarknadsföring ...................................................................... 49
4.1.1 Syftet med influencermarknadsföring ...................................................................... 49
4.1.2 Olika typer av influencers ....................................................................................... 51
4.1.3 Utmaningar med influencermarknadsföring på den finländska marknaden ............... 54
4.2 En bra influencer............................................................................................................ 56
4.2.1 Genuin och äkta ...................................................................................................... 56
4.2.2 Starkt personligt varumärke och egna värderingar ................................................... 58
4.2.3 Bra data .................................................................................................................. 59
4.3 Processen ....................................................................................................................... 60
4.3.1 Olika processer beroende på företag ........................................................................ 60

ii

4.3.2 Identifikation av en lämplig influencer .................................................................... 63
4.3.3 Verktyg som används under processen .................................................................... 64
4.3.4 Utveckling och framtidssyn..................................................................................... 66
4.4 Sammanfattning av resultatet ......................................................................................... 68
5 Analys .................................................................................................................................. 71
5.1 Vad söker företag efter? ................................................................................................. 71
5.2 Varför är det svårt? ........................................................................................................ 74
5.3 Hur ser processen ut som helhet?.................................................................................... 76
6 Diskussion och slutsatser ..................................................................................................... 78
6.1 Svar på forskningsfrågorna............................................................................................. 78
6.2 Avhandlingens begränsningar ........................................................................................ 82
6.3 Förslag till fortsatt forskning .......................................................................................... 83
Källförteckning ...................................................................................................................... 85
BILAGOR .............................................................................................................................. 97
Bilaga 1: Intervjuguide svenska ........................................................................................... 97
Bilaga 2: Intervjuguide finska .............................................................................................. 97

Tabellförteckning
Tabell 1: Antal månatliga sponsrade inlägg på Instagram under året 2019, uppdelat
enligt Instagram Story och inlägg .............................................................................. 17
Tabell 2: Definitioner på begreppet influencer ......................................................... 19
Tabell 3: VisCAP-modellen ...................................................................................... 33
Tabell 4: Information om informanterna och längd på intervjun .............................. 44
Tabell 5: Jämförelse av önskvärda egenskaper ......................................................... 72
Tabell 6: Jämförelse av processen mellan mindre och större företag ....................... 82

Figurförteckning
Figur 1: Användning av Internet och sociala medier i Finland................................. 10
Figur 2: Konsumentengagemang och företagsengagemang på sociala medier ........ 14
Figur 3: Influencers enligt kategori ........................................................................... 20
Figur 4: Marknadsföringsfunktioner hos influencers................................................ 24
Figur 5: Den rätta influencern ................................................................................... 31
Figur 6: Sammanfattning av önskvärda egenskaper hos en influencer ..................... 38
Figur 7: Induktion och deduktion ............................................................................. 40
Figur 8: Tematisk analys ........................................................................................... 47
Figur 9: Rekommenderade egenskaper hos en influencer ........................................ 79

iii

1 Inledning
Idag väljer allt fler företag att marknadsföra via sociala medier. Över fyra miljarder
människor använder sociala medier idag och användarna väntas öka ytterligare (Kemp,
2020; Statista, 2021b). Plattformar som Instagram, Facebook och Tiktok har miljontals
dagliga användare (Kemp, 2020; Statista, 2021c). Den enorma mängden användare i
kombination med tiden som användarna tillbringar på sociala medier har fått
marknadsförare att delvis överge traditionella marknadsföringsstrategier för att istället
marknadsföra på sociala medier.
Sociala medier har förändrat hur människor kommunicerar, tar del av information,
konsumerar och skapar. Sociala medier har också starkt påverkat konsumentbeteendet;
allt från hur konsumenter numera söker information om produkter till hur konsumenter
uppfattar varumärken. Samtidigt har sociala medier också påverkat hur konsumenter
och företag interagerar med varandra. Före sociala medier hade företag endast
möjlighet till envägskommunikation, där företaget kommunicerade till konsumenter.
Sociala medier har möjliggjort tvåvägskommunikation mellan företag och
konsumenter. Nu kan företag istället kommunicera med konsumenter.
Sociala medier har förändrat konsumentbeteendet i den mån att konsumenter
nuförtiden grundar sina köpbeslut på information från sociala medier, istället för från
traditionell reklam. Idag använder konsumenter sociala medier för att söka efter
information om produkter och tjänster. Följaktligen har företag och varumärken
förstått att det är på sociala medier som konsumenterna är och kan nås. För att på bästa
sätt nå konsumenter på sociala medier har företag börjat använda sig av
influencermarknadsföring. Influencermarknadsföring är en process inom digital
marknadsföring där influencers identifieras och integreras in i ett varumärkes
kommunikation på sociala medier (Bakker, 2018). En anledning till varför många
företag börjat använda sig av influencermarknadsföring är för att det har visat sig vara
effektivt; enligt Influencer Marketing Hub (2019) får företag $5.20 tillbaka för varje
$1 som de investerar i influencermarknadsföring. En annan orsak är att influencermarknadsföring anses vara ett genuint och trovärdigt sätt att marknadsföra produkter
och tjänster (Sokolova & Kefi, 2020). Studien av Lou, Tan och Chen (2019) visar att
1

reklam som kommer från influencers får betydligt mer engagemang än reklam som
publiceras av varumärket själv.
En influencer är enligt Landsverk (2014) en individ med en betydande mängd följare
på sociala medier som får betalt av varumärken för att marknadsföra deras produkter
till individens följare. Typiska inslag på influencers kanaler är betalda samarbeten. I
praktiken kan betalda samarbeten se ut på flera olika sätt, men i grund och botten
handlar betalda samarbeten om att ett företag eller varumärke köper en annonsplats på
en influencers plattform. Ett betalt samarbete kan till exempel vara en bild i
influencerns flöde eller flera korta videosnuttar i influencerns Instagram Story 1. Även
om samarbetet är märkt som reklam, och influencerns följare är medvetna om det, så
tar de till sig av influencerns rekommendationer (Boerman, Willemsen & Van Der Aa,
2017).
Det användare på sociala medier får se på en influencers sociala medier är en färdig
produkt i form av ett betalt samarbete. Processen som ett företag genomgår för att välja
influencer får användaren inte se; hur har företaget valt just den influencern och vad
ligger bakom valet? Det är vad denna avhandling handlar om: processen för hur företag
hittar och väljer influencers att samarbeta med. Avhandlingen fokuserar på (1) hur
företag identifierar lämpliga influencers och (2) hur processen kan se ut inom olika
företag då de söker och väljer influencers.

1.1 Problemformulering
Allt fler företag väljer att lägga mer av sin marknadsföringsbudget på marknadsföring
online och närmare bestämt på sociala medier. Det finns dock flera möjligheter för
konsumenter att undvika reklam på sociala medier, som till exempel genom olika
former av reklamblockerare eller möjligheten att hoppa över reklamer. Företag har
därmed börjat integrera reklam in i själva innehållet på de olika plattformarna.
Influencermarknadsföring gör just detta möjligt. Influencers gör reklam för olika
företag genom att integrera reklamen som en del av influencerns innehåll.

Instagram story är för Instagram användare ett snabbt och lätt sätt att dela med sig av ögonblick
och erfarenheter (Instagram, 2021)
1

2

Användningen av influencermarknadsföring har ökat stadigt sedan 2010-talet och
ökningen förväntas fortsätta (Influencer Marketing Hub 2021b).
Idag finns det litet vetenskaplig forskning på hur företag identifierar och väljer
influencers. Tidigare forskning har istället bland annat fokuserat på enskilda
egenskaper hos influencers och hur dessa påverkar till exempel reklamens effektivitet
eller påverkan på uppfattningen av varumärket. Egenskaper som har studerats är till
exempel antal följare (t.ex. De Veirman, Cauberghe & Hudders, 2017) och
trovärdighet (t.ex. Lee & Kim, 2020). Forskning har också jämfört ifall det finns en
skillnad i att använda sig av traditionella kändisar eller influencers i marknadsföring
på sociala medier (Schouten, Janssen & Verspaget, 2020). Forskning på hur upplevd
lämplighet mellan influencer och varumärke, på engelska influencer-brand fit (t.ex.
Breves, Liebers, Abt och Kunze, 2019) och lämplighet mellan influencer och produkt,
på engelska influencer-produkt fit (t.ex. Schouten, Janssen & Verspaget, 2019) finns
också.
En bra influencer-brand fit visade sig enligt Breves m.fl. (2019) studie vara positivt
för influencern och effektiviteten på reklamen. De Veirman m.fl. (2017) undersöker
hur antalet följare hos en influencer påverkar uppfattningen av influencern och
varumärken hen samarbetar med. Resultaten visar att influencers med större antal
följare upplevs som mer tilltalande eftersom de anses vara mer populära. Dock avråder
studiens forskare varumärken att samarbeta med influencers som har enorma mängder
följare eftersom samarbeten med oerhört populära influencers gör att varumärket
uppfattas som mindre unikt. Lee och Kims (2020) studie undersöker hur influencerns
samt varumärkets upplevda trovärdighet påverkar effektiviteten av influencermarknadsföring. Studien visar att varumärken som upplevs som trovärdiga har en
positiv påverkan på reklamens trovärdighet, varumärkesattityd och köpintentioner.
Schouten m.fl. (2020) har studerat om det blir skillnad i effektivitet av att använda
antingen traditionella kändisar eller influencers i reklamer. Deltagarna i studien säger
att de identifierar sig mer med och känner att de är mer lika influencers än kändisar.
Deltagarna litar också mer på influencers än på kändisar. Studien kan konstatera att
influencers bidrar med mer värde än traditionella kändisar i marknadsföring på sociala
medier.
3

Tidigare forskning är överens om att det är en stor utmaning för företag och
varumärken att välja den mest lämpliga och effektiva influencern att samarbeta med
(Breves m.fl. 2019; De Veirman m.fl., 2017; Riboldazzi & Capriello, 2020). Enligt
Breves m.fl. (2019) varierar uppfattningen om den rätta influencern från varumärke
till varumärke. Beroende på varumärkets mål med influencermarknadsföringen så
finns olika önskemål på egenskaper hos influencern som eftersöks (Breves m.fl.
2019).
Fel val av influencer kan vara skadligt för både varumärke och influencer. Breves m.fl.
(2019) återger ett praktiskt exempel där en biltillverkare hade ett samarbete med en
kläd- och livsstilsinfluencer. Influencern ifråga hade aldrig tidigare nämnt ett intresse
för bilar när hon publicerade samarbetet med biltillverkaren på hennes kanal.
Samarbetet blev starkt kritiserat på grund av att det inte upplevdes som trovärdigt och
detta hade en negativ påverkan på influencerns och varumärkets trovärdighet. I detta
fall var det tydligt att företaget och influencern var en fullständig felparning vilket
hade negativa följder för både influencern och företaget. Tidigare nämnda studier
bevisar att ett företags val av influencer påverkar resultatet av marknadsföringen men
också uppfattningen av företaget eller varumärket.
Bakker (2018) och Ozcelik och Levi (2020) presenterar två olika modeller som ska
hjälpa företag att kunna identifiera en lämplig influencer. I modellerna hittas
egenskaper som övertygande, äkta, expertis och trovärdighet. Med hjälp av den
empiriska studien som jag ska genomföra undersöker jag om modellerna är lämpliga
att använda på den finländska influencermarknaden eller om det finns faktorer på den
finländska marknaden som påverkar identifieringen. Därtill ska jag med hjälp av
studien beskriva en helhetsbild över processen för hur företag hittar och väljer
influencers, närmare bestämt på den finländska marknaden, eftersom en sådan saknas
i dagens forskning.

4

1.2 Syfte och forskningsfrågor
Syftet med denna pro gradu-avhandling är att förstå hur företag hittar och väljer
influencers att samarbeta med. Följande forskningsfrågor kommer att besvaras:
FF1: Hur identifieras en lämplig influencer?
FF2: Vilka är utmaningarna med att söka och välja influencers på den
finländska marknaden?
FF3: Hur ser processen ut när ett företag som är verksamt på den finländska
marknaden ska söka och välja influencers?
För att få svar på de ovan nämnda forskningsfrågorna kommer jag utföra en empirisk
undersökning. Undersökningen är i form av intervjuer med personer som är kunniga
inom influencermarknadsföring.

1.3 Avgränsningar
Eftersom influencermarknadsföring är ett så brett ämne så har avgränsningar gjorts.
Jag har valt att avgränsa avhandlingen till att endast behandla influencermarknadsföring i Finland. Avgränsningen har gjorts för att begränsa antal företag som
kan medverka i studien och för att bidra till den ofullständiga forskningen av
influencermarknadsföring i Finland.
Sociala medier innefattar många olika plattformar och därför har jag gjort en
avgränsning här också. I avhandlingen har jag valt att fokusera på plattformen
Instagram. Andra plattformar på sociala medier nämns också men det är Instagram
som jag har lagt störst fokus på. Instagram är den viktigaste plattformen när det
kommer till influencermarknadsföring enligt The Influencer Marketing Hub (2020).
Instagram har över en miljard användare i skrivande stund och studier visar att
Instagram är den viktigaste och mest populära plattformen för influencermarknadsföring (Linqia, 2021; Feng, Chen & Kong, 2020). Redan nu publiceras
miljoner sponsrade inlägg på Instagram varje år och en ökning är att vänta. Instagram
är nyare och därmed inte lika etablerad som till exempel Facebook och Youtube, men

5

däremot är Instagram lätt att använda och har egenskaper som gynnar användningen
av influencermarknadsföring. (Linqia, 2021)
I

min

studier

har

jag

valt

att

intervjua

personer

som

arbetar

med

influencermarknadsföring dagligen. Personerna jag har intervjuat arbetar på företag
som är verksamma i Finland och använder sig av influencermarknadsföring som en
del av den totala marknadsföringen. Samtliga företag har egna Instagram konton där
deras influencermarknadsföring kan observeras.

1.4 Centrala begrepp
I detta delkapitel förklaras eller definieras de centrala begrepp som förekommer i
avhandlingen.
Influencer Ordet “influencer” är engelska och betyder på svenska påverkare eller
influerare. På svenska finns inget motsvarande ord som skulle ha precis samma
betydelse som det engelska ordet influencer, även om det då och då pratas om just
“påverkare” eller “influerare”. Ordet influencer finns med i Svensk Ordbok 2021, som
ges ut av Svenska Akademien. Dessutom har ordet influencer kommit att användas i
både svenskspråkiga dagstidningar och i sociala sammanhang. Av dessa orsaker
kommer jag använda mig av det engelska ordet influencer genomgående i min
avhandling. En influencer är enligt Landsverk (2014) en individ med en betydande
mängd följare på sociala medier som får betalt av varumärken för att marknadsföra
deras produkter till individens följare.
Influencermarknadsföring definieras av Bakker (2018) som en process inom digital
marknadsföring där åsiktsledare (influencers) identifieras och integreras in i ett
varumärkes varumärkeskommunikation på sociala medier.
Varumärke Bennett (1988) definierar ett varumärke som följande: (egen
översättning) “Ett varumärke är ett namn, term, design, symbol eller vilket annat slags
kännetecken som identifierar en försäljares produkt eller tjänst som särskiljer sig från
en annan försäljares produkt eller tjänst.”

6

Influencer-product fit blir översatt till svenska ungefär lämpligheten mellan en
influencer och en produkt. Eftersom den svenska översättningen är relativt klumpig
och lång har jag valt att använda mig av det engelska uttrycket i avhandlingen. Studier
visar att en bra influencer-produkt fit påverkar positivt på konsumentattityder (De
Cicco, Iacobucci & Pagliaro, 2020).
Influencer-brand fit blir översatt till svenska ungefär lämpligheten mellan en
influencer och ett varumärke. Precis som begreppet influencer-product fit är den
svenska översättningen av influencer-brand fit klumpig och lång, så här har jag också
valt att använda mig av det engelska uttrycket i avhandlingen. Influencer-brand fit
återger hur pass väl en influencer och ett varumärke passar ihop. Breves m.fl. (2019)
studie visar att en bra influencer-brand fit påverkar positivt på konsumentattityder i
förhållande till varumärket.

1.5 Disposition
Det första kapitlet innefattar inledningen i avhandlingen. Inkluderat i kapitlet finns
problemformuleringen, syftet, forskningsfrågorna, avgränsningen och centrala
begrepp. Det andra kapitlet är den teoretiska referensramen där jag presenterar begrepp
och teorier som är relevanta för avhandlingens ämne och syfte. Den teoretiska
referensramen är indelad i tre större helheter: sociala medier, influencermarknadsföring och identifiering och val av influencer. Det tredje kapitlet är
metodkapitlet där jag berättar om och redogör för metoden som används i
avhandlingen. I det fjärde kapitlet presenterar jag datan från studien jag har genomfört.
Det femte kapitlet är analyskapitlet där den teoretiska referensramen ihopkopplas med
datan från studien. Avhandlingen avslutas med det sjätte kapitlet som omfattar
diskussion, svar på forskningsfrågorna, avhandlingens begränsningar och förslag till
fortsatt forskning.

7

2 Teoretisk referensram
Avhandlingens teoretiska referensram är uppdelad i tre centrala områden: sociala
medier, influencermarknadsföring och identifiering av lämpliga influencers. I detta
kapitel presenteras begrepp, teorier och ämnen som är relevanta för denna avhandling.

2.1 Sociala medier
I början av 2000-talet introducerades begreppet Web 2.0 (Svenska: Webb 2.0). Med
Webb 2.0 menas den andra generationen av webbtjänster, där användare inte bara har
tillgång till innehållet på internet, utan också själva kan vara med och bidra med
innehåll. Övergången från Webb 1.0 till Webb 2.0 kan beskrivas som att olika typer
av skiften i fokus skedde; fokuset skiftade från företag till konsumenter, från individer
till samhällen och från publicering till bidragande. Med ett skifte från företag till
konsumenter menas att Webb 1.0 främst tillät företag att publicera innehåll,
exempelvis i form av egna webbsidor. Webb 2.0 möjliggjorde att konsumenter togs
med i utvecklingen och kunde vara med och skapa innehåll på internet. Skiftet från
individer till samhällen syftar på att fokuset numera ligger mer på möjligheten till
kommunikation inom grupper eller samhällen jämfört med den envägskommunikationen som Webb 1.0 tillät. Skiftet från publicering till bidragande innebär
att webb 1.0 tillät endast envägskommunikation i form av publicering, men i och med
Webb 2.0 har det skett ett skifte till en tvåvägskommunikation. Nu kan både företag
och konsumenter bidra till och svara på innehåll på internet. Framför allt är det det
sistnämnda skiftet som har varit fokuset för Webb 2.0, alltså användarnas bidragande
av innehåll. Webb 2.0 har möjliggjort att användare själva kan vara med och skapa
nytt och ta del av innehåll på internet. Teknologier som Webb 2.0 har introducerat är
exempelvis bloggar, wikis 2 och plattformar för sociala medier. (Berthon, Pitt, Plangger
& Shapiro, 2012)
Tack vare skiftet till en miljö där användare har möjlighet att skapa innehåll och
interagera samt kommunicera med varandra har sociala medier kunnat uppstå. Sociala

En wiki är ett webbaserat samarbetsverktyg, där vem som helst med tillgång till internet kan vara
med och skapa eller redigera innehåll. (Parker & Chao, 2007)
2

8

medier är en term för olika internetbaserade kommunikationskanaler och -plattformar
vilka är ämnade för att användare ska kunna kommunicera med varandra på olika sätt;
exempelvis genom text, bild eller ljud. Kännetecknande för plattformar på sociala
medier är att innehållet är skapat av användarna själva. (NE, 2021; Obar & Wildman,
2015) Innehållet på sociala medier innefattar text, bilder, videor och nätverk.
Enligt artikeln av Dewing (2010) startades det första sociala nätverket,
SixDegrees.com, år 1997. Från och med början av 2000-talet grundades allt fler, till
exempel Wikipedia (2001), Friendster (2002), MySpace (2003) och Facebook (2004).
Många av nätverken som grundades i dessa tider kom att snabbt bli populära till att så
småningom dö ut. Vissa av de sociala nätverk som grundades i början av 2000-talet
finns ännu kvar, som till exempel Facebook. Facebook var fortfarande i januari 2021
det största sociala nätverket i hela världen med ungefär 2,7 miljarder aktiva användare
varje månad. Det näst största sociala nätverket i världen i januari 2021 var YouTube
(grundat 2005) med cirka 2,2 miljarder aktiva användare varje månad. På tredje plats
är WhatsApp (2009) med 2 miljarder aktiva användare. Instagram (2010) är på femte
plats med 1,2 miljarder aktiva användare varje månad. (Statista, 2021a)
Sedan internet blev allmänt tillgängligt har också sociala medier blivit en del av många
människors vardag. I januari 2021 fanns det 4,66 miljarder internetanvändare i världen
och av dessa var 4,2 miljarder också aktiva på sociala medier. Av hela världens
befolkning är alltså 53,6 % aktiva på sociala medier (Kemp, 2021). Enligt
Statistikcentralen är finländare aktiva internetanvändare. 16-89 åriga finländares
användning av internet och sociala medier finns illustrerat i figur 1. År 2020 använde
82 % av alla finländare i åldern 16-89 internet flera gånger per dag, en ökning på 3
procentenheter från år 2019. Men ännu är inte alla finländska internetanvändare aktiva
på sociala medier. År 2020 var 69 % av samtliga internetanvändare också aktiva på
sociala medier. År 2019 var andelen 61 %. Under år 2020 kunde Statistikcentralen i
Finland (2020) se en kraftig ökning i användning av sociala medier särskilt bland 6589-åringar. Statistikcentralen i Finland (2020) tror att ökningen i just den
åldersgruppen kommer från att coronaviruspandemin förflyttat sociala möten från att
ske ansikte mot ansikte till att ske online. Detta kan ha motiverat 65-89-åringar att ta i
bruk sociala medier. I Finland är Facebook, WhatsApp och Instagram de mest
populära sociala nätverken.
9

Figur 1: Användning av Internet och sociala medier i Finland

Källa: Statistikcentralen (2019 och 2020)
Sociala medier är dynamiska och förändras hela tiden. Tack vare innovationer och
utveckling av olika teknologier ser sociala medier idag annorlunda ut än för bara ett år
sedan. För att från ett marknadsföringsperspektiv förstå sociala medier idag anser
Appel, Grewal, Hadi & Stephen (2020) att fokus ska ligga på vad användarna de facto
gör på sociala medier, istället för att fokusera på de teknologier och tjänster som finns
på sociala medier. Appel m.fl. (2020) har kategoriserat användarnas aktivitet på
sociala medier i tre olika typer av aktiviteter: 1. digital kommunikation med personer
användaren känner, som till exempel vänner och familj, 2. digital kommunikation med
personer användare inte känner, men som användaren delar intressen med och 3.
deltagande av och bidragande till digitalt innehåll, som till exempel att läsa nyheter
online eller skriva produktrecensioner. Dessa tre aktiviteter är alla olika typer av
kommunikation och Appel m.fl. (2020) menar att dessa aktiviteter summerar sociala
medier som plattformar för kommunikation av olika slag. Emellertid menar Appel
m.fl. (2020) att sociala medier inte kommer fortsätta vara en plattform för endast
kommunikation, utan sociala medier kommer utvecklas och få nya användningsområden. Appel m.fl. (2020) nämner omni-social närvaro, privat- och integritetsfrågor
och en ny era av influencermarknadsföring som teman som i den närmaste framtiden
kommer utveckla och omforma sociala medier.

10

2.1.1 Marknadsföring via sociala medier
När allt fler konsumenter började tillbringa mer tid på sociala medier, blev företag och
marknadsförare intresserade av den stora potentialen sociala medier hade att erbjuda.
Enligt Valos, Habibi, Casidy, Driesener och Maplestone (2016) har sociala medier
kommit att bli en betydelsefull del av marknadsföringen för företag i alla storlekar,
detta på grund av de unika egenskaper sociala medier kan erbjuda. Med hjälp av
sociala medier kan företag bland annat nå konsumenter världen över, ha
tvåvägskommunikation

med

befintliga

och

framtida

kunder,

integrera

kommunikations- och distributionskanaler och samtidigt minska kostnader (Valos
m.fl., 2016). Enligt Devereux, Grimmer och Grimmer (2020) kan en övergång från
traditionella marknadsföringskanaler till sociala medier ses, på grund av de tidigare
nämnda egenskaperna samt att det finns tillgängligt för alla.
Valos m.fl. (2016) menar att företag använder olika plattformar på sociala medier för
olika ändamål, författarna tar som exempel att Facebook kan användas för interaktiv
kommunikation med befintliga och framtida kunder, YouTube kan användas för att
skapa reklamvideor för produkter och genom att använda Twitter kan företaget dela
korta informativa texter i realtid. Företag kan via sociala medier skapa en integrerad
försäljningskanal så att konsumenter på ett smidigt sätt kan röra sig från en kanal till
en annan. Det har redan en tid pratats om Omnikanal strategier eller Omnikanal
marknadsföring. Omnikanal marknadsföring handlar om att integrera alla
försäljningskanaler ett företag har, så att kundens shoppingupplevelse uppfattas som
enhetlig och smidig, oberoende vilken försäljningskanal kunden använder.

2.1.2 Word-of-Mouth
Word

of

mouth

(WOM),

är

starkt

kopplat

till

sociala

medier

och

influencermarknadsföring. Anderson (1998) definierar WOM som informell
kommunikation som sker mellan privatpersoner och handlar om utvärdering av
produkter och tjänster. Ett exempel på positiv WOM är när en person med information
om en produkt berömmer produkten till en annan person. Personen med information
kallas sändare och personen som tar emot information kallas mottagare. Negativ
11

WOM innebär att sändaren berättar om negativa upplevelser av en produkt till
mottagaren. East, Hammond & Lomax (2008) säger att WOM starkt påverkar
konsumenters köpbeteende. Studier visar att nöjda och lojala kunder kommer att ägna
sig åt positiv WOM, som i sin tur är positivt för företaget i fråga (Anderson, 1998).
Därtill visar studier att nöjda kunder är mer villiga att idka WOM än missnöjda kunder
(Holmes & Lett, 1977).
Ifall en konsument är osäker på ett köp vill hen ofta få mer information om produkten
i fråga. Då är det vanligt att be om hjälp av vänner och familj. Bansal och Voyers
(2000) studie visar att ju närmare vi står personen som ger oss information, desto större
är chansen att vi litar på och följer hens rekommendationer. Samma studie visar att ju
mer kunnig personen med information upplevs vara, desto mer sannolikt är det att vi
följer hens rekommendationer.
Traditionell WOM sker ansikte mot ansikte mellan privatpersoner, men sedan
uppkomsten av sociala medier har WOM börjat ske allt mer online, så kallad
elektronisk WOM (e-WOM). En ofta förekommande variant av e-WOM är
produktrecensioner som skrivs online på webbshoppar. Många webbshoppar har en
funktion där konsumenter kan recensera produkter de har köpt, recensionerna kan vara
i form av vitsord, antal stjärnor, kommentarer om produkten eller en kombination av
dessa. Dessa användarrecensioner har blivit viktiga för konsumenten att ta hänsyn till
innan ett köpbeslut görs (Kozinets, De Valck, Wojnicki & Wilner, 2010).
Enligt Bansal & Voyer (2000) gynnas sällan personen som framför WOM på något
sätt. I och med framfarten av internet och sociala medier har detta förändrats.
Nuförtiden uppmuntrar många företag sina kunder till positiv e-WOM genom att till
exempel erbjuda personliga rabatter eller gåvor ifall kunderna rekommenderar
företagets produkter till vänner.

2.1.3 Konsumentengagemang på sociala medier
Varumärken och företag har fått upp intresset för konsumentengagemang i och med
att internet och sociala medier utvecklats. Konsumentengagemang på sociala medier

12

innebär enligt Devereux, Grimmer och Grimmer (2020) kunders interaktion med
företags eller varumärkens konton eller inlägg på sociala medier. Detta uttrycks i
praktiken i form av att konsumenter följer företagskonton, kommenterar på inlägg,
gillar inlägg eller delar inlägg. Begreppet engagemang har enligt Brodie, Ilic, Juric
och Hollebeek (2011) använts mer och mer sedan år 2005. Författarna menar att det
finns ett behov för att särskilja begreppet engagemang från andra liknande begrepp
som deltagande och involvering. Enligt Vivek, Beatty och Morgan (2012) efterfrågade
The Marketing Science Institute åren 2006-2008 och 2010-2012 en bättre förståelse
för konsumentengagemang, eftersom det skett stora förändringar i hur företag och
konsumenter kommunicerar.
Konsumentengagemang definieras av Vivek m.fl. (2012) som (egen översättning)
“intensiteten i en individs deltagande och anknytning till en organisations utbud
och/eller verksamhet, som initierades av endera kunden eller organisationen”. Vivek
m.fl. (2012) menar att konsumentengagemang omfattar kognitiva, känslomässiga,
beteendemässiga och sociala element. Schultz och Peltier (2013) menar att till
konsumentengagemang hör aspekter som emotionellt engagemang, aktiva handlingar,
deltagande och lojalitet.
Konsumentengagemanget kan mätas med hjälp av olika mätvärden. Enligt Barger och
Labrecque (2013) har upp emot hundra olika mätvärden på sociala medier
identifierats. Trots detta saknas fortfarande kunskap om hur dessa mätvärden ska
utnyttjas. Michaelidou, Siamagka och Christodoulides (2011) menar att många företag
inte vet hur man ska mäta engagemang och därmed använder de inga mätvärden över
huvudtaget. Barger, Peltier och Schultz (2016) har observerat samma sak, författarna
skriver att i mitten av 2010-talet ökade flera företag sin närvaro på sociala medier
genom

att

publicera

mer

innehåll.

Samtidigt

visade

det

sig

att

konsumentengagemanget sjönk på det publicerade innehållet. Barger m.fl. (2016)
menar att företag inte vet hur närvaron på sociala medier omvandlas till värde i form
av konsumentengagemang, på grund av otillräcklig kunskap om hur engagemang
skapas och mäts.
Som kontrast till konsumentengagemang tar Barger m.fl. (2016) upp fenomenet
företagsengagemang, vilket innebär att företag är engagerade gentemot konsumenter.
13

Företag kan engagera sig med konsumenter lika väl som konsumenter kan engagera
sig med företag. Företag kan till exempel gilla eller dela konsumenters inlägg på
företagets kanaler eller kommentera på konsumenters inlägg. I figur 2 illustreras
konsument-

och

företagsengagemang.

Enligt

Barger

m.fl.

(2016)

visar

företagsengagemang för konsumenter att företaget uppmärksammar konsumenterna,
vilket kan leda till en ökad varumärkeslojalitet från konsumenternas sida. Genom att
företag delar konsumenters innehåll på företagets egna kanaler produceras också mer
innehåll som konsumenterna kan engagera sig med.

Figur 2: Konsumentengagemang och företagsengagemang på sociala medier

Källa: Bearbetad enligt Barger, Peltier och Schultz (2016, 278)
Barger m.fl. (2016) förklarar att varumärken som är framgångsrika på sociala medier
är själva aktiva gentemot konsumenterna online. En studie där tjugo av de mest
framgångsrika varumärkena på Twitter granskades visade att en så stor andel som 93
% av varumärkenas samtliga inlägg var dialoger med konsumenter. Endast 7 % av de

14

publicerade inläggen var riktade till samtliga följare. I studien kunde konstateras att
framgångsrika varumärken online är engagerade med sina följare.
Devereux m.fl. (2020) har studerat hur småföretags olika typer av aktivitet på sociala
medier påverkar konsumentengagemanget. Studien visade att bild-inlägg var den typ
av inlägg som fick mest gilla-markeringar och flest gilla-markeringar kom mellan
klockan 10 och 13 samt mellan klockan 13 och 16. Enligt studien fick Instagram mest
engagemang i form av gilla-markeringar, men inte lika många kommentarer som på
Facebook. Devereux m.fl. (2020) kunde konstatera att företags aktiviteter på Facebook
fick totalt mest engagemang, där kommentarer ansågs vara mer engagerande än annat
eftersom det kräver mer tid och energi att skriva en kommentar. Deveroux m.fl. (2020)
påpekar dock att åldern på användarna på sociala medier antagligen spelar roll när det
kommer till både engagemang och personer som arbetar med marknadsföring på
sociala medier.
Coronapandemin som började år 2020 har också haft sin påverkan på engagemang,
konsumentbeteenden, sociala medier och influencermarknadsföring enligt Taylor
(2020). En följd av coronapandemin har varit att människor tillbringar allt mindre tid
i sociala sammanhang och allt mer tid online. Taylor (2020) menar att influencers har
rapporterat om att engagemanget för deras innehåll har stigit betydligt under
coronapandemin.
Lou m.fl. (2019) konstaterar att reklamer som publiceras av en influencer får betydligt
mer engagemang jämfört med reklamer som publiceras av varumärket själv.
Konsumenter är mer negativt inställda till reklamer från varumärken men har däremot
en enorm uppskattning gentemot influencers informativa reklaminlägg. (Lou m.fl.,
2019) Som en följd av detta kan konstateras att varumärken gärna använder sig av
influencers som budbärare för reklamer, eftersom reklamen då kommer tas emot bättre
av konsumenter och få mer engagemang.

2.1.4 Instagram som plattform för marknadsföring
Instagram anses vara den viktigaste plattformen på sociala medier för användning av
influencermarknadsföring (Linqia, 2021; Feng m.fl. 2020). Enligt den årliga enkäten
15

gjord av Linqia (2021) planerar allra flest marknadsförare att använda sig av
plattformen

Instagram

och

dess

funktion

Instagram

Stories

för

influencermarknadsföring. Av deltagarna i enkäten var det 93 % som planerade att
använda Instagram för influencermarknadsföring. Förutom Instagram Stories och
vanliga inlägg på Instagram finns också en tredje, ny, funktion som kallas Instagram
Reels3. Enligt Linqias (2021) enkät har den nya funktionen inte ännu fått så stort
intresse av marknadsförare, 36 % av deltagarna i enkäten planerar att använda
funktionen för influencermarknadsföring år 2021. Under 2021 har appen TikTok vuxit
i intresse. År 2020 var det endast 16 % av marknadsförare som planerade att använda
den relativt nya appen TikTok för influencermarknadsföring, men år 2021 har andelen
stigit till 68 %. Trots detta fortsätter Instagram att vara den huvudsakliga och viktigaste
plattformen för influencermarknadsföring. (Linqia, 2021)
Haenlein m.fl. (2020) har gjort en jämförelse över de fem mest relevanta plattformarna
på sociala medier som används för influencermarknadsföring: Facebook, Twitter,
YouTube, Instagram och TikTok. De tre största skillnaderna mellan plattformarna är
användarnas egenskaper, storleken på plattformarna och innehållsformatet som
plattformarna tillåter. Angående användarnas egenskaper menar författarna att
Instagram och TikTok, i jämförelse med Facebook och Twitter, har yngre användare
och att dessa yngre användare är mer mottagliga för den typ av marknadsföring som
influencermarknadsföring innebär. Vad gäller storleken på plattformarna så säger
Haenlein m.fl. (2020) att om företag skulle välja plattform endast på basis av storlek
skulle alla företag göra reklam via Facebook, eftersom det är den största plattformen
på sociala medier. Facebook har också de aktivaste användarna. Dock har Facebook
redan länge haft en nedåtgående trend, där nästan en tredjedel av användarna
överväger att sluta använda plattformen samt att engagemanget på plattformen har
sjunkit. Användarna på Facebook har också en högre medelålder än de andra
plattformarna i undersökningen, vilket inte anses vara fördelaktigt när det kommer till
influencermarknadsföring. Den tredje skillnaden mellan plattformarna är innehållsformatet. På Instagram kan användare dela innehåll i form av bilder och videor vilket
fungerar bättre för influencermarknadsföring än till exempel endast text, vilket är
formatet på innehållet på Twitter. (Haenlein m.fl., 2020)
Instagram lanserade funktionen Instagram Reels den 5 augusti 2021. Instagram Reels är enligt
Instagram (2020) ett “nytt sätt att skapa och upptäcka korta och underhållande videor på Instagram”
3

16

Chadha (se Lee och Kim, 2020, 234) konstaterar att mellan åren 2016 och 2017
fördubblades antalet betalda inlägg på Instagram till mer än 1,5 miljoner stycken på
ett år. Statista (2020) har data på antalet sponsrade inlägg på Instagram månatligen
under året 2019, denna data illustreras i tabell 1.

Tabell 1: Antal månatliga sponsrade inlägg på Instagram under året 2019, uppdelat
enligt Instagram Story och inlägg

Källa: Tabell bearbetad enligt Statista (2020)

Tabell 1 visar att av alla sponsrade inlägg så är en lite större andel Instagram Stories
jämfört med inlägg. Av samtliga sponsrade inlägg år 2019 var cirka 53 % publicerade
på Instagram Story.

2.2 Influencermarknadsföring
Bakker

(2018)

definierar

influencermarknadsföring

enligt

följande

(egen

översättning):

En process inom digital marknadsföring där åsiktsledare (influencers) identifieras och
integreras in i ett varumärkes varumärkeskommunikation på sociala medier.

17

I och med uppkomsten av sociala medier och influencers har marknadsförare insett
potentialen i att marknadsföra via influencers. På kort tid har influencermarknadsföring blivit en av de viktigaste marknadsföringssätten för många typer av
företag. Enligt Influencer Marketing Hub (2019) skulle influencermarknadsföring stå
för upp till 5 % av all reklam gjord online år 2020, till ett värde av nästan 10 miljarder
dollar. År 2021 förutspås att värdet förväntas stiga till 13.8 miljarder dollar (Influencer
Marketing Hub, 2021).

2.2.1 Influencers
Ordet influencer är engelska och betyder på svenska påverkare eller influerare. På
svenska finns inget motsvarande ord som skulle ha precis samma betydelse som det
engelska ordet influencer, dock pratas det ibland om just påverkare eller influerare.
Trots detta har det engelska ordet influencer kommit att användas i både
svenskspråkiga dagstidningar och i sociala sammanhang. Ordet “influencer” finns
också med i ordboken Svensk Ordbok 2021, som ges ut av Svenska Akademien. I
denna avhandling kommer jag att använda mig av ordet influencer när jag syftar till
influerare eller påverkare, för att jag anser att det ordet tydligast beskriver ändamålet.
Som redan tidigare konstaterat så skapas innehållet på sociala medier av användarna
själva. Utseendet och formen på innehållet som skapas beror på plattform; exempelvis
är innehållet på Instagram i form av bilder och korta videosnuttar, på Twitter är
innehållet i formen av korta texter och på Youtube är innehållet videoklipp. En naturlig
följd är att vissa innehållsskapare attraherar mer publik än andra. Så småningom har
vissa användare, genom att regelbundet skapa innehåll som intresserar andra, fått stora
mängder följare som vill ta det av innehållet. Följarna innebär influencerns nätverk
och ger en antydan på hur populär influencern är. Personer med många följare har
möjlighet att nå ut till och påverka dem, följaktligen har dessa personer börjat kallas
för influencers, på grund av att de har möjlighet att influera andra människor. (Brown
& Hayes, 2008)

18

Det finns flera olika definitioner på en influencer, i tabell 2 finns presenterat några
olika. Brown och Hayes (2008) definierar begreppet influencer som följande:
användare på sociala medier som har skapat trovärdighet i en viss bransch genom
aktivitet på sociala medier. Campbell & Grimm (2019) definierar en influencer som
en individ som publicerar inlägg på sina sociala kanaler i utbyte mot kompensation,
medan Keller & Fay (2016) definierar influencers som (egen översättning) “vardagliga
konsumenter som är mer benägna än andra att söka information, dela idéer och
rekommendationer med andra människor”. Influencer Marketing Hub (2020a) menar
att en influencer är någon som tack vare hens auktoritet, kunskap, position eller
förhållande till sin publik har makten att påverka andras köpbeslut.
Tabell 2: Definitioner på begreppet influencer

Influencers kategoriseras enligt hur många följare de har på sociala medier. Santora
(2021a) och Campbell och Farrell (2020) delar upp influencers i följande kategorier:
Nano-, mikro-, makro-, mega-, och kändisinfluencers. I figur 3 kan läsaren se hur
många följare en influencer ska ha för att nå en viss kategori. Till näst presenteras
dessa olika typer av influencers och vad som karaktäriserar dem.

19

Kändisinfluencers är personer som är kända utanför sociala medier och som har nått
kändisskap innan och utan hjälpen av sociala medier. Kändisinfluencers har fått sina
följare från arbete utanför sociala medier men de utnyttjar nu sociala medier för att
hålla kontakt med sina fans och marknadsföra diverse projekt och produkter. Enligt
Campbell & Farrell (2020) har kändisinfluencers mer än 1 miljon följare. Exempel på
finländska kändisinfluencers: Kimi Räikkönen (@kimimatiasraikkonen) och Valtteri
Bottas, båda Formel 1 racerförare, som i skrivande stund (4.10.2021) båda har 2,5
miljoner följare på Instagram. En annan finländsk kändisinfluencer är Joalin
Loukamaa (@_joalin), dansare, sångare och modell som vid samma tidpunkt har 3,6
miljoner följare på Instagram. Megainfluencers är dyra att använda för
influencermarknadsföring. Kostnaden för ett reklaminlägg på Instagram av en
megainfluencer kan vara till och med mer än 1 miljon dollar (Geyser, 2021b).

Figur 3: Influencers enligt kategori

Källa: Bearbetad enligt Campbell, C., & Farrell, J. R. (2020, 471) och Santora
(2021a)
Megainfluencers är personer på sociala medier som likt kändisinfluencers har en stor
mängd följare på sociala medier, cirka 1 miljon följare och uppåt. Megainfluencers har
blivit kända tack vare aktivitet på just sociala medier. Ett exempel på en finländska

20

megainfluencer är Konsta Punkka (@kpunkka). Punkka är fotograf och hans
specialitet är fotografier på djur och natur. Punkka började publicera sina fotografier
på Instagram och blev snabbt populär på appen. I skrivande stund (4.10.2021) har han
1,3 miljoner följare på Instagram. Fitnessprofilen Ida Jemina (@Idajemina) är en
annan finsk megainfluencer, hon har i skrivande stund 798k följare på Instagram.
Finland har inte många megainfluencers på Instagram, de flesta finländare som har
mer än 500k följare på Instagram har andra yrken än influencers, de är till exempel
idrottare eller artister. Med tanke på influencermarknadsföring och användning av
megainfluencers så har ett samband mellan följarantal och engagemang upptäckts. Ju
större följarantal en influencer har desto lägre är engagemanget från följarna.
(Influencer Marketing Hub, 2021)
Nästa kategori av influencers är makroinfluencers som har mellan 100k och 1 miljon
följare. De kan försörja sig på att vara influencers och tjänar ofta stora summor på
samarbeten med företag. Exempel på finländska makroinfluencers är Youtubern Miisa
Rotola-Pukkila (@mmiisas), som i skrivande stund (4.10.2021) har 436k följare på
Instagram och Sara Sieppi (@sarasieppi), 219k följare. Makroinfluencers är ofta kända
också utanför sociala medier.
Mikroinfluencers är influencers med 10k-100k följare på sociala medier.
Mikroinfluencers kan ofta försörja sig genom att arbeta som influencer på heltid och
de har ofta mer nischade konton än andra typer av influencers. Enligt Appel m.fl.
(2020) ses mikroinfluencers som experter inom sitt område och uppfattas därmed som
trovärdiga och genuina. Andra fördelar Appel m.fl. (2020) nämner är att
mikroinfluencers i allmänhet har en mer engagerad följarskara än större influencers.
Således har de större möjlighet att påverka följarna. Enligt Influencer Marketing Hub
(2021) har mikroinfluencers bäst engagemang av alla typer av influencers. Det
genomsnittliga engagemanget för mikroinfluencers på Instagram år 2020 var 3,86 %
medan det för megainfluencers låg på 1,21 %. Linqia (2021) har i sin årliga enkät om
influencermarknadsföring frågat personer som jobbar med marknadsföring vilken typ
av influencer som de planerar att använda mest i sin marknadsföring. Den absolut
populäraste influencertypen att använda i marknadsföring är just mikroinfluencers.
Enligt Linqia (2021) har mikroinfluencers varje år varit den mest eftertraktade gruppen
av influencers och år 2021 har efterfrågan av mikroinfluencers stigit ännu mer.
21

Nanoinfluencers är influencers med mindre än 10k följare och de är i förstadiet till att
bli influencers. De jobbar på sitt egna varumärke för att bli större på sociala medier.
En nanoinfluencer kan sällan kräva betalning i form av pengar i utbyte mot inlägg på
sina kanaler, men de kan istället få betalning i form av gratis produkter. (Campbell &
Farrell, 2020)

2.2.2 Olika typer av samarbeten
Det finns många olika typer av influencersamarbeten. Geyser (2021) tar upp sex olika
typer av sätt för företag att göra influencermarknadsföring. Två av de sex sätten har
med bloggar att göra och på grund av min avgränsning till endast Instagram kommer
jag inte skriva om dem. Kvar finns fyra sätt att marknadsföra via influencers och de
är: (1) betalda samarbeten på sociala medier, (2) ambassadörskap, (3) PR-utskick och
(4) influencer övertagning (eng. influencer takeover).
Den första typen av samarbete på Geysers (2021) lista är betalda samarbeten på
sociala medier. Ett betalt samarbete identifieras oftast av en märkning på inlägget där
det står att inlägget är ett betalt samarbete. Influencern kan också välja att skriva i
inläggets bildtext att inlägget är ett betalt samarbete. Det finns olika alternativ för
hurudan ersättning en influencer får för ett samarbete. Ersättningen kan vara i form av
lön men det kan också vara i form av gratis produkter. Det svenska klädföretaget NAKD berättar att de samarbetar med cirka 4000 influencers varje månad (Aronsson,
2020). Bader, Castefelt och Gunnarsson (2018) skriver att majoriteten av NA-KDs
samarbeten, 80-85 %, inte är betalda, utan influencerna får betalt i form av gratis
kläder. Enligt Santora (2021b) är det mer än en tredjedel av varumärken som använder
gratis produkter som betalning för samarbeten.
Den andra typen av samarbeten som beskrivs är ambassadörskap. Denna typ av
samarbete innebär att influencern blir ansiktet utåt för ett varumärke och binder sig till
varumärket för en längre tidsperiod. Under denna tidsperiod ska influencern
marknadsföra varumärkets produkter eller tjänster enligt överenskommelse med
varumärket. Ambassadörskap kan inkludera andra typer av engagemang än att endast

22

publicera innehåll i marknadsföringssyfte för varumärket. Det kan till exempel handla
om att närvara på evenemang som varumärket arrangerar. (Geyser, 2021)
Den tredje typen av samarbete som Geyser tar upp är PR-utskick. PR-utskick är i själva
verket inte ett samarbete likt de två tidigare nämnda typerna. Vid ett PR-utskick görs
inget kontrakt mellan en influencer och ett företag. PR-utskick innebär att företag
skickar sina produkter till influencers i hopp om att de som tar emot PR-utskicket gör
reklam för produkterna. Enligt Geyser (2021) är detta ett populär typ av samarbete för
många företag, bland annat för att det är relativt billigt. Företaget betalar inget till en
influencer för ett PR-utskick, företagets enda kostnad är produkten eller produkterna
som skickas. Att skicka PR-utskick är lite av en risk för företag eftersom influencern
som får produkten inte är förpliktigad att visa upp produkterna i sina kanaler. I värsta
fall kan influencern tala illa om produkten hen fått. (Geyser, 2021)
Den fjärde och sista typen av samarbete som beskrivs av Geyser (2021) är influencer
övertagningar, på engelska “influencer takeovers”. En Instagram övertagning innebär
att en influencer har hand om ett företags sociala kanaler under en viss tid, till exempel
ett dygn. Under denna tid ska influencern skapa innehåll å företagets vägnar. Geyser
(2021) menar att detta är effektivt eftersom influencern skapar intressant innehåll som
lockar influencerns följare till företagets kanaler.

2.2.3 Marknadsföring via influencers
Campbell och Farrell (2020) har identifierat tre värdefulla egenskaper hos en
influencer, som företag har nytta av vid samarbeten. Dessa egenskaper illustreras i
figur 4. Egenskaperna är (1) influencerns följare, alltså tillgången till en en stor mängd
konsumenter, (2) influencers förmåga att anta olika roller och (3) kunskaper och
färdigheter att hantera sociala medier.
Den första värdefulla funktionen i figur 4 är en influencers följare. För företag innebär
följarna ett stort antal potentiellt engagerade konsumenter. Följarna är de konsumenter
som företag vill att ska nås av reklamen.

23

Figur 4: Marknadsföringsfunktioner hos influencers

Källa: Bearbetad enligt Campbell, C., & Farrell, J. R. (2020)
Influencers är skickliga på att skapa engagemang i sina inlägg vilket kan vara svårt för
företag att göra i sina egna kanaler. Campbell och Farrell (2020) rekommenderar
företag att försöka hitta influencers som skulle vara lämpliga att göra reklam för
företagets produkter. Till exempel skulle en influencer som publicerar innehåll om
träning vara en bra samarbetspartner för ett företag som säljer träningskläder. Genom
att samarbeta med en lämplig influencer har företag möjlighet att nå en stor mängd
konsumenter inom företagets målgrupp. Företag kan också försöka nå nya målgrupper
genom att marknadsföra via influencers vars följare inte normalt skulle nås av
företagets marknadsföring. (Campbell & Farrell, 2020)
Engagemang är något som ofta nämns i samband med influencers och
influencermarknadsföring. Med engagemang menas att en influencers följare
engagerar sig i det innehåll som influencern publicera, som till exempel att
kommentera eller gilla inlägg. För att ett inlägg ska få så mycket engagemang som
möjligt krävs det vanligtvis att inlägget uppfattas som genuint och personligt. Ett
inlägg publicerat av en influencer på hens egna kanaler uppfattas oftare som mer
personligt än ett inlägg publicerat på företagets egna kanaler. Därmed är det mer
sannolikt att influencers inlägg lyckas väcka mer engagemang och uppmärksamhet
hos konsumenter. (Pereira, Salgueiro & Mateus, 2014; Kowalczyk & Pounders, 2016)

24

Den andra funktionen Campbell och Farrell (2020) tar upp är en influencers förmåga
att anta olika typer av roller. Den första av tre roller som författarna presenterar är
rollen som endorser, på svenska ambassadör. Att vara ambassadör innebär att vara
ansiktet utåt för ett varumärke, ett företag eller en produkt. Idén med ett
ambassadörskap är att influencern ska marknadsföra varumärket, företaget eller
produkten i fråga under en längre tid. Campbell och Farrell (2020) skiljer på
ambassadörer och influencers: en ambassadör är en person som i de flesta fall är
berömd utanför sociala medier och fungerar som budbärare eller ansikte utåt för ett
varumärke. Som ambassadör är personens uppgift att endast föra fram det budskap
som varumärket väljer att personen ska föra fram. Skillnaden mellan en influencer och
en ambassadör är att en influencer skapar sitt egna innehåll för varumärket i fråga. En
influencer kan naturligtvis också fungera som ambassadör för ett varumärke genom
att då endast fungera som ansiktet utåt och inte skapa eget innehåll.
Den andra rollen som en influencer kan ha är att vara expert inom ett visst område.
Influencers kan ha nischade konton och därmed anses vara experter inom just det
nischade området. En influencers trovärdighet inom sitt expertområde påverkar hens
informativa inflytande på konsumenter (Campbell & Farrell, 2020). Konsumenter som
följer influencers med nischade konton är ute efter meningsfulla och givande
utvärderingar av produkter. En influencer kan också med hjälp av mer omfattande och
djupgående utvärderingar minska på osäkerheten kring köp av produkter. Influencers
som är experter tenderar att berätta om både de positiva och de negativa sidorna av en
produkt, vilket gör utvärderingarna mer övertygande. (Campbell & Farrell, 2020)
Den tredje och sista rollen som en influencer kan anta är rollen som medkonsument. I
detta fall beskriver influencern sig själv som “en konsument som alla andra”. Genom
denna beskrivning vill influencers göra sig mer tillgängliga, äkta och personliga
eftersom konsumenter anser att utvärderingar och rekommendationer är mer pålitliga
ifall de kommer från andra konsumenter (Nielsen, 2015 från Campbell & Farrell,
2020). Många influencers strävar efter att vara personliga i sina kanaler, så att de kan
bygga ett starkt förhållande till sina följare och få följarna att känna att de har en nära
relation till influencern.

25

Den tredje funktionen från figur 4 är en influencers kunskaper om hantering av sociala
medier. En influencer med en stor mängd följare har lyckats skapa ett eget varumärke
som intresserar konsumenter att följa hen och ta del av hens innehåll. Stora influencers
har ofta team som hjälper till att skapa snyggt och engagerande innehåll, vilket kan
vara av intresse för företag som inte själva är duktiga på att skapa innehåll och hantera
sociala medier. Influencern känner dessutom sina följare och vet vad som triggar
engagemang och med hjälp av denna kunskap kan influencern skapa innehåll som tar
både företagets och följarnas önskemål i beaktande. Detta är kunskaper som kan
intressera företag som vill lära sig mer om sociala medier och hur intressant och
engagerande innehåll skapas. (Campbell & Farrell, 2020)
En del företag kan mycket lite om marknadsföring via sociala medier. Då kan det vara
en bra idé att vända sig till influencers som har god insyn i branschen och kan hjälpa
företaget skapa engagerande innehåll som tillfredsställer både företaget och
influencerns följare. Å andra sidan finns det företag som har mycket kunskap om
marknadsföring via sociala medier. Dessa företag kan ha en färdig, väl uttänkt
marknadsföringsstrategi som en influencer ska följa när hen skapar innehåll för
företaget. Det är alltså upp till företaget att antingen ge relativt fria händer till
influencern att själv skapa innehåll eller så finns redan en väl uttänkt strategi som
influencern ska gå efter. (Campbell & Farrell, 2020)
Genom att kombinera de tre funktionerna hos en influencer som finns illustrerade i
figur 4 får man ett potentiellt effektivt marknadsföringsverktyg i en influencer.

2.2.4 Utmaningar med influencermarknadsföring
Mediakix (2019) rapporterar att år 2019 var falska följare den största utmaningen när
det kommer till influencermarknadsföring. En falsk följare är en profil på sociala
medier som inte tillhör någon specifik person. Profilen har skapats av en falsk email
och profilen finns till för att kunna säljas. Enligt Tobin (2019) är det möjligt att köpa
10 000 falska följare för en så liten summa som 50 dollar. Bakgrunden till varför
influencers har börjat köpa falska följare grundar sig enligt Tobin (2018) i att flera
företag har betalat influencers enligt antal följare. En influencer med fler följare får

26

mer betalt än en influencer med mindre antal följare. De företag som tidigare betalade
en influencer baserat på hur många följare hen har, har gjort ändringar i sina
betalningssätt (Tobin, 2018). Vissa företag betalar nuförtiden till exempel endast för
antalet likes eller kommentarer som influencerns inlägg genererar.
För att undvika att samarbeta med influencers som har många falska följare kan företag
göra egna kontroller. Till exempel kan företag räkna ut, antingen själv eller med hjälp
av tillgängliga verktyg, en influencers engagemang. Ifall engagemanget är
iögonfallande högt eller lågt kan det vara så att en del av följarna är falska. Ett annat
varningstecken för att en influencer köper följare är att hen har har fått en markant
ökning i antal följare en dag. Företag kan också gå igenom influencerns följare för att
se om det finns många profiler utan profilbild eller profiler som själva har mycket få
följare. (Mediakix, 2019)
Tobin (2019) skriver om en annan utmaning gällande influencermarknadsföring: vad
som kallas “saturation rate”, på svenska ungefär mättnadsgrad. Med detta menar han
hur stor andel av influencerns innehåll som är betalt. Allt fler företag har fått upp
ögonen för influencermarknadsföring vilket har lett till att influencers får mer
erbjudanden om samarbeten. En influencer får naturligtvis själv bestämma hur många
samarbeten hen gör, men det kan vara bra att ta mättnadsgraden i beaktande. När
andelen sponsrat innehåll i en influencers kanal stiger så sjunker engagemanget från
följarna (Garnès, 2019). Wheeler (2019) presenterar resultatet av en studie som
influencermarknadsföringsplattformen Activity har gjort. Activity frågade över 110
amerikanska marknadsföringsspecialister vad de anser att en för hög mättnadsgrad är.
Det genomsnittliga svaret blev 44 %. Studien visar alltså att marknadsförare anser att
en influencer vars innehåll till 44 % är betalt är för mättat. Innehåll som är för mättat
kommer påverka negativt på influencerns trovärdighet. (Wheeler, 2019)
Garnès (2019) förklarar att det är svårt för verktyg att mäta mättnadsgraden hos en
influencer och Tobin (2018) förklarar att få verktyg klarar av det idag. För att ett
verktyg ska kunna identifiera betalda samarbeten måste det finnas en specifik text eller
hashtag som gör att inlägget är identifierbart. Dessutom måste bilden innehålla en logo
eller produktplacering så att verktyget identifierar inlägget som reklam. Detta gör det
svårt för verktyg att samla in data på mättnadsgraden. Tobin (2018) förklarar att det
27

finns ett stort behov för denna typ av verktyg. Garnès (2019) tror att med hjälp av
artificiell intelligens och utveckling av verktyg så kommer det bli lättare att mäta
mättnadsgraden hos en influencer. Tobin (2019) uppmanar företag att vara mer
uppmärksamma på mättnadsgraden och kolla upp hur stor andel av influencers
innehåll som är samarbeten och sponsrade inlägg. Garnès (2019) råder företag till att
fokusera på kvalitet över kvantitet; mindre antal reklam leder till mer trovärdig och
genuin reklam.
Tobin (2019) skriver om en annan utmaning gällande influencermarknadsföring,
nämligen influencers och företags ovilja att reklammarkera betalda samarbeten på
sociala medier. I flera fall är det både företagets och influencerns önskan att inlägget
ska se ut som ett icke-sponsrat inlägg, eftersom det uppfattas som mer genuint. Enligt
Boerman m.fl. (2017) innebär en reklammarkering av ett inlägg att användaren anser
inlägget vara mindre trovärdigt. Enligt en studie gjord av Influencer Marketing Hub
(2020a) är det endast 14 % av sponsrade inlägg som följer den relevanta lagstiftningen.
Ifall inlägget är markerat som ett samarbete kan det uppfattas som mindre genuint;
som att influencerns åsikt är köpt. I Finland finns konsumentskyddslagen som klart
och tydligt bestämmer reglerna för hur ett betalt samarbete ska markeras. Enligt lagen
är dold reklam aldrig acceptabelt. Orsaken till att det finns tydliga regler på hur
samarbeten ska markeras är att konsumenter ska ha rätt att veta när företag försöker
påverka kommersiellt på dem och för att de inte ska kunna bli vilseledda.
Konsumentskyddslagen gäller alla inblandade parter i ett samarbete, alla har lika
mycket ansvar att se till att reklam är rätt markerad. Enligt Lee och Kim (2020) ska i
ett samarbete tydligt framkomma relationen mellan företaget och influencern. Lee och
Kim (2020) tar upp dilemmat i att det inte finns tillräcklig kunskap om hur samarbeten
ska markeras så att konsumenten tydligt förstår att det är fråga om reklam.
En annan utmaning med influencermarknadsföring är enligt Mediakix (2019) stigande
kostnader. Enligt en enkät där över 160 marknadsförare deltog ansåg 38% att stigande
kostnader är en utmaning. Mediakix (2019) skriver att det inte finns några standarder
för vad företag ska betala för samarbeten med influencers. Priserna är olika för varje
enskild influencer och varje enskild kampanj. Den senaste tiden har företags
efterfrågan på influencermarknadsföring stigit, vilket har lett till att influencers själva
har mer eller mindre kunnat bestämma sina priser. I samband med en ökad efterfrågan
28

har nya företag grundats, olika sorters tjänster som hjälper företag att bland annat hitta
influencers. Användning av diverse tjänster ökar på den totala kostnaden för
influencermarknadsföring. (Mediakix, 2019)
Som sista utmaning kan nämnas att det enligt Lee och Kim (2020) saknas forskning
på effekten av influencermarknadsföring på Instagram. Det finns en hel del forskning
på hurudan effekt influencermarknadsföring har på bloggar och i blogginlägg, men
Lee och Kim (2020) efterlyser forskning på just Instagram.

2.3 Identifiering och val av influencer
Influencermarknadsföring kan låta som ett enkelt sätt att marknadsföra, men att som
varumärke identifiera rätt influencers att samarbeta med är idag en stor utmaning
(Ozcelik & Levi, 2020). Samtidigt är idén om “rätt influencer” ny och osäker, eftersom
influencermarknadsföring är ett nytt sätt att marknadsföra (Ozcelik & Levi, 2020).
Utbudet av influencers har den senaste tiden vuxit explosionsartat och idag är en av de
största utmaningarna inom influencermarknadsföring att identifiera och välja lämpliga
influencers att samarbeta med (Ozcelik & Levi, 2020; Santora, 2021b). Breves m.fl.
(2019) säger att varumärkets värderingar och vad varumärket vill förmedla utåt kan
spela stor roll i valet av influencer.
För hundra år sedan hade varumärken lättare att välja influencers, främst eftersom
utbudet av influencers var litet. Dock var det inte frågan om samma typ av influencers
som det pratas om idag, utan då handlade det om påhittade figurer som fungerade som
ambassadörer för varumärken. Influencerdb (2017) skriver att varumärken började på
1920-talet skapa personer eller figurer som skulle fungera som ambassadörer för
varumärket. Idag kan man kalla dem för föregångare till influencers. Exempel på
sådana personer eller figurer är den moderna jultomten som Coca-Cola skapade på
1920-talet och tigern Tony som Kellogg’s skapade år 1951. Så småningom ökade
antalet

varumärken

på

marknaden.

Då

utvecklades

också

den

tidens

influencermarknadsföring till att varumärken gick från att använda påhittade figurer
till att börja använda kändisar i sin marknadsföring. Utbudet av möjliga
varumärkesambassadörer blev snabbt mycket större. Spola fram tiden några decennier

29

och i dagsläget är utbudet enormt mycket större än för ett sekel sedan. Idag kan
varumärken inte bara använda påhittade figurer eller kändisar, utan också influencers
på sociala medier i sin marknadsföring.
Linqia (2021) gör årligen en undersökning om aktualiteter inom influencermarknadsföring. Undersökningen för år 2021 visar att varumärkens fokus i
användningen av influencermarknadsföring idag är på att hitta ett färre antal men desto
mer effektiva influencers. Varumärken koncentrerar sig också på att hitta rätt
influencers som kan skapa innehåll som engagerar konsumenter.
Som Ozcelik och Levi (2020) konstaterar, så är konceptet av “rätt influencer” nytt. Av
den orsaken finns det inte många verktyg eller metoder som kan hjälpa företag att hitta
rätt influencer. I detta kapitel presenteras den litteraturen som finns inom ämnet.

2.3.1 Den rätta influencern
Ozcelik och Levi (2020) har tagit fram en modell som de föreslår att kan fungera som
vägledning för att definiera den rätta influencern för ett varumärke. Författarnas
modell finns illustrerad som figur 5. Ozcelik och Levi (2020) menar att varumärken
ska samarbeta med influencers som är äkta, övertygande, trovärdiga, pålitliga, har
inflytande och är experter. Till näst ska jag närmare gå igenom vad dessa egenskaper
innebär.
Enligt Chronis & Hampton (2008) är konsumenter ute efter äkthet från varumärken
och produkter. Ozcelik och Levi (2020) menar att äkthet och att vara äkta kan vara den
viktigaste egenskapen hos en influencer. Detta eftersom det är den uppfattade äktheten
hos influencers som särskiljer en influencer och influencermarknadsföring från
traditionell marknadsföring. De Veirman m.fl. (2017) konstaterar att reklam av
varumärket själv uppfattas som mindre äkta och mindre trovärdigt men ifall en
medkonsument pratar gott om ett varumärke uppfattas det som trovärdigt och äkta.
Audrezet, de Kerviler och Moulard (2020) menar att konsumenter bryr sig om ifall
syftet med en reklam gjord av en influencer är av kommersiellt syfte eller ifall det
endast är en genuin rekommendation. Ozcelik och Levi (2020) menar att influencers

30

ska sträva till att uppfattas som äkta för att förbli trovärdiga när de gör samarbeten med
varumärken.
Figur 5: Den rätta influencern

Källa: Bearbetad enligt Ozcelik och Levi (2020, 83)
Nästa egenskap Ozcelik och Levi (2020) tar upp är konsten att vara övertygande.
Författarna konstaterar att syftet med reklam i allmänhet är att övertyga konsumenter
att köpa produkter eller tjänster. Idag har konsumenter en mer kritisk inställning till
reklam än tidigare. Konsumenter har kunskapen och förmågan att analysera reklamer
och välja att tro på dem och ta till sig dem, men konsumenter kan också välja att helt
ignorera dem. Sammanfattningsvis menar Ozcelik och Levi (2020) att varumärken ska
värdesätta egenskapen att vara övertygande hos influencers och söka övertygande
influencers att samarbeta med.
Den tredje och fjärde egenskapen i Ozceliks och Levis (2020) modell (figur 5) är
trovärdighet respektive pålitlighet. Ohanian (1990) definierar trovärdighet som hur
ärlig, tillförlitlig och pålitlig källan uppfattas som. Pålitlighet är därmed en del av
trovärdighet. Ozcelik och Levi (2020) menar att pålitligheten hos influencers handlar
om det känslomässiga; influencers kan uppfattas som pålitliga eftersom de delar med
sig av personliga erfarenheter och de kan vara mer eller mindre intima i sina kanaler.
Studier visar att i samband med att innehållet influencers publicerar har blivit populärt

31

så uppfattas innehållet samtidigt som trovärdigt (Ozcelik & Levi, 2020). När en
influencers innehåll uppfattas som trovärdigt så uppfattas också influencern själv som
trovärdig. Lou och Yuan (2019) har studerat huruvida influencers innehåll uppfattas
som trovärdigt eller inte. Studien visar att influencers informativa innehåll uppfattas
som genuint och trovärdigt vilket resulterar i att följarna litar på influencern och
påverkar konsumenters köpintentioner.
Nästa egenskap från figur 5 är att ha inflytande. Ozcelik och Levi (2020) menar att de
tidigare beskrivna egenskaperna äkthet, konsten att vara övertygande, att vara
trovärdig och att vara pålitlig kan sammanfattas som att ha inflytande över andra
människor. En influencers inflytande mäts ofta enligt antal följare. (Ozcelik & Levi,
2020)
Den sista egenskapen i figur 5 är expertis. Expertis definieras av Xiao, Wang och
Chan-Olmsted (2018) som kunskapsnivå hos en kommunikatör inom ett specifikt
område. Ozcelik och Levi (2020) menar att vara expert är en egenskap som fungerar
som en stödjande dimension eftersom expertisen hos en influencer kan förstärka eller
försvaga andra egenskaper hos influencern, som till exempel inflytande, trovärdighet
och pålitlighet. Expertis nämns ofta i samband med trovärdighet eftersom för att en
person ska vara trovärdig inom ett ämne måste hen anses ha tillräckligt med expertis
inom just det ämnet (Lou & Yuan, 2019). Studier visar att ifall ambassadören i en
reklam upplevs ha expertis så påverkar detta positivt på uppfattningen av reklamen
och på köpintentioner (Braunsberger, 1996; Ohanian, 1991).

2.3.2 VisCAP-modellen
Bakker (2018) beskriver en annan sorts modell som varumärken kan använda sig av
för att få hjälp med att identifiera den mest lämpliga influencern. Modellen kallas
VisCAP och är ursprungligen introducerad på 1980-talet av Percy och Rossiter (1980).
VisCAP-modellen illustreras i tabell 3. De fyra centrala egenskaperna i modellen är
synlighet, trovärdighet, attraktion och inflytande. VisCAP-modellen innehåller vissa
element som också finns i Ozcelik och Levis (2020) modell (figur 5), nämligen
trovärdighet och inflytande. I Bakkers (2018) modell är expertis, som hittas som

32

självständig egenskap i Ozcelik och Levis (2020) modell, en egenskap under
trovärdighet.

Tabell 3: VisCAP-modellen

Källa: Bearbetad enligt Bakker (2018, 82)
Enligt Bakker (2018) kan modellen användas för att bedöma huruvida en influencer är
lämplig för att representera ett varumärke till en målgrupp. Som tillägg till Ozcelik
och Levis (2020) modell hittas i VisCAP-modellen egenskaperna synlighet och
attraktion. En influencers synlighet hos konsumenter är enligt Bakker (2018) viktigt
för att hen ska kunna främja kännedomen om varumärket. Ju mer välkänd en
influencer är och ju fler konsumenter som känner igen influencern, desto mer kommer
influencern kunna sprida varumärkets budskap.
Bakker (2018) skriver att attraktion är en relevant egenskap när det kommer till
influencermarknadsföring. Med attraktion menas hur en influencer uppfattas av
konsumenter. Till attraktion hör behaglighet, alltså ifall en influencer uppfattas som
personlig och attraktiv av konsumenter. Likhet handlar om hur mycket konsumenterna
anser att de liknar influencer. En influencers behaglighet och likhet till följarna
påverkar följarnas attityd gentemot varumärket.

33

2.3.3 Trovärdighet
Sternthal, Phillips och Dholakia (1978) konstaterar att trovärdighet är kombination av
pålitlighet och expertis. Pålitlighet innebär uppfattning om ärlighet, integritet och
pålitlighet hos en källa. Expertis hänvisar till en källas upplevda innehav av kunskap,
kompetens och erfarenhet inom ett ämne. Trovärdighet är något som ofta kommer upp
som en viktig egenskap hos influencers och trovärdighet har studerats flitigt inom
litteraturen (Djarafova & Rushworth, 2017; Djarafova & Matson, 2021; Schouten
m.fl., 2020; Chapple & Cownie, 2017).
Studier visar att det är huvudsakligen två faktorer som påverkar hur effektiv en reklam
är samt hur ett varumärkes budskap når ut till konsumenter. Dessa är konsumentens
igenkänning med ambassadören och den uppfattade trovärdigheten hos ambassadören.
Dessa två faktorer har också påvisats ha en stor roll när det kommer till hur effektiv
en influencermarknadsföringskampanj är (Schouten m.fl., 2020). Konsumentens
igenkänning med en influencer kan endera vara upplevd eller handla om
önsketänkande. När igenkänningen är upplevd kan en konsument anse att hen delar
värderingar, åsikter eller intressen med en influencer. Då kan konsumenten uppleva
att hen känner igen sig hos influencern. Eller så är igenkänningen av slaget
önsketänkande, då innebär det att konsumenten helt enkelt önskar att hen är lika som
influencern eller strävar till att vara som influencern.
Den andra faktorn som sägs påverka effektiviteten av influencermarknadsföring är
influencerns uppfattade trovärdighet, alltså ifall influencern uppfattas som både
pålitlig och som en expert inom området ifråga. En person som upplevs som trovärdig
har större makt att påverka andra personer. Budskap som framförs av trovärdiga
influencers når mottagaren effektivare. (Schouten m.fl., 2020) Enligt Abidin (2018) är
det kritiskt att en influencer anses vara äkta och trovärdig, eftersom det är vad som
särskiljer en reklam av en influencer från en betald reklam. Enligt Abidin (2018) väljer
framgångsrika influencers sina samarbeten enligt deras personliga varumärken, för att
upprätthålla och förstärka sin bild utåt som äkta och trovärdig. Studien gjord av
Djafarova och Rushwort (2017) hävdar att trovärdigheten hos influencers starkt
påverkar köpbeteenden hos konsumenter.

34

Studier visar att influencers uppfattas som mer trovärdiga än kändisar (Schouten m.fl.,
2020; Djarafova & Rushworth, 2017). Konsumenter är i allmänhet medvetna om att
kändisar får betalt för samarbeten med varumärken, vilket gör att den upplevda
trovärdigheten hos kändisar minskar. Influencers får, precis som kändisar, också betalt
för samarbeten med varumärken. Däremot strävar influencers att göra så genuina och
naturliga reklamer som möjligt och detta gör att influencers uppfattas som mer
trovärdiga. Russel och Rasolofoarison (2017) påvisar att när en produkt eller ett
varumärke marknadsförs av en kändis i en naturlig och verklig miljö så upplevs
kändisen som mer trovärdig. Detta jämfört med om reklamen skulle framställas som
mer kommersiell. Influencers brukar i sina samarbeten betona att de har testat
produkterna själva, vilket styrker trovärdigheten ännu mer (Uzunoğlu & Kip, 2014).
Studier visar att när det kommer till samarbeten mellan influencers och varumärken
och influencern uppfattas som trovärdig, kommer konsumenter ha fortsatt positiv
inställning gentemot varumärket (Lee & Kim, 2020)

2.3.4 Match-up hypotesen
Match-up hypotesen hävdar att ambassadörer är mer effektiva när deras värderingar,
åsikter och intressen matchar med eller överensstämmer med varumärket (Breves
m.fl., 2019). Forskning visar att ambassadörer upplevs som en kvalitativ källa till ny
information så länge ambassadörens personlighet stämmer överens med det
varumärket står för och vill förmedla. Ett praktiskt exempel är att enligt match-up
hypotesen är en fitnessprofil en bättre ambassadör för ett varumärke som säljer
träningskläder än en profil som älskar att spela dataspel, eftersom fitnessträning och
träningskläder går bättre ihop än dataspel och träningskläder. Ett annat exempel är att
attraktiva ambassadörer skulle vara lämpliga att användas i marknadsföring för
skönhetsprodukter, eftersom det skulle få konsumenter att tro att de också blir
attraktiva genom att använda produkten som marknadsförs.
Flera studier har gjorts för att testa sanningsenligheten i match-up hypotesen. Choi och
Rifon (2012) skriver att forskningen som testar match-up hypotesen visar att
marknadsföring via ambassadörer är effektivare när bilden av ambassadören samt
bilden av varumärket som marknadsförs kongruerar. Marknadsföringen blir

35

effektivare när ambassadörens värderingar, intressen och åsikter stämmer överens med
de värderingar, intressen och åsikter som varumärket representerar.
Breves m.fl. (2019) har studerat hur influencer-brand fit uppfattas influencermarknadsföring och hu det påverkar varumärket. I studierna som Breves m.fl. (2019)
utförde togs den parasociala relationen mellan en följare och en influencer i beaktande.
En parasocial relation innebär en icke-ömsesidig relation mellan till exempel en följare
och en influencer. Under tiden som en följare tar del av en influencers innehåll på
sociala medier så utvecklas en sorts ensidig vänskapsrelation mellan följaren och
influencern. Eftersom följare ofta tar del av influencerns innehåll under en längre tid,
inte ovanligt att det är flera år, så blir den parasociala relationen intensiv. Sociala
medier har dessutom funktioner som gör att den parasociala relationen har möjlighet
att bli starkare. Till exempel kan följare interagera med influencers på sociala medier
genom att gilla och kommentera bilder eller skicka meddelanden till influencern.
(Chung & Cho, 2017) En stark parasocial relation innebär att en influencer har större
trovärdighet och kan därmed påverka följaren.
Breves m.fl. (2019) utförde två studier online. Den första studien ville ta reda på ifall
den upplevda trovärdigheten hos en influencer påverkas av att influencern och
varumärket är en bra “fit”. I den andra studien ville forskarna ta reda på hur mycket en
parasocial relation påverkar hur väl konsumenter upplever att influencer och
varumärke är en bra “fit”. Båda studierna analyserade huruvida influencerns upplevda
trovärdighet och expertis påverkades av hur väl influencern och varumärket passar
ihop, samt hur varumärket påverkades av denna möjliga kongruens. Studierna visade
att en bra influencer-brand fit har en positiv effekt på influencern och reklamens
effektivitet.

2.4. Sammanfattning av den teoretiska referensramen
Den teoretiska referensramen är indelad i tre större helheter: sociala medier,
influencermarknadsföring och identifiering och val av influencer. I delen om sociala
medier så beskrivs inledningsvis sociala medier och bakgrunden hur sociala medier
uppkom. Här tas upp bland annat hur webb 2.0 möjliggjorde att sociala medier kunde

36

skapas. Sedan definieras och beskrivs word-of-mouth som är ett marknadsföringssätt
som influencermarknadsföring ofta jämförs med. Efter det beskrivs konsument- och
företagsengagemang som är starkt förknippat till influencermarknadsföring.
Delkapitlet om sociala medier avslutas med en beskrivning av Instagram som
plattform för marknadsföring.
Den andra helheten i den teoretiska referensramen handlar om influencermarknadsföring. Delkapitlet inleds med en beskrivning av vad influencermarknadsföring är för att sedan närmare gå in på begreppet influencer. I delkapitlet
om influencers beskrivs och kategoriseras olika typer av influencers. Här ges också
exempel på finländska influencers inom varje kategori. Nästa del handlar om vilka
olika typer av samarbeten som företag kan ingå i med influencers, till exempel betalda
samarbeten och ambassadörskap. Därefter beskrivs de marknadsföringsfunktioner en
influencer besitter och hur företag kan utnyttja dessa funktioner. Campbell och Farrell
(2020) tar upp tre egenskaper som företag kan anse vara värdefulla i en influencer:
influencerns följare, influencerns förmåga att anta olika roller och influencerns
kunskaper att hantera sociala medier. Delkapitlet om influencermarknadsföring
avslutas med en överblick över utmaningar som förknippas med influencermarknadsföring.
Den tredje och sista helheten i den teoretiska referensramen handlar om identifiering
och val av influencer. Kapitlet inleds med att två olika modeller presenteras: “den rätta
influencern” av Ozcelik och Levi (2020) samt VisCAP-modellen av Bakker (2018).
De båda modellerna ska fungera som hjälpmedel till företag som söker influencers.
Modellerna innehåller egenskaper som är önskvärda hos en influencer. Även om
modellerna till utseende ser olika ut, innehåller de många samma egenskaper. Ozcelik
och Levis (2020) modell innehåller sex egenskaper, medan Bakkers (2018) innehåller
fyra. Två av de egenskaper som Bakker (2018) har med i sin modell återfinns också i
Ozcelik och Levis (2020) modell, nämligen inflytande och trovärdig. Bakker (2018)
har inom egenskapen trovärdig inkluderat egenskaperna expertis och objektivitet.
Expertis är en egenskap som också Ozcelik och Levi (2020) tar upp.
Jag har valt att sammanfatta båda modellerna till figur 6. Min sammanfattade figur är
till utseende likadan som Ozcelik och Levis (2020) modell. I modellen har jag lagt till
37

de två egenskaper som Bakker (2018) tar upp i sin modell (tabell 3) som inte Ozcelik
och Levi (2020) har tagit med.
Figur 6: Sammanfattning av önskvärda egenskaper hos en influencer

Normal stil = Ozcelik och Levi (2020, 83)
Kursiv stil = Ozcelik och Levi (2020, 83) och Bakker (2018, 82)
Fet stil = Bakker (2018)
Källa: Bearbetad enligt Ozcelik och Levi (2020, 83) och Bakker (2018, 82).
Delkapitlet om identifiering och val av influencer avslutas med en redogörelse för
trovärdighet och match-up hypotesen. Match-up hypotesen handlar om influencerbrand fit och influencer-product fit och hur dessa bland annat påverkar effektiviteten
av marknadsföringen ett varumärke gör tillsammans med en influencer.

38

3 Metod
I detta kapitel kommer jag presentera den forskningsdesign och -metod som används
i min avhandling. Jag beskriver hur jag valt studiens informanter och förklarar hur
intervjuerna har genomförts. Sedan presenteras hur analysen av materialet gjorts.
Kapitlet avslutas med en redogörelse för kvalitetskriterier

3.1 Forskningsdesign
Alla forskningsprojekt handlar om att skapa ny kunskap på ett sätt eller annat,
vanligtvis fås ny kunskap genom att inledningsvis se och höra. Genom att se och höra
kan vi antingen samla in eller producera data, bearbeta den och till sist analysera den.
Sedan kan ett resultat åstadkommas och förhoppningsvis har ny kunskap skapats. För
att skapa ny kunskap måste vi först ställa relevanta forskningsfrågor och utifrån dem
avgöra vilken undersökningsmetod som på bästa sätt kan hjälpa oss få svar på
forskningsfrågorna. För att bestämma sig för vilken eller vilka metoder som ska
användas måste man ta forskningsfrågan i beaktande; vilken typ av data behövs för att
besvara frågan och vilken typ av metod kan ge den datan som behövs. Utifrån dessa
faktorer kan man välja forskningsdesign. (Ahrne & Svensson, 2015)
Forskningsdesignen fungerar som en struktur och vägledare för undersökningsprojektet. Med forskningsdesignen vill man skapa ett projekt som så bra som möjligt
hjälper till att nå forskningsmålet. Forskningsdesignen ska innehålla de val som
forskaren gör för att skapa sin undersökning och för att den ska bli lyckad. I
forskningsdesignen inluderas bland annat val av metod för att samla in data och
motiveringar till varför undersökningen är trovärdig. (Bryman & Bell, 2017; Ahrne &
Svensson, 2015)
Bryman & Bell (2017) presenterar flera olika alternativ till forskningsdesigner, till
exempel experimentell design, longitudinell design och tvärsnittsdesign. Alla
forskningsdesigner har olika strategier beroende på forskningsfrågorna. Utgående från
mina forskningsfrågor och vilken typ av data jag kommer behöva för att få svar på
mina forskningsfrågor, anser jag att tvärsnittsdesign är den mest lämpade designen för

39

min undersökning. När tvärsnittsdesign används är man som forskare ute efter
variation och för att få variation krävs det att man studerar mer än ett fall. (Bryman &
Bell, 2017)

Figur 7: Induktion och deduktion

Källa: Bearbetad enligt Wiedersheim-Paul och Eriksson (1991), enligt Le Duc
(2007)
I min avhandling använder jag en abduktiv forskningsansats. Detta innebär att man i
forskningsarbetet använder sig av en kombination av induktiv och deduktiv ansats.
Figur 7 beskriver induktion och deduktion. En induktiv forskningsansats innebär att
forskaren börjar med att samla in data, varefter teorin och hypoteser uppstår. En
deduktiv forskningsansats börjar från andra hållet, nämligen genom att utgående från
teori skapa en hypotes, sedan samla in data och till sist analysera datan. En abduktiv
forskningsansats är alltså en växelverkan mellan induktion och deduktion, den
abduktiva ansatsen varken utesluter eller begränsar endera ansatsen. (WiedersheimPaul & Eriksson, 1991, enligt Le Duc, 2007) I nästa delkapitel beskrivs induktion och
deduktion ytterligare.

3.2 Kvalitativ forskning
Det finns två olika typer av forskningsstrategi; kvalitativ och kvantitativ. Dessa två
forskningsstrategier har flera distinkta skillnader, den mest påtagliga och
grundläggande skillnaden enligt Bryman & Bell (2017) är att kvalitativ forskning är
mer fokuserad på tolkning av ord, medan kvantitativ forskning har mer fokus på

40

siffror. En annan skillnad mellan forskningsstrategierna är deras syn på teorins relation
till forskningen; kvalitativ forskning har en induktiv syn på förhållandet mellan teori
och praktik, medan kvantitativ forskning har en deduktiv syn. En induktiv syn innebär
att forskningen ska generera teori och en deduktiv syn handlar om att forskningen ska
pröva teorin. Vidare menar Bryman & Bell (2017) att kvalitativ forskning är av mer
öppen karaktär till skillnad från kvantitativ forskning. Kvalitativa studier antar att det
finns flera olika sanningar om verkligheten, eftersom verkligheten kan av olika
människor uppfattas på olika sätt (Malterud, 2009). På grund av detta är personliga
intervjuer, observationer och fallstudier vanliga forskningsmetoder inom den
kvalitativa forskningen.
Det övergripande målet med kvalitativ forskning är att skapa en förståelse för
företeelser som handlar om personer och situationer från dessa personers sociala
verklighet (Dalen, 2015). Eftersom syftet med min avhandling är att undersöka och
jämföra hur olika företag går tillväga när de ska hitta och välja lämpliga influencers
anser jag att kvalitativa undersökningsmetoder är passande för ändamålet. I den här
avhandlingen är människor samt människors uppfattning om situationer i fokus,
därmed anser jag det motiverat att använda en kvalitativ undersökningsmetod.
Jag anser att en kvantitativ forskningsstrategi inte skulle vara lämplig eftersom jag inte
med hjälp av standardiserade enkäter, befintlig teori eller data kan få svar på mina
forskningsfrågor. Jag behöver ny data från personer som har kunskap i och erfarenhet
av ämnesområdet jag undersöker.

3.3 Datainsamling
I detta delkapitel beskrivs hur jag gick till väga för att samla in datan för studien som
genomförs.

3.3.1 Intervjuer
I min avhandling använder jag som forskningsmetod semistrukturerade intervjuer.
Detta är den mest använda formen av intervju i kvalitativa forskningar. I en

41

semistrukturerad intervju har forskaren på förhand valt ett ämne och har till intervjun
tagit med sig en utarbetad intervjuguide, som innehåller de teman och frågor som är
centrala för ämnet forskaren forskar i och som ska ställas till informanten. Dock tillåter
semistrukturerade intervjuer flexibilitet i intervjusituationen och ger utrymme för
intervjuaren att inte endast följa intervjuguiden in i minsta detalj, utan att också reagera
och agera på informantens svar. I en semistrukturerad intervju kan intervjuaren
anpassa frågorna efter situationen samt ställa följdfrågor som inte finns i
intervjuguiden. (Dalen, 2015) Enligt Ahrne och Svensson (2015) är det tack vare dessa
faktorer som semistrukturerade intervjuer kan ge en både bredare och djupare
förståelse för ämnet ifråga. Min intervjuguide hittas som bilaga 1 (svensk version) och
bilaga 2 (finsk version).
Ändamålet med intervjuer är att få information av informanten som är både passande
och beskrivande för ändamålet. Mitt ändamål är att få fram information om hur
processen ser ut när företag söker och väljer influencers att samarbeta med. Enligt
Dalen (2015) är kvalitativa intervjuer lämpliga när forskaren är ute efter personliga
erfarenheter, tankar och känslor hos informanten.

3.3.2 Val av informanter
Urvalet av informanter är viktigt när det rör sig om kvalitativa intervjuer eftersom
antalet informanter inte kan vara för stort. Intervjuprocessen och bearbetning av
materialet från intervjuer är tidskrävande, därmed kan inte informanterna vara alltför
många. (Dalen, 2015) Dock måste materialet som fås från intervjuer vara av tillräcklig
kvalitet för tolkning och analys. Patton (2002) betonar vikten av att använda
informanter som har bra insyn och kunskap inom ämnet ifråga.
Ämnet och forskningsfrågorna är avgörande för vem forskaren ska intervjua. För att
forskningen ska kunna anses trovärdig måste forskaren kunna redogöra för varför hen
valt att intervjua just de valda personerna, framför någon annan. Det finns olika sätt
att välja informant, bland annat tvåstegsurval eller snöbollsurval. I tvåstegsurvalet gör
man först ett urval av organisationer som är lämpliga för undersökningen. När man
har motiverat varför de valda organisationerna är lämpliga blir nästa steg att man går
in i organisationen och försöker hitta lämpliga personer att intervjua. Här är det upp
42

till forskningsfrågorna hur man ska välja personer att intervjua; om arbetsroll eller position inte har någon skillnad kan det vara bäst att på måfå välja ut personer. Ett
annat alternativ kunde vara att till exempel chefen på företaget väljer ut personer som
enligt hen är lämpliga att intervjuas. Chefen kan dock ha motiv för att välja vissa
personer, till exempel för att hen vet att de personerna kommer ha specifika åsikter
och attityder. Men som Ahrne och Svensson (2015) säger så är det inte alltid möjligt
att själv på måfå välja informanter, det kan vara så att man måste hålla sig till godo
med de personer som chefen på företaget hänvisar till. Det kan också vara så att
undersökningen kräver att forskaren intervjuar personer med en specifik arbetsroll
eller arbetsuppgifter för att få svar på forskningsfrågorna. (Ahrne & Svensson, 2015)
Det andra nämnda tillvägagångssättet, snöbollsurvalet, kan man behöva använda ifall
man har en speciell frågeställning i sin undersökning. En speciell frågeställning kan
förslagsvis vara om människors åsikter, uppfattningar eller erfarenheter om en specifik
händelse, tjänst eller produkt. I snöbollsurvalet måste man först hitta en person att
intervjua, som man vet har kunskap eller erfarenheter om det ämne man ämnar
undersöka. Vid den första intervjun frågar man personen om hen känner eller vet andra
personer som skulle vara lämpliga att intervjua och förhoppningsvis kan den första
informanten leda en vidare till nästa informant. Vid den andra intervjun frågar man
igen om fler namn och så är “snöbollen” i rullning. Risken med att använda sig av
snöbollsurvalet är att urvalet av informanter blir ensidigt eftersom de intervjuade ofta
har anslutningar till varandra och kan möjligen vara likasinnade. (Ahrne & Svensson,
2015)
Eftersom mina forskningsfrågor kräver att mina informanter har en specifik arbetsroll
samt -uppgifter anser jag att det mer lämpliga tillvägagångssättet är tvåstegsurvalet.
Jag har först gjort ett urval av företag som är lämpliga för min undersökning. Kraven
på företagen för min undersökning var att företagen är verksamma i Finland, har
personal i Finland, att företaget använder sig av influencermarknadsföring i sin
marknadsföring och att företaget har en egen profil på sociala medier (Instagram).
Information om företagen har jag hittat på företagens egna hemsidor och på företagens
Instagram profiler. Efter att ha valt ut ett antal företag som var lämpliga för studien
kontaktade jag individerna på dessa företag som kunde bidra med material till min
studie. Ett par av de jag kontaktade meddelade att de inte hade tid att medverka, men
43

sex personer sade att de gärna ställer upp på intervju. I tabell 4 återfinns de informanter
som är med i min studie.
Tabell 4: Information om informanterna och längd på intervjun

Jag har valt att intervjua personer på företag som dagligen eller åtminstone varje vecka
jobbar med influencers, PR och/eller marknadsföring. Informanterna i avhandlingen
är anonyma och för att underlätta presentationen av datan har jag valt att tilldela varje
informant ett påhittat namn. Namnen går enligt alfabetet så att informant 1 har ett namn
som börjar på A, informant två har ett namn som börjar på B och så vidare.
Informanterna är anonyma på mitt initiativ för jag anser att studien inte kräver att en
identifiering av varken informanterna eller företagen behövs. När jag kontaktade
personerna och frågade om de kan ställa upp på en intervju så sa jag att de är anonyma
i studien. Jag tog detta beslut för att jag tror att det hjälpte informanternas beslut om
de ville delta i studien eller inte.

3.3.3 Utförande av intervjuerna
Platsen man väljer att utföra intervjun på påverkar hur forskaren och informanten beter
sig. I hemmamiljö kan informanten antingen vara mer bekväm och/eller mer känslig
eftersom det är ett privat utrymme. På en arbetsplats kan informanten agera mer
professionellt än om intervjun skulle ta plats i en mer avslappnad miljö, som till
exempel ett café. Allt detta är saker man måste fundera på på förhand enligt Ahrne &
Svensson (2015).

44

Samtliga intervjuer var tvungna att ske på distans på grund av coronaviruspandemin
som var aktuell vid skrivandet av avhandlingen. Intervjuerna skedde via de digitala
plattformarna Teams och Zoom. Intervjuerna gjordes på distans på grund av att
informanterna önskade det i och med att många vid denna tidsperiod jobbade hemifrån.

3.3.4 Intervjuguide och -process
Inför intervjuerna utarbetades en intervjuguide, se bilaga 1 och 2. Intervjuguidens
ändamål var att ha en struktur i intervjun och ställa samma frågor till informanterna,
så att svaren i ett senare skede skulle kunna jämföras. Intervjuguiden som
sammanställdes är indelad i tre delar; första delen är en allmän del med frågor om
informanten. Den andra delen går närmare in på influencermarknadsföring och den
tredje delen handlar om processen hur företag söker och väljer influencers att
samarbeta med. Första delen av intervjun, den allmänna delen, bestod av tre frågor,
den andra delen, om influencermarknadsföring, bestod av fem frågor och den tredje
och sista delen, om processen, var den allra längsta med tio frågor. Tanken med
intervjuguiden var att de första frågorna skulle vara lättare att svara på och fungera
som uppvärmning inför de lite svårare och tyngre frågorna.
Före intervjuerna satte igång officiellt blev informanterna tillfrågade ifall de godkände
att intervjuerna spelades in. När intervjun hade börjat inledde jag med att presentera
mig själv och avhandlingens syfte samt hur intervjun var uppbyggd. Därefter
påbörjades intervjun med den första delen.
Syftet med inspelning av intervjuerna var att jag inte skulle behöva anteckna svaren
under intervjun, utan kunna fokusera på informantens svar och ställa möjliga
följdfrågor. Inspelningen möjliggjorde också att jag kunde transkribera intervjuerna i
efterhand. Detta fungerade bra förutom i en intervju då inspelningen av någon okänd
anledning inte fungerade. I den intervjun fick jag anteckna flitigare under intervjun.
I praktiken blev det så att intervjuguidens struktur inte följdes till punkt och pricka,
eftersom en del av frågorna tangerade varandra och informanterna hade en tendens att
svara på många av de frågor jag tänkt ställa i ett och och samma svar. Från början var
intervjuguiden också längre, men efter de två första intervjuerna märkte jag att några
45

frågor inte var relevanta eller att svaren på andra frågor verkade täcka andra frågor
också. Därmed tog jag bort en del frågor från den ursprungliga intervjuguiden som
användes i de två första intervjuerna.

3.3.5 Analys av data
Som analysmetod har jag valt tematisk analys. Tematisk analys är en lämplig metod
att använda i min studie eftersom jag enligt mina forskningsfrågor söker efter att
identifiera och analysera olika teman och mönster. Tematisk analys anses vara en
relativt fri analysmetod där forskaren rör sig mellan induktiv och deduktiv
forskningsansats (Braun & Clarke, enligt Sarajärvi & Tuomi, 2017; Saunders, Lewis
& Thornhill, 2009). Kvalitativ forskning med intervjuer som metod genererar stora
mängder data, vilket innebär ett tidskrävande analysarbete. Jag har analyserat min data
enligt figur 8 som är Braun och Clarkes modell (se Sarajärvi & Tuomi, 2017).
När studien är gjord enligt kvalitativ metod börjar analysen av data enligt Patton
(2002) redan vid insamlingen av den. Patton (2002) förklarar att detta är en naturlig
del av processen. Dock är det viktigt att ha en balans; forskaren ska inte dra några
förhastade eller slutgiltiga slutsatser ännu medan datan samlas in, men hen ska ta
tillvara på insikter som dyker upp under processen. Det första steget i analysen (figur
8) är att gå igenom datan och göra anteckningar. Efter intervjuerna hade jag reserverat
tillräckligt med tid så att jag kunde transkribera dem direkt efteråt. Under en intervju
fungerade inte inspelningen, så då skrev jag mer anteckningar både under och efter
intervjun. Efter att ha transkriberat intervjuerna läste jag igenom dem, markerade
intressanta delar och gjorde anteckningar. Det andra steget i analysen är att samla ihop
och reducera den relevanta och intressanta informationen i datan. Patton (2002)
betonar att all data varken är eller ska vara värdefullt för studien som görs, således bör
forskaren reducera datan. Vid reduceringen flyttade jag över relevant data till ett nytt
dokument, så att endast det jag hade nytta av fanns kvar.

46

Figur 8: Tematisk analys

Källa: Bearbetad enligt Braun & Clarke (se Sarajärvi & Tuomi, 2017, 104)
I analysens tredje steg grupperade jag materialet enligt teman. Som teman
identifierades tre huvudteman: användning av influencermarknadsföring i praktiken,
influencers och processen att hitta och välja influencers som helhet. Som fjärde steg
följde en kontroll av materialet för att försäkra mig om att materialet som valts är
relevant för temat. Det femte steget innebar att göra upp kartan enligt teman, jag valde
att göra så kallade mind-maps där jag strävade till att få med allt och se helheten i varje
tema. I det sjätte steget definierade jag de teman som identifierades i det tredje steget.

3.4 Kvalitetskriterier
En grundläggande del i undersökningar är att säkra forskningens trovärdighet. Enligt
Bryman & Bell (2017) finns det tre huvudsakliga kriterier för bedömning ifall
forskningen är trovärdig eller inte och dessa är reliabilitet, replikerbarhet och
validitet.
För att en undersökning ska anses reliabel ska resultaten från undersökningen vara de
samma, även om undersökningen skulle utföras igen av antingen samma eller en annan
forskare. Möjligheten finns att undersökningen har påverkats av slumpmässiga eller
tillfälliga händelser som har påverkat resultatet. Ifall undersökningen skulle göras igen
vid ett senare tillfälle och resultatet skulle bli ett annat skulle undersökningen anses
icke reliabel. (Bryman & Bell, 2017) Forskaren har svårt att undvika slumpmässiga
händelser som kan påverka resultatet, dock har sådana försökt undvikas i denna
undersökning genom att tydligt beskriva metoden för studien.
Det andra kriteriet, replikerbarhet, handlar om att en undersökning ska kunna
replikeras, alltså upprepas. För att en undersökning ska kunna replikeras måste
forskaren i detalj ha beskrivit tillvägagångssättet i undersökningen, så att en
47

upprepning blir möjlig. Detta har säkerställts genom att i metodkapitlet i detalj
beskrivit hur studien genomförts. Enligt Bryman & Bell (2017) är det ovanligt i
företagsekonomisk forskning att replikera äldre forskning.
Den tredje och sista kriterien, validitet, handlar om att att bedöma huruvida
slutsatserna man fått från en undersökning hänger ihop eller inte. För kvalitativ
forskning är intern och extern validitet relevant. Intern validitet handlar om kausalitet,
alltså orsak och verkan, ifall en slutsats som har en kausal relation är hållbar. Den
externa validiteten berör urval av informanter: skulle undersökningen komma till
samma resultat även om ett annat urval av informanter gjorts. Extern validitet är
särskilt viktig i kvantitativa undersökningar där ett mångsidigt urval är nödvändigt.
(Bryman & Bell, 2017)

48

4 Presentation av data
I detta kapitel presenteras den data som jag fått från intervjuerna med
informanter. Presentationen av data är indelad i tre delar, den första delen handlar om
användning av influencermarknadsföring, den andra delen om influencers och den
tredje delen om den process som företag genomgår när de söker och väljer influencers
att samarbeta med. Kapitlet avslutas med en sammanfattning av data.

4.1 Användning av influencermarknadsföring
Under intervjuerna berättade alla informanter noggrannare om deras användning av
influencermarknadsföring och hur de gör det i praktiken.

4.1.1 Syftet med influencermarknadsföring
Samtliga informanter tillfrågades om vad deras syftet med influencermarknadsföring
är, varför företaget använder sig av influencermarknadsföring. Anna säger att
influencermarknadsföring är ett effektivt sätt att nå ut till företagets existerande kunder
och nya kunder idag. Hon menar också att influencermarknadsföring är trendigt och
modernt samt att företaget hon jobbar för vill hänga med i trenderna. Enligt Anna är
det så att företagets konkurrenter använder sig av influencermarknadsföring, så det är
lite av ett måste att de också använder sig av denna typ av marknadsföring.
Syftet med att använda influencermarknadsföring är att nå ut till våra konsumenter, det är ett
effektivt sätt. (Anna)

Bettina berättar att influencermarknadsföring från början i Finland var mycket
fokuserad på endast vissa branscher, som till exempel skönhets- och modebranschen,
men nuförtiden ser många fler företag samt olika typer av företag nyttan i att använda
influencermarknadsföring. I och med att det idag är många olika typer av företag som
använder sig av influencermarknadsföring så varierar också företags syften med att
använda influencermarknadsföring. För ett företag kan syftet vara att få synlighet, för
ett annat företag är syftet att göra reklam för en enskild produkt medan för ett tredje
företag handlar det om att bygga varumärken.
49

Cecilia säger att syftet med att använda influencermarknadsföring för dem handlar om
synlighet och att kommunicera rätt bild av företaget utåt. Cecilia berättar att
influencermarknadsföring har möjliggjort att företaget är på den plats de är idag.
Influencermarknadsföring är och har varit en oerhört viktig marknadsföringsstrategi
för dem och har gjort att företaget idag är välkänt och att konsumenter har en bra
uppfattning av företaget.
För David handlar användning av influencermarknadsföring som marknadsföringstaktik om att bygga varumärken och om att få synlighet. Företaget har önskemål om
hur de vill framställas och synas utåt samt hur de vill att konsumenter ska uppfatta
företaget. Influencermarknadsföring är en bra och effektiv typ av marknadsföring för
just det ändamålet, men David säger att det är viktigt att hitta rätt influencers som kan
förmedla det företaget vill förmedla. För företaget har syftet med användningen av
influencermarknadsföring ändrat med tiden, i början handlade det mer om att
marknadsföra enskilda produkter och öka de enskilda produkternas försäljning, medan
det nuförtiden mer handlar om att bygga varumärken och nå ut till konsumenterna på
ett personligare sätt. Via sociala medier kan företaget och de influencers företaget
samarbetar med diskutera direkt med konsumenterna och på det sättet kommer
företaget närmare inpå konsumenterna.
Emil berättar att företaget har några olika syften med influencermarknadsföring. Det
första är att humanisera varumärket och det bästa sättet enligt dem är att göra det via
influencers

som

många

konsumenter

känner

till.

Ett

annat

syfte

med

influencermarknadsföring är att marknadsföra och bygga varumärken. Emil berättar
att de samarbetar med många olika influencers och alla influencers har olika typer av
syften, eftersom varje influencer når olika typer av konsumenter.
En typ av varumärkeshumanisering och ökning av medvetenhet om varumärket (Emil om
syftet med influencermarknadsföring)

Felicia hade liknande kommentarer som Emil angående syftet med influencermarknadsföring i företagets marknadsföringsstrategi. Det handlar om att få synlighet
och bygga varumärken. Företagets målsättning med influencermarknadsföring är att

50

förnya varumärket och i samband med detta nå nya konsumenter. Felicia säger också
att de har olika syften och målsättningar med deras olika influencers. Företaget har
med avsikt valt att samarbeta med influencers vars innehåll och bransch skiljer åt sig
mycket, eftersom företaget har helt olika strategier för varje influencer. Felicia berättar
att det är viktigt för företaget att företag-influencer relationen är interaktiv och att båda
parter får ut något av samarbetet.

4.1.2 Olika typer av influencers
När det kommer till vilka typer av influencers (nano, mikro, makro eller mega) som
informanterna föredrar att använda i samarbeten så tenderar följarmängden spela
mindre roll för samtliga informanter. Istället för att se på endast följarmängden hos en
influencer menar informanterna att det är viktigare att influencern är en bra “fit” med
varumärket. Trots detta så kategoriserar flera av informanterna ändå olika influencers
enligt de tidigare nämnda benämningarna och har olika strategier för olika typer av
influencers
David berättar att mindre etablerade företag ofta är tvungna att kontakta
mikroinfluencers och försöka samarbeta med dem. Detta eftersom makro- och
megainfluencers i de flesta fall är alltför dyra för mindre företag med mindre
marknadsföringsbudget. Detta var också fallet för företaget David jobbar på; i början
när företaget varken var stort eller välkänt så samarbetade de med nano och
mikroinfluencers, alltså influencers med några tusen eller till och färre än tusen följare.
Företaget lyckades växa snabbt och idag samarbetar de med några av Finlands största
influencers inom deras bransch, i detta fall influencers som kan kategoriseras som
makroinfluencers. Företaget har dock inte glömt de mikroinfluencers som
möjliggjorde den snabba tillväxten, de samarbetar fortfarande med många
mikroinfluencers också. David poängterar dock att följarantalet inte är i huvudsak när
företaget söker influencers, utan de söker efter influencers som passar in med
varumärket. Han säger också att det är svårt att jämföra olika typer av influencers och
deras påverkan på till exempel försäljning eftersom alla influencers har olika
förutsättningar.

51

Det var då ett så pass nytt brand, då är det lättare att ta kontakt med mikroinfluencers; små med
några tusen eller till och med under tusen följare. Men nu när vi har vuxit och det har gått
jättebra så nu har jättestora influencers tagit kontakt med oss, så att nu samarbetar vi med både
små och stora [influencers] (David)

Med olika förutsättningar menar David att en del av de influencers de samarbetar med
får vid vissa tillfällen dela ut rabattkoder i samband med kampanjer och detta ger
möjligheten för företaget att mäta försäljningen som sker tack vare influencern. Då
kan företaget se hur många konsumenter som använder sig av rabattkoden och därmed
se hur mycket av försäljningen som är tack vare influencern. David säger att det är
större influencers, makroinfluencers, som får rabattkoder att dela ut, medan de
influencers med mindre antal följare vanligtvis inte får det. Av den orsaken är det svårt
att veta hur en mindre influencer och hens reklam påverkar försäljningen.
Om man tänker på försäljningen så kan man inte riktigt jämföra de små med de större
influencerna (David)

Cecilia berättar om hur hon ser på olika typer av influencers och hur stor roll
influencers antal följare spelar. Cecilia säger att deras mål är att samarbeta med
influencers som har stor chans att påverka många andra personer i ett större nätverk. I
deras fall behöver influencern inte nödvändigtvis ha alltför många följare, så länge
personen uppfattas som trovärdig och har chansen att nå ut till många konsumenter.
Hon menar att det självklart är viktigt att de influencers företaget samarbetar med har
en viss mängd följare, men en mindre mängd följare innebär inte automatiskt att
influencern är utesluten från att samarbeta med dem. Cecilia anser att ifall en
influencer med en mindre mängd följare ändå fungerar som en nyckelperson i en viss
krets kan hen vara en bra influencer att samarbeta med. En influencer kan till exempel
ha endast 800 följare, men kan ändå vara inflytelserik och betydelsefull i en viss
bransch. Hen kan trots ett mindre följarantal ha stor chans att påverka andra människor
inom just den branschen.
Alla våra influencers som vi samarbetar med är starkt närvarande i sin egen bransch…
Influencerna vi samarbetar med är mycket trovärdiga i sina egna bubblor och det är en
viktig anledning till varför vi väljer de influencers vi väljer (Cecilia)

Anna säger att vilka typer av influencers de använder sig av är olika beroende på
ändamål; de använder sig av olika typer av influencers för ambassadörskap och för

52

kortare samarbeten. Hon säger att samarbeten med mikroinfluencers sköts av ett annat
team på företaget och att Anna fokuserar på större influencers. Anna berättar att när
hon söker influencers som ska fungera som ambassadörer är fokuset på att hitta
makroinfluencers. Anna betonar dock att följarantalet oftast inte är det allra viktigaste
de ser på, däremot är det alltid viktigt att influencern passar in i varumärket och
innehållet influencern publicerar ska vara i linje med vad varumärket står för.
Bettina säger att företag har olika behov när det kommer till influencers, det är oftast
inte samma influencers som är intressanta för både ett kosmetikbolag som för ett
byggbolag. Hon menar att många företag fokuserar för mycket på de allra största
influencerna, alltså på makro- och megainfluencers, eftersom de är lätta att hitta.
Faktum är att många företag inte har råd att samarbeta med dessa typer av influencers.
Bettina fokuserar av den orsaken på mikroinfluencers för enligt henne har de mycket
potential. Mikroinfluencers har oftast mer hängivna och engagerade följare än makrooch megainfluencers, och för samma peng som en makro- eller megainfluencer begär
för ett samarbete kan du samarbeta med ett flertal mikroinfluencers.
Emil berättar att de använder sig av många olika typer av influencers; de gör
samarbeten med både mikro- och makroinfluencers. Han berättar att de har ett antal
kriterier för de influencers de samarbetar med och ju större influencer, desto viktigare
är det att hen uppfyller så många av dessa kriterier som möjligt. De mikroinfluencers
företaget samarbetar med behöver nödvändigtvis inte uppfylla samtliga kriterier, en
mikroinfluencer företaget samarbetar med kan till exempel uppfylla tre kriterier och
en annan mikroinfluencer uppfyller tre andra.
Vi väljer enligt samma typer av kriterier, men lite på ett eskalerande sätt, så att när det kommer
till de större influencersen så är det viktigare att alla kriterier uppfylls, och ju lägre ner vi går,
om vi samarbetar med mikroinfluencers så är det inte lika kritiskt att du uppfyller alla kriterier,
det räcker att du har tre, för att en annan har tre andra. (Emil)

Emil berättar också att de behöver olika typer av influencers för att nå olika typer av
konsumenter, så det finns behov för både mikro- och makroinfluencers. Emil säger,
precis som Anna också sade, att för alla influencers de samarbetar med är det viktigt
att influencerns personliga varumärke är i linje med företagets.

53

4.1.3 Utmaningar med influencermarknadsföring på den finländska marknaden
Det finns många utmaningar när det kommer till influencermarknadsföring, specifikt
på den finländska marknaden. Bettina berättar att en stor utmaning är att få företag att
förstå värdet av att göra influencermarknadsföring. Hon jämför den finländska
marknaden med marknaden i Sverige där konkurrensen bland både företag och
influencers är större och för företag där är det idag helt självklart att inkludera
influencermarknadsföring i marknadsföringsbudgeten. Bettina förklarar att Sverige är
på alla sätt före Finland när det kommer till influencermarknadsföring.
I Sverige är marknaden mognare, influencers är vanare att göra samarbeten,
[influencermarknadsföring] är en del av marknadsföringsbudgeten (Bettina)

Anna och Felicia säger att en stor utmaning med influencermarknadsföring i Finland
är att marknaden är så liten, den är minst i Norden. Cecilia håller med, hon säger att
sist och slutligen finns det ganska lite influencers i Finland vilket gör det svårt att hitta
nya influencers som är lämpliga för företaget att använda.

Jag skulle säga att den största utmaningen är kanske att hitta nya influencers att samarbeta med
eftersom verksamheten i Finland är så liten. Det är en utmaning att hitta en lämplig influencer
från en liten mängd människor (Cecilia)

Cecilia tror att orsaken till att den finländska influencermarknaden ännu är så liten
ligger i den finländska karaktären; finländare är i allmänhet ganska tillbakadragna och
lugna och om du gör något som är lite annorlunda eller extra så kommer människor att
titta konstigt på dig. Det är en ganska hög tröskel till att bli influencer i Finland
eftersom det inte finns så många andra som är det, medan det i Sverige finns så många
influencers så innebär det att det är lättare att börja. Emil jämför också den finländska
influencermarknaden med den den svenska, hen säger att en finsk influencer med 200k
följare är en av de största influencerna i Finland, men i Sverige skulle en influencer
med samma mängd följare anses vara en medelstor influencer.
För David handlar utmaningarna på den finländska influencermarknaden om
mångsidighet, David har nämligen utmaningar med att hitta tillräckligt mångsidiga
influencers. I dagsläget samarbetar företaget med tillräckligt många influencers inom

54

en och samma bransch och de är tvungna att tacka nej till de flesta samarbetsförfrågningar som de får. Detta eftersom förfrågningarna kommer från influencers som
är för lika som de influencers de redan samarbetar med. David menar att de möjligen
i framtiden skulle vilja bredda sina samarbeten med influencers så att deras
marknadsföring når olika typer av konsumenter, inte bara konsumenter från samma
bransch som det gör nu.
Emil är överens med de andra informanterna, han säger att den största utmaningen är
att det i Finland inte finns tillräckligt många stora influencers, och de få som finns går
inte att använda om och om igen. Ett annat problem på den finländska marknaden, som
också har att göra med att det inte finns tillräckligt med influencers, är att ifall ett
företag skickar ett PR-utskick till tio finländska influencers, så är det en stor risk att
många konsumenter följer flera av dessa tio influencers. Om alla tio influencers
publicerar bilder om PR-utskicket i sina kanaler så finns det en risk att många
konsumenter ser flera av dessa inlägg på raken och då kan PR-utskicket uppfattas som
irriterande. Emil önskar att det skulle finnas fler stora finländska influencers med olika
intressen, som skulle nå helt olika kundgrupper. Då kunde företag skicka ut PR-utskick
och skulle inte behöva vara oroliga att konsumenter nås av samtliga influencers
inlägg.
En annan stor utmaning som både Anna och Felicia nämner är att utbudet av manliga
influencers är litet. Det finns manliga kändisar som kan fungera som influencers, men
trots det så är det oerhört svårt att hitta lämpliga manliga influencers på den finländska
marknaden.
Anna och David berättar att det kan vara svårt att mäta effektiviteten av
influencermarknadsföringen. Detta är beroende på bransch, säger Anna. Genom att
dela ut rabattkoder till influencers gör att försäljningen kan mätas. Detta gör det
möjligt att följa upp hur en influencer påverkar till exempel försäljning. Detta är inte
alltid möjligt, vilket gör att det är svårt att se hur och om influencermarknadsföring
har en effekt.
Det är jättesvårt att se hur ett samarbete leder till försäljning och det är kanske just svagheten.
(Anna)

55

Emil förklarar att han också har svårt att mäta effekten av influencermarknadsföring.
Som en följdfråga frågade jag Emil och Anna hur de då vet att influencermarknadsföringen fungerar. Emil berättar att de gör undersökningar med jämna
mellanrum där de frågar konsumenter om de har sett företagets reklamer på sociala
medier och om reklamerna har lett till köp. De frågar också om och hur reklamen har
påverkat på uppfattningen av varumärket. Anna berättar att Instagram Stories har en
”swipe-up” funktion4, där tittaren genom att svepa upp i Instagram Storyn kommer till
en webbsida som är länkad. Influencern kan se hur många tittare som använt sig av
swipe-up funktionen, vilket kan ge företaget en indikation på hur intresserade tittarna
är av produkten eller tjänsten som marknadsförs.

4.2 En bra influencer
Samtliga informanter fick frågan om hurdan, enligt dem, en bra influencer är. Frågorna
handlade om vad det är som kännetecknar en bra influencer både enligt informanten
samt vad företag söker efter hos en bra influencer.

4.2.1 Genuin och äkta
Alla informanter är överens om att en bra influencer är en person som uppfattas som
genuin och äkta. Emil säger att en bra influencer är en person som på ett genuint sätt
kan prata om de saker hen brinner för; det influencern säger ska uppfattas som att det
kommer från hjärtat. Emil påpekade att följarna nuförtiden är känsliga och lyhörda
ifall en influencer agerar på sätt som inte uppfattas som genuint eller äkta. Till exempel
genom att göra samarbeten som är tveksamma. Han menar att följarna snabbt märker
ifall samarbeten är genuina eller ifall influencern gör samarbeten endast för att hen får
betalt för det. Genuiniteten ska vara kontinuerlig och synas i allt influencern gör, inte
bara vid de tillfällen då influencern gör samarbeten.
Helheten ska vara äkta (Felicia)

Swipe-up funktionen är tillgänglig för personer med över 10k följare. Från och med augusti 2021 har
swipe-up funktionen ersatts med dekaler som fungerar som länk. Exempelvis kan en influencer länka
till en produkt på en webbsida genom att i dekalen lägga till webbsidans adress. När användaren sedan
klickar på dekalen förs hen direkt till den webbsidan. (West, 2021)
4

56

En bra influencer är en person som genuint är sig själv (Cecilia)

Cecilia menar att företaget måste utgå från produkten som ska marknadsföras för
kunna avgöra ifall en influencer är bra eller inte för samarbetet. Hon menar att en och
samma influencer kan vara både bra och dålig, beroende på samarbetet influencern ska
göra eller produkten influencern ska marknadsföra. Cecilia säger att en bra influencer
för ett samarbete är en influencer som själv använder produkten hen ska marknadsföra.
Om influencern själv använder produkten har samarbetet mycket större chanser att
uppfattas som trovärdigt och genuint av följarna. David säger samma sak, han söker
alltid influencers som själva använder eller vill använda produkterna som företaget
säljer eftersom samarbetet då högst antagligen kommer bli genuint och naturligt.
Anna och Bettina anser att en bra influencer inte gör motstridiga samarbeten, eftersom
det har en negativ påverkan på den uppfattade genuiniteten hos influencern och på
influencerns egna varumärke och trovärdighet. Motstridiga samarbeten handlar om att
göra olika samarbeten som är motstridiga mot varandra eller att göra samarbeten med
konkurrerande företag. Emil säger att det är viktigt att granska vilka samarbeten
influencers har gjort tidigare, så att inte ett nytt samarbete blir motstridigt gentemot ett
samarbete som gjorts en tid bakåt. Emil säger att ifall en influencer har gjort en
kampanj med ett starkt ställningstagande för ett varumärke som är i direkt konkurrens
med företaget Emil jobbar på, går det inte att på en lång tid göra samarbeten med den
influencern, eftersom det inte skulle uppfattas som trovärdigt.
...det är viktigt att en influencer inte gör samarbeten som är motstridiga med
varandra; att du ena dagen gör [reklam] för alkoholfritt och nästa dag reklam för
ett alkoholbrand. Det går inte hem hos följarna. (Bettina)

Anna sade också att bra influencers inte göra samarbeten med för många olika företag
inom samma bransch, eftersom det kan ha en negativ påverkan på den uppfattade
lojaliteten. Dessutom kan det ha en förvirrande effekt för influencerns följare ifall
influencern gör reklam till exempel för många olika kosmetikvarumärken. Cecilia sade
samma sak, hon anser att det är mycket viktigt att ifall en influencer gör reklam för ett
varumärke, ska hen inte göra reklam för ett konkurrerande varumärke.

57

Flera informanter nämnde också att förtroende är en bra egenskap hos en influencer.
Flera informanter sade att de gärna vill samarbeta med influencers som har ett
förtroende hos sina följare. Utan förtroende hos följarna litar de inte på vad influencern
säger och då har influencern små möjligheter att påverka dem.

4.2.2 Starkt personligt varumärke och egna värderingar
En egen personlighet med starka värderingar anses enligt samtliga informanter vara en
bra egenskap hos influencers. Bettina anser att det är viktigt att alla influencers jobbar
hårt med att bygga ett eget starkt och personligt varumärke. Ifall influencern har ett
starkt varumärke är det lätt att avgöra huruvida influencern och varumärket är en bra
“fit” eller inte. Anna instämmer, hon menar att ifall en influencers personlighet syns i
de egna sociala kanalerna är det lättare att se ifall hen passar ihop med varumärket.
Cecilia säger att företaget hon arbetar för vill samarbeta med influencers som passar
ihop med varumärket och det är lättare att identifiera dem om influencerns
personlighet syns i hens kanaler.
Cecilia säger att varumärken vill hitta influencers som har samma eller i alla fall
liknande värderingar som varumärket i fråga. Ifall influencerns och varumärkets
värderingar går hand i hand kommer ett samarbete dem emellan troligen att bli lyckat,
eftersom influencern på ett trovärdigt sätt kan förmedla dessa värderingar i hens
sociala kanaler. Ifall varumärkets image och värderingar är långt ifrån influencerns
värderingar kommer följarna högst antagligen se att ett samarbete dem emellan inte är
trovärdigt. Skillnader i värderingar mellan en influencer och ett varumärke gör inte en
influencer dålig, men stora skillnader i värderingar mellan en influencer och ett
varumärke innebär att just den specifika influencern inte är rätt för det varumärket.
Emil säger att det är viktigt att influencers personliga varumärke är i linje med
företagets värderingar, för då skapas ett bra utgångsläge för samarbetet att förmedla
det företaget vill förmedla.

58

4.2.3 Bra data
Samtliga informanter nämner också att influencerns siffror och statistik spelar roll,
huruvida en influencer är bra eller inte. Alla informanter säger att det är viktigt att en
bra influencer har tillräckligt med följare för att anses vara en influencer, men desto
viktigare är egenskaperna och demografin hos följarna. Exempel på olika egenskaper
hos följare är ålder, kön eller att de bor på en viss geografisk plats. Företag har ofta
önskemål på hurdana egenskaper en influencers följare ska ha, till exempel att de ska
vara inom en viss åldersgrupp eller att majoriteten ska vara kvinnor. En influencer med
en majoritet av manliga följare kan av ett företag anses vara en jättebra influencer för
just deras behov, medan samma influencer inte är en bra influencer för ett annat företag
och deras behov.
Det börjar med den råa datan; vem når influencern, vilken ålder och vilken demografi har
publiken. (Emil)

Anna och Emil berättar att följarnas demografi är viktig. Båda informanterna följer
noga med demografin hos de influencers de samarbetar med och också hos influencers
som de kan komma att i framtiden samarbeta med. För att Anna och Emil ens ska ta
en influencer i beaktande så måste influencern ha en bred följarbas och största andelen
av influencerns följare ska befinna sig i Finland. Anna och Emil vill båda nå en finsk
publik. I vissa fall är det också viktigt att influencerns följare ska vara av ett visst kön,
beroende på produkten eller produkterna företaget marknadsför. Anna menar att
antalet följare inte spelar så stor roll eftersom enbart följarmängden säger lite om
influencern. En stor mängd följare visar inget om kvaliteten på följarna. Hon förklarar
att om en influencer har 50k följare men får endast hundra gilla-markeringar på en bild
påvisar detta inte så mycket trovärdighet eller engagemang från följarnas håll. Då
söker företaget hellre en influencer med ett mindre antal men desto mer engagerade
följare. Flera informanter berättar att en mindre mängd följare kan vägas upp av andra
saker, som till exempel engagerade följare eller att influencern har ett starkt inflytande
inom en mindre bransch.
Anna säger att en bra influencer är en influencer som har engagerade följare, alltså
följare som kommenterar på inlägg, gillar influencerns bilder eller delar hens inlägg
vidare. Ett stort engagemang gentemot influencern påvisar att följarna är intresserade
59

av influencern och hens innehåll, säger Anna. Det är också viktigt att influencern själv
strävar till att göra engagerande innehåll.
...också viktigt att personen har bra siffror, har en ganska bred följarbas eller om den inte är
jättebred så att den är jätteengagerad och personen gör engagerande innehåll […] engagement
rate och local following är jätteviktigt för oss. […] Det är viktigt att profilerna är engagerade
till varumärket, att samarbetet utstrålar det också och om det är engagerande innehåll så
kommer det att synas också i resultaten. (Anna)

Cecilia säger att det naturligtvis är viktigt att du som influencer har en viss mängd
följare, men en mindre mängd följare hindrar nödvändigtvis inte dig från att göra
samarbeten, så länge du anses vara en trovärdig person inom en viss bransch eller
större grupp av människor.

4.3 Processen
I den sista delen av intervjun diskuterades processen för hur företaget söker och hittar
influencers att samarbeta med. Hur börjar hela processen från att behovet av
influencermarknadsföring identifieras och hur framskrider den?

4.3.1 Olika processer beroende på företag
Anna berättar att processen för att hitta och välja influencers att samarbeta med börjar
långt före själva reklamen publiceras, så tidigt som när följande års budget fastställs.
Då beslutas hur mycket av marknadsföringsbudgeten som kommer att läggas på
influencermarknadsföring. Beroende på vad som har beslutats kan Anna börja planera
kampanjer och samarbeten eftersom hon då vet hur stor budget de har och kan således
avgöra hurdana typer av influencers de kan kontakta. En större budget möjliggör
samarbeten med större influencers och tvärtom. Anna jobbar på ett internationellt
företag och processen för att välja en influencer är lång och involverar många
människor och många olika team.
När en ny influencer ska hittas och väljas till att bli ambassadör för varumärket börjar
Anna med att söka upp ett tiotal möjliga influencers. Varje möjlig influencer
rangordnas enligt preferenser och får en motivering om varför hen skulle vara lämplig.

60

Här tas allt möjligt i beaktande, hurudan typ av influencer det är frågan om, har hen
någon utbildning, vilken typ av innehåll influencern publicerar och så vidare.
Kandidaterna diskuteras sedan med olika team och de olika teamen ger sina åsikter om
kandidaterna. Sedan kontaktas den influencern som är lämpligast. Om den influencern
som företaget anser vara lämpligast tackar nej till samarbetet så kontaktas nästa
influencer, den som var andra på listan, och så vidare. Det är alltså många personer
som ska ge sin åsikt innan företaget ens kontaktar influencers.
Anna förklarar att det är oftast företaget som tar kontakt med de influencers som de
önskar samarbeta med. Det kommer en del förfrågningar från influencers till dem, det
är främst microinfluencers som skickar förfrågningar. Anna berättar att med mindre
influencers så är samarbetsformen oftast i formen av PR-utskick. Men i vissa fall kan
en förfrågan från en influencer leda till ett betalt samarbete.
Vi har den fördelen att vi är stora och vi har liksom bra hand om detta. Vi har lätt att då vara
den som frågar influencers: hej vi har en vision, hur låter det? Det är oftast vi som tar steget
då det kommer till betalda samarbeten. (Anna)

Anna berättar att processen ser annorlunda ut för PR-utskick som skickas till
influencers. De influencers som får PR-utskick är också utvalda, men den processen
sköts av ett externt företag. Processen för PR-utskick kan också se olika ut, till exempel
kan Anna ge förslag på influencers till det externa företaget och så återkommer
företaget med en lista på influencers som de tror skulle vara lämpliga. Anna
kommenterar sedan förslagen och företaget sköter PR-utskicken i sin helhet. Valet av
influencers som får PR-utskick är inte lika lång som när Anna till exempel ska välja
en ny varumärkesambssadör.
Cecilia berättar att processen ofta ser olika ut, beroende på ändamålet, ifall det är fråga
om ett produktsamarbete eller ifall det är fråga om ett ambassadörskap. Ofta börjar
processen med att en influencer själv tar kontakt med företaget och frågar om företaget
vill göra ett samarbete. Då kommer Cecilia att utvärdera ifall influencern är lämplig
för företaget och ifall det finns ett behov just då. I bästa fall råkar en influencer skicka
en förfrågan i precis rätt tidpunkt vilket då kan leda till ett betalt samarbete. Cecilia

61

berättar att ju större ambassadör de söker efter, desto mer människor på företaget är
inblandade i rekryteringen.

... det börjar oftast genom att du har tagit kontakt med oss och sedan bedömer vi ifall du är
lämplig för oss (Cecilia)

För David ser processen lika ut som för Cecilia, processen börjar när en influencer tar
kontakt med företaget. När företaget nyligen hade börjat använda sig av
influencermarknadsföring så sökte företaget influencers manuellt via Instagram och
när de hittade enligt dem lämpliga influencers så kontaktade de dem via Instagram.
Nuförtiden har företaget för enkelhetens skull ett samarbetsprogram influencers kan
söka till. Programmet räcker ett år och då får de deltagande influencerna ett kontrakt
där det klart och tydligt står vad företaget förväntar sig av influencern och vad
influencern får av företaget. Detta för att förenkla processen. Företaget gör sällan
engångssamarbeten utan deras huvudsakliga influencersamarbeten är detta program.
Emil arbetar på ett stort företag där processen för att välja influencers är lång.
Reklamkampanjer fastställs långt på förhand och därmed är det oftast så att Emil
närmar sig influencers och frågar om samarbetsmöjligheter. Emil säger att företaget
han jobbar på vet att influencermarknadsföring är en viktig del av hela
marknadsföringen och det är via influencermarknadsföring som man når en ung
målgrupp. I budgeten finns reserverat en del för influencermarknadsföring.
Jag följer med mycket själv och diskuterar en del med den mediabyrå vi jobbar med, men också
med influencermarknadsföringsbyråer, om vilka influencers som enligt dem är lämpliga för
oss. … Jag måste vara uppdaterad på vad som händer och vem som pratar om vad, och då
hjälper det att jag får hjälp av byråer som ger förslag på influncers som kan vara lämpliga för
oss. Av dem väljer jag dem som är lämpliga för vårt varumärke. (Emil)

Emil förklarar att de har två olika typer av samarbeten med influencers. Den första är
ambassadörskap som är aktivt längs med ett helt år. Den andra är enskilda kampanjer
med influencers och då kan olika influencers väljas.
Emil tror att mindre företag har mer rörliga processer. Mindre företag kan vara mer
spontana i sin marknadsföring och kan idag göra beslut om att imorgon göra en ny

62

reklamkampanj. I större företag så planeras reklamkampanjer långt på förhand och det
görs i cykler, till exempel planeras julkampanjer redan på våren och är fastslagna innan
sommaren. Emil tror att större företag själva närmar sig influencers än tvärtom, på
grund av att större företag måste planera och bestämma kampanjer långt på förhand.
Emil berättar att influencers brukar kontakta företaget med tanke på julkampanjer
ungefär i oktober och då är det redan för sent, kampanjerna är redan klara.

Mindre företag har säkert mer rörliga processer, de kan lite när som helst besluta sig för att
göra en reklamkampanj. […] Mindre företag kan besluta idag och genomföra imorgon. (Emil)

Felicia berättar att för dem har processen att hitta och välja influencers varit lång och
intensiv. I skrivande stund har företaget nyligen valt sina första influencers som
fungerar som varumärkesambassadörer. Sökandet har varit manuellt och många
människor har deltagit i processen. Influencermarknadsföring är nytt för företaget så
det har varit en tid av att pröva sig fram och se vad som kunde fungera. Felicia berättar
att företaget tidigare har skickat ut en del PR-utskick. PR-utskicken har lett till många
Instagram Stories, vilket enligt Felicia har varit positivt. Felicia förklarar inte närmare
hur företaget har valt de influencers som fått ta emot PR-utskicken, men det kan antas
att processen varit kortare än för de influencers som valts till varumärkesambassadörer.

4.3.2 Identifikation av en lämplig influencer
Cecilia säger att det är en utmaning att hitta lämpliga influencers på den finländska
marknaden. När det kommer till influencer och varumärkes “fit” anser Cecilia och
David att det allra viktigaste är att influencerns och varumärkets värderingar möts.
Cecilia säger att hon har väl uttänkta strategier när det kommer till val av influencers
för samarbeten; de vill hitta influencers som enligt dem kan förmedla varumärkets
värderingar på rätt sätt.
Emil säger att för att företaget ska kunna identifiera lämpliga influencers måste
företaget veta vem de är, vad de står för och vad de vill uppnå genom
influencermarknadsföring. Han säger att detta är det allra viktigaste, ifall företaget inte
vet vad de vill kommunicera utåt och vad de vill uppnå så vet de inte vad de ska söka
63

efter. När företaget vet dessa saker så vet de vad de vill hitta och kan således börja
söka och förhoppningsvis identifiera lämpliga influencers. Emil påpekar att valet av
influencer är viktigt huruvida samarbetet blir lyckat eller inte.

Vi tänker kanske den vägen att [företaget] har vissa önskemål om hur vi vill synas utåt och då
måste vi välja såna influencers som kan förmedla dessa önskemål (Emil)

Anna är inne på samma tema som Emil, hon säger att man måste utgå ifrån vad
företaget vill marknadsföra och vilka konsumenter företaget vill nå och när företaget
vet det kan företaget börja söka efter influencers som har de egenskaper som krävs.
Anna säger också att det krävs mycket jobb att hitta lämpliga profiler för ett
varumärke. Anna söker influencers med en viss typ av följarskara och viss typ av
personligt varumärke, när de egenskaperna hittas hos en influencer har man enligt
Anna identifierat en lämplig influencer.
Det krävs mycket jobb att hitta passande profiler (Anna)

Bettina säger att för att identifiera en lämplig influencer så utgår man främst från
statistik. Det kan handla om mängden gilla-markeringar, medeltal på antal
kommentarer på bilder och antal följare. Sedan ser man naturligtvis också på vilket
slags innehåll influencern publicerar; är det mat, friluftsliv, skönhet eller något annat?
Felicia säger att identifikationen och valet av influencer handlar om att göra grundliga
sökningar, ha rätt kontakter och man måste ha lite tur också. Hen säger att de från
början hade en bild om hurudan influencer de sökte efter och att de utgick från den
bilden. Felicia berättar att sökandet för dem har varit manuellt.

4.3.3 Verktyg som används under processen
En fråga som ställdes till alla informanter var om de använder någon typ av verktyg
för att hitta lämpliga influencers och vilka i så fall. Allmänt kan konstateras att det var
endast ett par av informanterna som använder andra verktyg än Instagram, särskilt de
mindre företagen använder knappt några verktyg alls. Dock använder samtliga
informanter Instagram för att söka upp och se på influencers profiler.
64

Emil, som arbetar på ett stort företag, säger att de arbetar aktivt tillsammans med olika
influenceragenturer. Som influencer kan du höra till en agentur och det är agenturen
som säljer in och har hand om dina samarbeten. Emil förklarar att det är smidigt att
använda sig av agenturer eftersom de har den mest uppdaterade informationen om sina
egna influencers. Om företaget ska hitta en influencer som har en specifik nisch eller
når en viss kundgrupp så förklarar Emil att det lättast går att hitta genom agenturer.
Emil säger att det finns olika typer av agenturer. Vissa agenturer har mer traditionella
influencers medan andra har influencers som når specifika målgrupper eller är
nischade inom en viss bransch.
Emil berättar också om ett verktyg som han och företaget använder sig av, där
användaren kan kolla upp influencerns följarbas; hur gamla följarna är, är det fler
kvinnor eller män och vilka betalda samarbeten som influencern haft den senaste
tiden.
Anna berättar att hon använder flera olika verktyg och hjälpmedel när hon söker efter
influencers att samarbeta med. Hon använder ett verktyg för att se statistik på
Instagram, som till exempel för att se hur högt engagemang influencern har på sina
inlägg samt information om följarbasen.
Vi har flera olika plattformar och hjälpmedel som hjälper oss att hitta profiler. (Anna)

Anna berättar varför det för henne är viktigt att ha uppsikt över influencerns följarbas,
nämligen för att veta att reklamen som influencern gör nås av rätt konsumenter.
Företaget Anna jobbar för är verksamt i Finland och det är viktigt att influencerns
följare också är bosatta i Finland. Hon menar att det finns många intressanta finländska
megainfluencers men att största delen av deras följare är internationella. Av den
orsaken är dessa influencers inte intressanta för Anna och företaget hon jobbar för.
Följarbasens demografi är också viktig att ta i beaktande, precis som för Emil. Ifall
influencern har en stor del manliga följare och företaget vill marknadsföra en kvinnlig
produkt så är det inte rätt influencer för dem.

65

Anna berättar också om verktyg som faller inom kategorin “social listening”, vilket
handlar om att “lyssna” på vad folk skriver om på sociala medier. Social listening
verktyg scannar av allt som skrivs på sociala medier. Som användare kan du filtrera
eller söka på vissa sökord och då hitta allt som har skrivits med just de valda orden.
Anna säger att det är ett effektivt verktyg att använda då du vill hitta vem som pratar
om ditt varumärke på ett organiskt sätt, alltså obetalt. Anna berättar att hon har hittat
flera lämpliga influencers via social listening verktyg.
Cecilia använder inte några verktyg i processen förutom Instagram. Hon berättar dock
att innan hon började på företaget så hade företaget ett lyckat samarbete med en
influenceragentur, men det var redan länge sedan. Inte heller Felicia använder sig av
några verktyg förutom Instagram. Hon säger att de mest använder sig av personliga
kontakter. David som jobbar för ett relativt litet företag nämner inte heller några
särskilda verktyg, förutom Instagram, som han använder i processen.

4.3.4 Utveckling och framtidssyn
I slutet av intervjun fick samtliga informanter frågan om hur de tror sökandet och
väljandet av influencers kommer se ut i framtiden, om 5-10 år. Emil tror att de verktyg
som nu finns till hands kommer att utvecklas och bli bättre hela tiden. Han tror att man
på ett enkelt sätt kommer kunna söka influencers genom att lägga in exakta kriterier
på vad företaget vill ha; allt från följarmängd till att följarna är i en viss ålder och att
influencern når en viss typ av konsumenter, och att man utifrån dessa kriterier får en
lista på passande influencers. Anna är på samma linje som Emil, hon tror likaså att de
verktyg som nu finns kommer att utvecklas och bli bättre och mer pålitliga. Anna
berättar om ett praktiskt exempel när hon försöker hitta finländska influencers på den
finländska marknaden. När hon söker finländska influencers så inkluderas ofta också
estniska influencers, eftersom det estniska språket är så lika som finländska och
Finland är geografiskt nära Estland. Detta är en sak som säkerligen kommer kunna
undvikas i framtiden när verktygen utvecklas och blir bättre.
Redan nu kan man, och det kommer högst antagligen bli bättre hela tiden, söka efter influencers
på det sättet att du väljer det och det åldersintervallet och andra adjektiv och sedan hittar den
lämpliga influencers (Emil)

66

Det finns en stor svaghet i att finska språket är svårt och kan blandas med andra baltiska språk.
Så det kan säkert utvecklas så att de blir mer lätta att använda (Anna)

Cecilia tror att sökningen också i framtiden kommer att vara manuellt, hon säger att
det alltid kommer behövas riktiga människor som avgör ifall en influencer är lämplig
för ett företag eller inte. Hon påpekar också att det nuförtiden finns företag som har
som verksamhet att de söker lämpliga influencers för företag och att denna tjänst alltså
kan köpas.
David säger att hur framtiden ser ut för sökningen av influencers helt beror på företaget
och vad de är ute efter. Vissa företag har som strategi att samarbeta med allt och alla
och företaget har inga kriterier på influencerna, så länge du har ett visst antal följare
så är du godkänd. Dock krävs det säkert någon slags verktyg för att hitta så många
influencers som möjligt och dessa verktyg kan alltid utvecklas och bli bättre med tiden,
säger David. Verktygen kan bli bättre genom att till exempel automatiseras och bli
snabbare.
Felicia säger att företag måste vara uppmärksamma och reagera på förändringar som
sker inom sociala medier, hon tror att det kommer uppkomma nya kanaler inom sociala
medier och att företag måste reagera på dem. Hon tror ändå att, i varje fall i Finland,
det handlar om att ha bra kontakter inom branschen och komma i kontakt med rätt
influencers. Hon påpekar också att det ibland handlar om tur; företaget kan läsa på,
granska och lära sig hur mycket som helst om influencers och influencermarknadsföring men sist och slutligen kan det vara ren tur att företaget väljer just den
rätta influencern att samarbeta med.
Anna, David och Felicia betonar ändå det sociala i influencermarknadsföring och att
det till stor del handlar om relationer mellan företag och influencers. De tre
informanterna säger att det alltid kommer vara viktigt att ha social kompetens, hur bra
verktygen än blir i framtiden. I grund och botten handlar det om att företagen skapar
personlig kontakt med influencers.

67

4.4 Sammanfattning av resultatet
Första delen av intervjun handlade om influencers generellt och informanterna
tillfrågades vilka egenskaper en bra influencer enligt dem har och hurudan en lämplig
influencer är. Informanterna var alla överens om att en bra influencer ska vara genuin
och äkta och att genuiniteten ska lysa igenom på de sociala kanalerna kontinuerligt.
Flera informanter nämnde också att det är önskvärt att influencern har ett personligt
varumärke, då detta hjälper informanterna att identifiera personer som skulle vara
lämpliga att samarbeta med. Andra adjektiv som nämndes som bra egenskaper hos
influencers var lojal och engagerande.
Beträffande externa egenskaper hos influencers så sade flera informanter att kvaliteten
på följarna är något de noga tittar på och följer med. Följarna önskas vara engagerade
och ha en demografi enligt behov, till exempel en viss åldersgrupp, kön eller vara
bosatta på en viss geografisk plats. Flera informanter sade att antalet följare inte är
avgörande, utan kvaliteten på följarna är viktigare.
Den andra delen av intervjun handlade om influencermarknadsföring. Syftet med
influencermarknadsföring diskuterades och också olika influencertyper. Utmaningar
med influencermarknadsföring diskuterades också. Angående syftet med influencermarknadsföring varierade svaren mellan informanterna. Några informanter sade att de
använder sig av influencermarknadsföring för att få synlighet eftersom det är ett
effektivt sätt att nå ut till många konsumenter. En informant tillade att influencermarknadsföring är trendigt just nu och att de vill hänga med i trenderna. En informant
sade att syftet med influencermarknadsföring varierar mycket mellan företag,
beroende på vilken bransch företaget är i och vad företaget vill uppnå med
marknadsföringen. En informant sade att syftet med deras influencermarknadsföring
är att bygga varumärken och modifiera den nuvarande synen på varumärket.
Angående olika typer av influencers, alltså nano, mikro, makro eller mega, är samtliga
informanter överens om att det finns andra attribut hos influencers som är viktigare än
antalet följare. Antalet följare säger sist och slutligen ganska lite om influencern. Flera
av informanterna säger att en influencer med en mindre mängd följare kan kompensera

68

genom att till exempel ha engagerade följare, skapa inspirerande innehåll eller ha ett
personligt varumärke som passar väl ihop med företaget.
Den allra största utmaningen på den finländska influencermarknaden var samtliga
informanter överens om: den är för liten. Det finns inte tillräckligt många influencers
på den finländska marknaden, det finns inte tillräckligt mångsidigt med influencers
och det finns för få manliga influencers. Flera av informanterna jämförde den
finländska marknaden med den svenska och det finns stora skillnader dem emellan.
Marknaden i Sverige är likaså mer utvecklad och mogen än marknaden i Finland.
Den tredje delen av intervjun handlade om processen att söka och identifiera lämpliga
influencers. Alla informanter berättade hur deras process börjar, går vidare och slutar
och ingen process var den andra lik. En informant berättade att de i dagens läge inte
själva behöver söka influencers alls eftersom de får så många förfrågningar från
influencers. Andra informanter är själva aktiva och söker hela tiden nya influencers. I
vissa fall är processerna långa och kan ta flera månader, i andra fall kan processen gå
snabbt. Processen ser också olika ut beroende på ändamålet, är det fråga om ett
ambassadörskap så tar processen längre tid jämfört med om det endast är fråga om ett
enskilt PR-utskick. För vissa av informanterna är processen manuell medan andra
informanter använder sig av olika verktyg och externa tjänster som hjälper till under
processens gång.
Även om processen såg olika ut för informanterna så ser identifikationen av en lämplig
influencer ut på ganska samma sätt för samtliga informanter. Informanterna sade att
för att kunna identifiera en lämplig influencer måste företaget veta vad de är ute efter.
Vilka kriterier vill företaget att influencern ska ha, vad vill företaget att influencern
ska kommunicera utåt och når influencern de konsumenter som företaget vill nå?
I slutet av den tredje delen diskuterades vilka verktyg som används under processens
gång. Samtliga informanter använder sig av Instagram som verktyg. Två av
informanterna berättar att de använder flera olika verktyg online för att snabbt
sammanfatta och få en överblick av influencers statistik och nyckeltal. Andra
informanter säger att sökningen är manuell och inga andra verktyg än Instagram
används.
69

När informanterna frågades om hur de tror att sökningen och valet av influencers
kommer se ut i framtiden så var svaren tudelade. Ungefär hälften av informanterna tror
att sökandet fortfarande kommer vara manuellt medan andra hälften tror att verktygen
som nu finns kommer att bli bättre och underlätta sökandet. Några tror också att det
kommer komma nya verktyg och företag som hjälper till med sökandet. Några
informanter betonar att det alltid kommer att behövas en människa som är med i
processen och avgör ifall en influencer är lämplig eller ej, det kommer inget verktyg
att kunna göra.
Sammanfattningsvis kan sägas att informanterna var relativt överens om vilka
egenskaper en bra influencer har och också delvis om syftet med influencermarknadsföring. Samtliga informanter hade kriterier eller önskemål för hurdana
influencers de vill samarbeta med och alla informanter berättar att det är en process att
söka, hitta och välja influencers och denna process kan vara både lång och
tidskrävande, men den kan också gå snabbt. Stora skillnader i svaren mellan
informanterna hittades i just beskrivningen av processen och vilka verktyg som
används under processen.

70

5 Analys
I analyskapitlet sammankopplas den teoretiska referensramen med den empiriska
datan som presenteras i det fjärde kapitlet.

5.1 Vad söker företag efter?
Ozcelik och Levi (2020) samt Bakker (2018) presenterar en modell var, som fungerar
som hjälpmedel när företag vill hitta en lämplig influencer. Båda modellerna
presenterar egenskaper som en bra influencer har och som företag och varumärken har
nytta av i en influencer. Modellerna är till utseende olika men innehåller långt samma
egenskaper, med några undantag.
Det flesta av de egenskaper som tidigare forskning anser vara viktiga stöds också av
avhandlingens studie. Dessa egenskaper är: äkta, trovärdig, pålitlig, expert,
engagemang, influencer-produkt/brand fit, personligt varumärke, inflytande och
synlighet. Det finns också egenskaper som tidigare forskning stöder, men som studien
inte stöder, dessa egenskaper är: övertygande, attraktion, behaglighet och likhet. Som
tredje tillägg finns egenskaper som studien nämner som viktiga, men tidigare
forskning inte stöder, dessa är: räckvidd, förtroende och lojalitet. En överblick av
samtliga egenskaper finns sammanfattade i tabell 5. I tabellen finns markerat vilka
egenskaper som stöds av tidigare forskning och vilka som stöds av studien.
Flera informanter sade att de värdesätter influencers som anses vara experter inom en
viss bransch. Bansal och Voyers (2000) kan med hjälp av deras studie konstatera att
ju mer kunnig inom ett ämne en person anses vara desto mer litar andra personer på
hen. Så, expertis leder till trovärdighet, vilket enligt studien och tidigare forskning är
en bra egenskap hos influencers.

71

Tabell 5: Jämförelse av önskvärda egenskaper

Tidigare forskning hävdar att personligt varumärke är en viktig egenskap hos en bra
influencer (Abidin, 2018; Campbell & Farrell, 2020). Enligt studien är också
personligt varumärke en viktig egenskap hos en bra influencer. Ett personligt
varumärke fungerar som vägledning för att se ifall företaget och influencern har
likadana värderingar och åsikter. När företagets och influencerns varumärken stämmer
överens så är de två en bra match. Studien och tidigare forskning stämmer alltså
överens.
Tidigare forskning konstaterar att influencer-produkt/varumärkes fit (Breves m.fl.,
2019; Choi & Rifon, 2012) är viktigt att ta i beaktande när en influencer väljs. Det
visar studien också. Informanterna förklarar att en influencer som har liknande
värderingar som varumärket är en bättre “fit” än en influencer med andra värderingar.
Studien visar också att informanterna söker efter influencers som själva använder
produkten de ska marknadsföra. Samarbetet blir då trovärdigare.
Engagemang är något som både informanterna och tidigare forskning tar upp som en
viktig sak. Förmågan att vara engagerande och skapa engagemang är viktigt och det

72

är något som informanterna söker efter och värdesätter hos influencers. Barger och
Labrecque (2013) menar att trots att det finns många mätvärden för hur engagemang
mäts så är företag dåliga på att i praktiken använda dem. Detta stämmer till viss del
överens med studien, det var endast ett par av informanterna som sade att de noggrant
följer med och granskar influencers engagemang. Enligt Barger m.fl. (2016) finns det
en koppling mellan framgång på sociala medier och engagemang gentemot
konsumenterna. En informant berättar att en del av deras influencermarknadsföring
handlar om att företaget ska komma närmare kunderna och få en bättre relation med
dem. Samma informant menar att influencers har en bättre möjlighet att skapa nya,
upprätthålla och förbättra relationen mellan företaget och konsumenterna. Detta är en
god ide enligt Lou m.fl. (2019), som konstaterar att när influencers levererar reklamer
så är mottagandet bättre än när det är företaget själv som levererar reklamen. Företaget
försöker genom att använda sig av influencermarknadsföring uppnå bättre
engagemang. En studie visar (Barger m.fl., 2016) att företag som är aktivt engagerade
gentemot konsumenter på sociala medier är mer framgångsrika än företag som inte är
engagerade.
Egenskaperna attraktion, behaglighet och likhet som finns i Bakkers (2018) modell
nämns aldrig i studien. Attraktion i Bakkers (2018) modell handlar om att influencern
uppfattas som attraktiv och att influencerns följare anser att de liknar hen. Andra
studier (Djafarova & Rushwort, 2017) håller med Bakker (2018): för att en influencer
ska vara trovärdig och effektiv så måste konsumenterna kunna känna igen sig i
influencern. Avhandlingens studie ger inget stöd för detta påstående.

I tabell 5 hittas ytterligare egenskaper som inte stöds av tidigare forskning, nämligen
räckvidd, förtroende och lojalitet. Egenskapen räckvidd diskuteras i studien som hur
många konsumenter en influencer når via sina kanaler. Detta nämns inte i tidigare
forskning. Räckvidden kunde möjligtvis kombineras med egenskapen synlighet som
finns i Bakkers (2018) modell. Bakker (2018) säger att synligheten innebär hur
igenkännlig influencern är bland konsumenter och att den påverkar hur väl en
influencer kan sprida varumärkets budskap. Jag har valt att ha med räckvidden som en
egen ny egenskap.

73

Förtroende nämns som en bra egenskap hos influencers i studien. En influencer måste
ha förtroende till sina följare för att kunna påverka dem. Förtroende har liknande drag
som trovärdighet och inflytande, men eftersom egenskapen förtroende nämndes av
flera informanter valde jag att ha med egenskapen i sammanfattningen.
Lojalitet kan ihopkopplas med mättnadsgraden som Tobin (2019) beskriver.
Informanterna i studien anser att det är viktigt att en influencer de samarbetar med är
lojal till dem. Influencers ska inte göra samarbeten med konkurrerande företag. Tobin
(2019) beskriver mättnadsgrad som hur stor andel av en influencers innehåll som är
betalt. Mättnadsgrad kunde också innebära att vissa sorter av samarbeten kan bli för
mättade, om en influencer gör många samarbeten med konkurrerande företag.
Sammanfattningsvis kan konstateras att studien och tidigare forskning var relativt
överens, med några egenskaper som skiljer sig åt. En orsak till skillnaderna kan vara
att studien är gjord med grund i den finländska marknaden, medan teorin kommer från
internationella källor. Detta tyder på att den finländska influencermarknaden skiljer
sig från andra influencermarknader.

5.2 Varför är det svårt?
Mediakix (2019) hävdar att falska följare var den största utmaningen beträffande
influencermarknadsföring år 2019. Intressant nog var det ingen av informanterna som
ens nämnde falska följare eller att det skulle vara ett problem. Däremot sade alla
informanter att en influencers följare naturligtvis är viktiga och att antalet följare spelar
roll, men informanterna ansåg att följarnas demografi är viktigare. Studien kan
konstatera att informanterna har koll på influencers följare och att det anses viktigt att
kontrollera följarnas kvaliteter innan ett val av influencer görs.
Tobin (2019) redogjorde för en annan utmaning inom influencermarknadsföring,
nämligen mättnadsgraden hos

influencers. Gällande

denna utmaning var

informanterna helt på samma linje. För mycket reklam hos en influencer är inte bra,
det gynnar varken influencern eller företaget. Tvärtom leder det till lägre engagemang
från följarna och en mindre trovärdig uppfattning av influencern (Garnès, 2019).

74

Informanterna anser generellt att det är viktigt att se hur många samarbeten en
influencer har gjort den senaste tiden för att se ifall det finns plats för mer reklam hos
den influencern. Ifall var och varannat inlägg på en influencers kanal redan är reklam
kan det anses att just den influencerns mättnadsgrad är alltför hög. Enligt en studie
(Wheeler, 2019) anser marknadsförare att maximalt 44 % av innehållet får vara betalt
innan det anses vara för mycket. Under intervjuerna nämnde informanterna inga siffror
gällande antal eller andel betalda samarbeten, utan bedömningen görs manuellt för
varje enskild influencer.
En annan sorts mättnadsgrad, som tas upp av informanterna men inte i teoridelen, är
att en influencer helst inte ska göra för många samarbeten med företag inom samma
bransch. Informanterna förklarar att samarbeten med flera olika företag inom samma
bransch påverkar negativt på trovärdigheten hos influencers. Influencers som gör
reklam för konkurrerande företag är inte attraktiva för informanterna.
Tobins (2018) uppmaning till företag är att vara uppmärksamma på mättnadsgraden
hos influencers. Av informanterna var det några som berättade att de noga går igenom
en influencers historik gällande samarbeten, medan andra inte nämnde det. För de
informanter som möjligen inte gör detta, så kunde det vara ett steg att lägga till i
processen.
Enligt marknadsförare år 2019 var stigande kostnader en utmaning inom influencer
marknadsföring (Mediakix, 2019). Den stora efterfrågan från företags håll har gjort att
de totala kostnaderna för influencermarknadsföring har stigit. Med totala kostnader
menas inte bara den summan ett företag betalar till en influencer för ett samarbete,
utan också andra kostnader som uppkommer under processen. Andra kostnader kan
till exempel vara betalning för externa tjänster som hjälper företaget med
influencermarknadsföring eller löner till personer som specifikt arbetar med
influencermarknadsföring. I studien nämndes kostnader för influencermarknadsföring
av flera informanter. En kommentar var att kostnader har varit ett hinder i
förhandlingarna med influencers. Företag kan ha svårigheter att komma överens om
ett pris med en influencer. Det kan krävas förhandlingar och kompromisser från både
företagets och influencerns sida för att komma överens. Några av informanterna
använder sig av externa tjänster som hjälper dem med företagens influencer75

marknadsföring, vilket är en extra kostnad att ta i beaktande. De informanter som
använder externa tjänster gör det för att effektivera sökandet av influencers och
använda sin egen tid till andra saker. Kostnaderna styr långt vilka influencers som
företaget kan samarbeta med. Ifall finansieringen finns så kan företag samarbeta med
dyrare influencers.
En utmaning som kom upp i studien men inte i teoridelen var att det inte finns
tillräckligt många influencers på den finländska marknaden. Studien efterlyser mer av
både kvinnliga och manliga influencers. Idag finns det enligt studien för få influencers
med tanke på efterfrågan. Detta har lett till att företag inte hittar sådana influencers de
vill ha och att de tillgängliga influencerna används om och om igen, vilket inte är bra
lösning på lång sikt. Studien visar att informanterna vill samarbeta med nya influencers
med jämna mellanrum.
Studien visar att en del informanter har svårt att mäta effektiviteten av influencermarknadsföringen. Detta gäller främst de informanter som inte kan dela ut länkar eller
rabattkoder som kunde möjliggöra en uppföljning av hur många konsumenter som
klickat på länken eller använt rabattkoden. Lee och Kim (2020) efterlyser mer
forskning på effekten av influencermarknadsföring på Instagram.
Sammanfattningsvis kan konstateras att teorin och studien tar upp olika sorters
utmaningar. Falska följare anses enligt tidigare forskning vara en stor utmaning inom
influencermarknadsföring, medan det inte alls nämns i studien. Mättnadsgraden hos
influencers nämns både i teorin och i studien. Studien kan ännu tillägga en annan slags
mättnadsgrad som handlar om att influencers inte ska göra samarbeten med
konkurrerande

företag

eller

varumärken.

Stigande

kostnader

för

influencermarknadsföring nämns som en utmaning både i teorin och delvis i studien.
Bristen på influencers verkar vara en unik utmaning på den finländska markanden.

5.3 Hur ser processen ut som helhet?
Det finns begränsat med tidigare forskning på hur processen ser ut när företag söker
och väljer influencers. Avhandlingens studie visar att informanterna beskriver

76

processer som ingen är den andra lik. Det finns vissa likheter mellan processerna men
varje är ändå unik.
Processen börjar enligt studien på två olika sätt. Det första sättet är att företaget har ett
behov av en eller flera influencers, så då börjar företaget fundera på hurudan eller
hurdana influencers de är ute efter. Denna process börjar i god tid före reklamen ska
vara klar. Influencers ska evalueras, granskas och andra team inom företaget ska få ge
sina åsikter på vem som skulle vara lämplig. Detta kan ta flera veckor. Det andra sättet
som processen börjar på är genom att en influencer kontaktar företaget. För att kunna
svara på förfrågningen måste företaget fundera ifall de vill ha eller behöver nya
influencers att samarbeta med.
När processen är igång kan det ta olika lång tid innan en influencer har blivit vald.
Företag kan antingen sköta hela processen själv eller så finns också möjligheten att
anlita externa företag som hjälper till. Det finns också olika sorters verktyg till hands.
Studien visar att de större företagen använder sig mer av verktyg, medan de mindre
företagen sköter processen mer manuellt. Tobin (2018) påpekar att det finns flera
verktyg att använda men flera skulle behöva utvecklas för att klara av det som företag
behöver, som till exempel att mäta mättnadsgraden hos influencers.
Ifall processen satts igång genom att en lämplig influencer själv har tagit kontakt med
ett företag och företaget råkar vara i behov av en ny influencer så kan valet gå väldigt
snabbt. Ifall företaget själva har satt igång processen genom att söka och evaluera
influencers så tar processen oftast längre tid. Tidtabellen kan förlängas bland annat på
grund av att ingen lämplig influencer hittas på den finländska marknaden. Det kan
handla om att en lämplig influencer redan har ett samarbete med ett konkurrerande
företag eller att en för företaget lämplig influencer inte vill samarbeta med dem.
Sammanfattningsvis kan konstateras att det inte går att ha en enda beskrivning på hur
processen ser ut när företag söker och väljer influencers. Alla företag har olika
utgångspunkter när de ska söka och välja influencers. Tidigare forskning och
avhandlingens studie ger stöd för vad företag ska söka efter i en influencer och vilka
utmaningar som kan förekomma under processen.

77

6 Diskussion och slutsatser
I det sjätte och avslutande kapitlet av denna avhandling besvaras forskningsfrågorna,
avhandlingens begränsningar diskuteras och kapitlet avslutas med förslag till fortsatt
forskning.

6.1 Svar på forskningsfrågorna
I detta delkapitel kommer jag svara på forskningsfrågorna som ställdes i det inledande
kapitlet.
FF1: Hur identifieras en lämplig influencer?
Hur företag identifierar en för dem lämplig influencer är för det första genom att
identifiera företagets behov och syfte med influencermarknadsföringen. För att kunna
identifiera en lämplig influencer måste företaget veta vad de söker efter och vad de vill
att en influencer ska kunna förmedla till sina följare. Företaget måste också veta vilka
produkter eller tjänster som de vill att influencern ska marknadsföra. Studien visar att
det är viktigt att en influencer har en bra produkt och brand ”fit” vid ett samarbete.
Det finns egenskaper som baserat på tidigare forskning och avhandlingens studie anses
vara viktiga hos en bra influencer. Dessa egenskaper finns illustrerade i figur 9. Figur
9 ger en sammanfattande överblick av de egenskaper som en bra influencer har, enligt
tidigare forskning och avhandlingens studie.

78

Figur 9: Rekommenderade egenskaper hos en influencer

Källa: Bearbetad enligt Bakker (2018), Ozcelik och Levi (2020) och avhandlingens
studie

Intressant är att många av egenskaperna i figur 9 långt går hand i hand. Exempelvis
ifall en influencers uppfattade äkthet av en eller annan anledning skadas, så kommer
influencerns trovärdighet troligen också att påverkas negativt (Ozcelik och Levi,
2020). Ett annat exempel är ifall en influencers personliga varumärke är av helt annan
karaktär än företagets varumärke kommer samarbetets trovärdighet vara lågt.
Det verkar som att både tidigare forskning och studien har höga krav på influencers i
och med att många egenskaper räknas upp. Den finländska influencermarknaden är
som konstaterat liten, men ändå räknar informanterna upp ett stort antal egenskaper
som de söker efter i influencers. Större krav leder till att färre influencers anses vara
lämpliga.

FF2: Vilka är utmaningarna med att söka och välja influencers på den
finländska marknaden?

79

Det finns många utmaningar när ett företag ska identifiera och välja influencer på den
finländska marknaden. Den största utmaningen enligt studien är att det finns så få
finländska influencers. Detta gör att det är svårt att överhuvudtaget hitta influencers
men också att hitta nya influencers som skulle vara lämpliga för företaget.
Informanterna förklarar att det inte heller går att använda samma influencers år efter
år. Studien visar att det är brist på både kvinnliga och manliga influencers. Studien
visar också att det efterfrågas mer mångsidiga influencers på den finländska
marknaden. Det finns en stor koncentration med influencers inom till exempel träning
och skönhet. Det finns en efterfrågan på influencers med andra intressen.
Kostnaden för influencers och influencermarknadsföring nämns också i studien som
en utmaning. Företaget och influencern kan ha helt olika uppfattningar om vad
influencern ska få i ersättning för ett samarbete. Enligt studien finns inga
standardiserade prislistor på vad företag betalar till influencers. Vid varje enskilt
samarbete diskuteras ersättningen som influencern ska få för ett samarbete.
Ersättningen påverkas bland annat av samarbetets typ, längd och innehåll samt
influencerns egenskaper.
En annan utmaning är att det i vissa fall är svårt att mäta hur influencermarknadsföring
påverkar på försäljningen, varumärkets synlighet och uppfattningen om varumärket.
Studien visar att företag som inte har möjlighet att dela ut länkar eller rabattkoder som
kan spåras och ge data, har svårigheter att mäta influencermarknadsföringens
påverkan. De företag som inte kan mäta vad influencermarknadsföringen har för effekt
kan göra egna undersökningar där konsumenter tillfrågas ifall de har nåtts av denna
typ av marknadsföring och hur den har uppfattats.
Studien visar att bland informanterna skiljer sig framtidstron mycket. Några
informanter tror att verktygen som nu finns kommer bli bättre och därmed kommer
sökandet och väljandet av influencers att bli lättare och mer automatiskt. Andra
informanter tror att sökandet och väljandet kommer förbli manuellt och tidskrävande.

FF3: Hur ser processen ut när ett företag som är verksamt på den
finländska marknaden ska söka och välja influencers?

80

Studien visar att processen för att hitta och välja influencers ser olika för varje företag.
Vissa likheter och skillnader kunde dock identifieras. I och med att två informanter i
min studie arbetar på företag som är betydligt större än de fyra andra, kunde en
jämförelse mellan större och mindre företag göras, och det finns en tydlig skillnad
mellan processerna. Skillnaderna sammanfattas i tabell 6. Ju större företag det är fråga
om, desto längre och krångligare är processen. Studien visar att i större företag är fler
personer och fler team involverade i valet av influencer. Större företag använder sig
också mer av externa företag och verktyg i processen. I mindre företag är det färre
antal personer som deltar i processen vilket gör processen enklare och snabbare.
Större företag har stelare processer med mindre utrymme för spontanitet och frihet.
Processen är inte standardiserad men det finns vissa bestämda steg som måste tas innan
en influencer väljs till betalda samarbeten. I större företag planeras och bestäms
reklamkampanjer långt på förhand, julens reklamkampanjer bestäms till exempel
innan sommaren. Mindre företag har mer frihet i sin marknadsföring, bland annat
eftersom besluten tas av färre människor. Mer frihet innebär också att mindre företag
har möjligheten att ta ett beslut om att köra en ny marknadsföringskampanj med snabb
tidtabell.
Studien konstaterar att större företag ofta själva kontaktar influencers med
samarbetsförfrågningar, medan mindre företag får mer förfrågningar av influencers.
Större företag kontaktar influencers själva bland annat på grund av att
reklamkampanjer planeras och bestäms i så god tid. Mindre företag är också mer
tillgängliga då de ofta har kontaktuppgifter till personer som kan kontaktas i
samarbetssyften. På större företag finns sällan namn eller kontaktuppgifter på de
personer som sköter influencermarknadsföringen.

81

Tabell 6: Jämförelse av processen mellan mindre och större företag

Vad som både större och mindre företag har gemensamt är att processen för att välja
influencers blir kortare och enklare desto mindre samarbete det är frågan om. Till
exempel väljs influencers som får ta emot PR-utskick mycket snabbare än influencers
som blir valda att göra betalda samarbeten. Valet görs lättare och snabbare eftersom
PR-utskick är billigare att genomföra än betalda samarbeten.

6.2 Avhandlingens begränsningar
Samtliga studier har begränsningar, så även denna. Denna studies begränsningar rör
bland annat valet av och antalet informanter, intervjuguiden och forskarens roll i
studien.
Studien som genomfördes i avhandlingen omfattade totalt sex informanter. Antalet
informanter kunde ha varit fler för att samla in mer data. Mer data kunde ha lett till en
mer nyanserad och bättre helhetsbild för hur processen ser ut när företag söker och
väljer influencers. Fler skillnader mellan större och mindre företag kunde också ha
upptäckts. Fler informanter kunde också ha upphävt de skillnader som nu hittats i
studien. Likväl ansåg jag att sex informanter gav en tillräckligt bra helhetsbild för att
uppnå syftet med avhandlingen.
Jag valde informanterna enligt ett tvåstegsurval där ett urval av lämpliga företag i
Finland först gjordes och sedan kontaktades de relevanta personerna på dessa företag.
Inte alla som kontaktades sade ja till att vara med i avhandlingen. Ifall andra
82

informanter eller fler informanter skulle ha valts kunde studiens resultat ha påverkats.
I denna process hade forskaren en högst subjektiv roll eftersom jag valde företag och
informanter enligt min tidigare erhållna kunskap inom ämnet. Jag valde företag jag
visste använde sig av influencermarknadsföring. En annan forskare med andra
kunskaper och erfarenheter hade möjligen kontaktat andra företag och därmed haft
andra informanter i studien vilket kunde ha lett till andra resultat.
Samtliga informanter i studien arbetar i huvudstadsregionen. Det kan finnas skillnader
i användningen av influencermarknadsföring mellan olika områden i Finland, vilket
också kunde undersökas.
Intervjuerna genomfördes enligt semistrukturerad stil, vilket ger forskaren mera
friheter vid intervjutillfället. Intervjuguiden utformades för att få en så bra och tydlig
helhetsbild som möjligt. Intervjuguiden innehåller frågor som är nödvändiga för att nå
syftet med avhandlingen. För att få en ännu bättre helhetsbild kunde intervjuguiden
också ha innehållit frågor om hur bra informanterna anser att deras val av influencers
har varit. En annan forskare hade möjligtvis haft andra frågor i intervjuguiden, vilket
kunde påverka resultatet.

6.3 Förslag till fortsatt forskning
Avhandlingens resultat ger svar på tre forskningsfrågar. Resultatet ger svar på vilka
egenskaper som marknadsförare i Finland värdesätter i finländska influencers.
Resultatet visar också vilka utmaningarna med att hitta och välja influencers på den
finländska marknaden är. Den sista frågan som avhandlingen besvarar är hur företag
hittar och väljer influencers på den finländska marknaden. Studien konstaterar att den
finländska influencermarknaden har distinkta skillnader till andra marknader, som till
exempel Sverige. Sverige är enligt studien långt före i användningen av influencermarknadsföring. Samma studie kunde göras men ha den svenska marknaden som
utgångspunkt, för att både jämföra resultaten och bekräfta att det finns skillnader
mellan de två nordiska marknaderna.

83

Studien konstaterar att det finns skillnader i processen mellan större och mindre
företag. Detta kunde utredas närmare, genom att genomföra en jämförande undersökning där små och stora företags processer jämförs. Då skulle ett större urval av
informanter krävas, för att få till generaliserbara resultat.
Denna avhandling är gjord ur ett företagsperspektiv där fokuset är på företags
tillvägagångssätt att hitta och välja influencers. Förslag till fortsatt forskning kunde
vara att istället utföra studien från influencers perspektiv; hur och på vilka grunder
väljer influencers sina samarbeten?

84

Källförteckning
Abidin, C. (2018). Internet celebrity: Understanding fame online. Emerald Group
Publishing.
Ahrne, G., & Svensson, P. (2015). Handbok i kvalitativa metoder. Liber.
Anderson, E. W. (1998). Customer satisfaction and word of mouth. Journal of
service research, 1(1), 5-17.
Antonelli, W. (2020) A beginner's guide to Instagram, the wildly popular photosharing app with over a billion users. Business Insider URL:
https://www.businessinsider.com/what-is-instagram-how-to-use-guide?r=US&IR=T
(Läst 26.8.2021)
Appel, G., Grewal, L., Hadi, R., & Stephen, A. T. (2020). The future of social media
in marketing. Journal of the Academy of Marketing Science, 48(1), 79-95.
Aronsson, O. (2020) Nakd-chefen har ett helt team som bara scoutar nästa
generations influencers. URL: https://www.breakit.se/artikel/26944/nakd-chefen-harett-helt-team-som-bara-scoutar-nasta-generations-influencers (Hämtat 7.9.2021)
Audrezet, A., de Kerviler, G., & Moulard, J. G. (2020). Authenticity under threat:
When social media influencers need to go beyond self-presentation. Journal of
business research, 117, 557-569.
Bader, C., Castefelt, E. L., & Gunnarsson, L. (2018). Influencers Marketing: En
fallstudie om NA-KDs nyckel till en god tillväxt.
Bakker, D. (2018). Conceptualising influencer marketing. Journal of emerging trends
in marketing and management, 1(1), 79-87.

85

Bansal, H. S., & Voyer, P. A. (2000). Word-of-mouth processes within a services
purchase decision context. Journal of service research, 3(2), 166-177.
Barger, V. A., & Labrecque, L. (2013). An integrated marketing communications
perspective on social media metrics. International Journal of Integrated Marketing
Communications, Spring.
Barger, V., Peltier, J. W., & Schultz, D. E. (2016). Social media and consumer
engagement: a review and research agenda. Journal of Research in Interactive
Marketing.
Bennett, P. D. (Ed.). (1988). Dictionary of marketing terms. American Marketing
Association.
Berthon, P. R., Pitt, L. F., Plangger, K., & Shapiro, D. (2012). Marketing meets Web
2.0, social media, and creative consumers: Implications for international marketing
strategy. Business horizons, 55(3), 261-271.
Boerman, S. C., Willemsen, L. M., & Van Der Aa, E. P. (2017). “This post is
sponsored”: Effects of sponsorship disclosure on persuasion knowledge and electronic
word of mouth in the context of Facebook. Journal of Interactive Marketing, 38, 8292.
Braunsberger, K. (1996). The effects of source and product characteristics on
persuasion (Doctoral dissertation, The University of Texas at Arlington).
Breves, P. L., Liebers, N., Abt, M., & Kunze, A. (2019). The perceived fit between
instagram influencers and the endorsed brand: How influencer–brand fit affects source
credibility and persuasive effectiveness. Journal of Advertising Research, 59(4), 440454.
Brown, D., & Hayes, N. (2008). Influencer marketing. Routledge.

86

Bryman, A., & Bell, E. (2017). Företagsekonomiska forskningsmetoder. Malmö:
Liber.
Campbell, C., & Farrell, J. R. (2020). More than meets the eye: The functional
components underlying influencer marketing. Business Horizons.
Campbell, C., & Grimm, P. E. (2019). The challenges native advertising poses:
Exploring potential federal trade commission responses and identifying research
needs. Journal of Public Policy & Marketing, 38(1), 110-123.
Chapple, C., & Cownie, F. (2017). An investigation into viewers’ trust in and response
towards disclosed paid-for-endorsements by YouTube lifestyle vloggers. Journal of
promotional communications, 5(2).
Chung, S., & Cho, H. (2017). Fostering parasocial relationships with celebrities on
social media: Implications for celebrity endorsement. Psychology & Marketing, 34(4),
481-495.
Chronis, A., & Hampton, R. D. (2008). Consuming the authentic Gettysburg: How a
tourist landscape becomes an authentic experience. Journal of Consumer Behaviour:
An International Research Review, 7(2), 111-126.
Dalen, M. (2015). Intervju som metod. 1. uppl. Malmö: Gleerups.
De Veirman, M., Cauberghe, V., & Hudders, L. (2017). Marketing through
Instagram influencers: the impact of number of followers and product divergence on
brand attitude. International journal of advertising, 36(5), 798-828.
Devereux, E., Grimmer, L., & Grimmer, M. (2020). Consumer engagement on social
media: Evidence from small retailers. Journal of Consumer Behaviour, 19(2), 151159.
Dewing, M. (2010). Social media: An introduction (Vol. 1). Ottawa: Library of
Parliament.
87

Djafarova, E., & Matson, N. (2021). Credibility of digital influencers on YouTube and
Instagram. International Journal of Internet Marketing and Advertising, 15(2), 131148.
Djafarova, E., & Rushworth, C. (2017). Exploring the credibility of online celebrities'
Instagram profiles in influencing the purchase decisions of young female users.
Computers in Human Behavior, 68, 1-7.
Domingos, P., & Richardson, M. (2001, August). Mining the network value of
customers. In Proceedings of the seventh ACM SIGKDD international conference on
Knowledge discovery and data mining (pp. 57-66).
East, R., Hammond, K., & Lomax, W. (2008). Measuring the impact of positive and
negative word of mouth on brand purchase probability. International journal of
research in marketing, 25(3), 215-224.
Finlands officiella statistik (FOS): Befolkningens användning av informations- och
kommunikationsteknik [e-publikation].
ISSN=2341-8702. 2020. Helsinki: Statistikcentralen URL:
http://www.stat.fi/til/sutivi/2020/sutivi_2020_2020-11-10_tie_001_sv.html (Läst:
25.5.2021).
Feng, Y., Chen, H., & Kong, Q. (2020). An expert with whom I can identify: The role
of narratives in influencer marketing. International Journal of Advertising, 1-22.
Garnès, V. (2019) How Excess Sponsorships Affect Influencer Marketing And What
Advertisers Can Do. URL:
https://www.forbes.com/sites/forbescommunicationscouncil/2019/11/19/how-excesssponsorships-affect-influencer-marketing-and-what-advertisers-cando/?sh=452a2cd4265c (Läst 20.9.21)
Gass, R. H., & Seiter, J. S. (2018). Persuasion: Social influence and compliance
gaining. Routledge.
88

Geyser, W. (2021) 6 Tested and True Types of Effective Influencer Collaborations.
URL: https://influencermarketinghub.com/influencer-collaborations/ (Läst 9.9.21)
Geyser, W. (2021b) Influencer Rates: How Much do Influencers Really Cost in 2021?
URL: https://influencermarketinghub.com/influencer-rates/ (Läst 27.9.2021)
Gilfoil, D. M., & Jobs, C. (2012). Return on investment for social media: A proposed
framework for understanding, implementing, and measuring the return. Journal of
Business & Economics Research (JBER), 10(11), 637-650.
Haenlein, M., Anadol, E., Farnsworth, T., Hugo, H., Hunichen, J., & Welte, D. (2020).
Navigating the New Era of Influencer Marketing: How to be Successful on Instagram,
TikTok, & Co. California Management Review, 63(1), 5-25.
Henderson, G. (2020) How Much Time Does The Average Person Spend On Social
Media?
URL: https://www.digitalmarketing.org/blog/how-much-time-does-the-averageperson-spend-on-social-media (Läst 17.12.2020)
Holmes, J. H., & Lett, J. D. (1977). Product sampling and word of mouth. Journal of
Advertising Research.
Influencerdb

(2017)

A

Brief

History

Of

Influencer

Marketing.

URL:

https://influencerdb.com/blog/brief-history-of-influencer-marketing/ (Läst 2.6.21)
Influencer Marketing Hub (2020a) What Is an Influencer? URL:
https://influencermarketinghub.com/what-is-an-influencer/ (Läst 28.11.2020)
Influencer Marketing Hub (2021b) Influencer Marketing Benchmark Report 2021
URL: https://influencermarketinghub.com/influencer-marketing-benchmark-report2021/

89

Influencer Marketing Hub (2019) The State of Influencer Marketing 2020:
Benchmark Report. URL: https://influencermarketinghub.com/influencer-marketingbenchmark-report-2020/ (Läst 11.1.2021)
Instagram (2021) Stories - Share your everyday moments URL:
https://about.instagram.com/features/stories (läst 6.4.2021)
Instagram (2020) Introducing Instagram Reels. URL:
https://about.instagram.com/blog/announcements/introducing-instagram-reelsannouncement (Läst 25.8.2021)
Keller, E. (2007). Unleashing the power of word of mouth: Creating brand advocacy
to drive growth. Journal of advertising research, 47(4), 448-452.
Keller, E., & Fay, B. (2016). How to use influencers to drive a word-of-mouth
strategy. Warc Best Practice, 1, 2-8.
Kemp, S. (2020) DIGITAL 2020: 3.8 BILLION PEOPLE USE SOCIAL MEDIA. URL:
https://wearesocial.com/blog/2020/01/digital-2020-3-8-billion-people-use-socialmedia (Läst 25.5.2021)
Kempe, D., Kleinberg, J., & Tardos, É. (2003, August). Maximizing the spread of
influence through a social network. In Proceedings of the ninth ACM SIGKDD
international conference on Knowledge discovery and data mining (pp. 137-146).
Kowalczyk, C. M., & Pounders, K. R. (2016). Transforming celebrities through
social media: The role of authenticity and emotional attachment. Journal of Product
& Brand Management.
Kozinets, R. V., De Valck, K., Wojnicki, A. C., & Wilner, S. J. (2010). Networked
narratives: Understanding word-of-mouth marketing in online communities. Journal
of marketing, 74(2), 71-89.

90

Landsverk, K. H. (2014). The Instagram Handbook: 2014 Edition. PrimeHead
Limited.
Le Duc, M. (2007). Metodhandbok som tankekarta. [online] URL:
http://www.leduc.se/metod/Induktion,deduktionochabduktion.html (Läst 9.2.2021)
Linqia (2021) The State of Influencer Marketing 2021. URL:
https://www.linqia.com/insights/the-state-of-influencer-marketing-2021/ (Läst
31.5.2021)
Lee, S., & Kim, E. (2020). Influencer marketing on Instagram: How sponsorship
disclosure, influencer credibility, and brand credibility impact the effectiveness of
Instagram promotional post. Journal of Global Fashion Marketing, 11(3), 232-249.
Lou, C., & Yuan, S. (2019). Influencer marketing: how message value and credibility
affect consumer trust of branded content on social media. Journal of Interactive
Advertising, 19(1), 58-73.
Lucas, B., & Landman, T. (2020). Social listening, modern slavery, and COVID-19.
Journal of Risk Research, 1-21.
Malterud, K. (2009). Kvalitativa metoder i medicinsk forskning: en introduktion (2.
uppl.). Lund: Studentlitteratur.
Mediakix (2019) 11 Influencer Marketing Challenges in 2019. URL:
https://mediakix.com/influencer-marketing-resources/influencer-marketingchallenges/ (Läst 19.9.2021)
Michaelidou, N., Siamagka, N. T., & Christodoulides, G. (2011). Usage, barriers and
measurement of social media marketing: An exploratory investigation of small and
medium B2B brands. Industrial marketing management, 40(7), 1153-1159.
Mihara, S., Tsugawa, S., & Ohsaki, H. (2015). Influence maximization problem for
unknown social networks. In Proceedings of the 2015 IEEE/ACM International
91

Conference on Advances in Social Networks Analysis and Mining 2015 (pp. 15391546).
Mudambi, S. M., & Schuff, D. (2010). Research note: What makes a helpful online
review? A study of customer reviews on Amazon. com. MIS quarterly, 185-200.
Nationalencyklopedin URL:
https://www.ne.se/uppslagsverk/encyklopedi/lång/sociala-medier (Läst 13.5.2021)
Obar, J. A., & Wildman, S. S. (2015). Social media definition and the governance
challenge-an introduction to the special issue. Obar, JA and Wildman, S.(2015).
Social media definition and the governance challenge: An introduction to the special
issue. Telecommunications policy, 39(9), 745-750.
Ohanian, R. (1990). Construction and validation of a scale to measure celebrity
endorsers' perceived expertise, trustworthiness, and attractiveness. Journal of
advertising, 19(3), 39-52.
Ohanian, R. (1991). The impact of celebrity spokespersons' perceived image on
consumers' intention to purchase. Journal of advertising Research.
Ozcelik, A. B., & Levi, E. (2020). Choosing the right influencer for your brand. In
Influencer Marketing (pp. 79-97). Routledge.
Parker, K., & Chao, J. (2007). Wiki as a teaching tool. Interdisciplinary Journal of elearning and Learning Objects, 3(1), 57-72.
Quinn Patton, M. (2002). Qualitative research and evaluation methods.
Pereira, H. G., de Fátima Salgueiro, M., & Mateus, I. (2014). Say yes to Facebook
and get your customers involved! Relationships in a world of social networks.
Business Horizons, 57(6), 695-702.

92

Riboldazzi, S., & Capriello, A. (2020). Identifying and selecting the right influencers
in the digital era. In Influencer Marketing(pp. 43-58). Routledge.
Roelens, I., Baecke, P., & Benoit, D. F. (2016). Identifying influencers in a social
network: The value of real referral data. Decision Support Systems, 91, 25-36.
Russell, C. A., & Rasolofoarison, D. (2017). Uncovering the power of natural
endorsements: a comparison with celebrity-endorsed advertising and product
placements. International journal of advertising, 36(5), 761-778.
Sammis, K., Lincoln, C., & Pomponi, S. (2015). Influencer marketing for dummies.
John Wiley & Sons.
Santora, J. (2021a) 12 Types of Influencers You Can Use to Improve Your
Marketing. URL: https://influencermarketinghub.com/types-of-influencers/ (Läst
13.9.2021)
Santora, J. (2021b) 100 Influencer Marketing Statistics For 2021. URL:
https://influencermarketinghub.com/influencer-marketing-statistics/ (Läst 19.9.2021)
Sarajärvi, A., & Tuomi, J. (2017). Laadullinen tutkimus ja sisällönanalyysi:
Uudistettu laitos. Tammi.
Saunders, M., Lewis, P., & Thornhill, A. (2009). Research methods for business
students. Pearson education.
Schouten, A. P., Janssen, L., & Verspaget, M. (2020). Celebrity vs. Influencer
endorsements in advertising: the role of identification, credibility, and ProductEndorser fit. International journal of advertising, 39(2), 258-281.
Schultz, D. E., & Peltier, J. J. (2013). Social media's slippery slope: challenges,
opportunities and future research directions. Journal of research in interactive
marketing.

93

Sokolova, K., & Kefi, H. (2020). Instagram and YouTube bloggers promote it, why
should I buy? How credibility and parasocial interaction influence purchase
intentions. Journal of Retailing and Consumer Services, 53.
Statista (2021a) Most popular social networks worldwide as of January 2021, ranked
by number of active users. URL: https://www.statista.com/statistics/272014/globalsocial-networks-ranked-by-number-of-users/ (Läst 13.5.2021)
Statista (2021b) Number of social network users worldwide from 2017 to 2025.
URL: https://www.statista.com/statistics/278414/number-of-worldwide-socialnetwork-users/ (Läst 5.10.2021)
Statista (2021c) Number of daily active TikTok users via Android worldwide as of
June 2021. URL: https://www.statista.com/statistics/1090659/tiktok-dau-worldwideandroid/ (Läst 5.10.2021)
Statista (2020) Monthly number of sponsored stories and posts on Instagram
worldwide in 2019. URL: https://www.statista.com/statistics/1124161/monthlysponsored-stories-posts-instagram-iworldwide/ (Läst 26.8.2021)
Statistikcentralen (2020) Internetanvändningen för att följa medier och kommunicera
har ökat. URL: https://tilastokeskus.fi/til/sutivi/2020/sutivi_2020_2020-1110_tie_001_sv.html (Läst 25.5.2021)
Sternthal, B., Phillips, L. W., & Dholakia, R. (1978). The persuasive effect of scarce
credibility: a situational analysis. Public Opinion Quarterly, 42(3), 285-314.
Stewart, M. C., & Arnold, C. L. (2018). Defining social listening: Recognizing an
emerging dimension of listening. International Journal of Listening, 32(2), 85-100.
Taylor, C. R. (2020). The urgent need for more research on influencer marketing.

94

Tilastokeskus (2019). Puolet suomalaisista ostanut verkkokaupasta viimeisen kolmen
kuukauden aikana. URL: https://www.stat.fi/til/sutivi/2019/sutivi_2019_2019-1107_tie_001_fi.html (Läst 13.9.2021)
Tilastokeskus (2020). Internetin käyttö medioiden seuraamiseen ja viestintään
lisääntynyt. URL: https://www.stat.fi/til/sutivi/2020/sutivi_2020_2020-1110_tie_001_fi.html (Läst 13.9.2021)
Tobin, J. (2019) Three Influencer Marketing Problems That Brands Themselves
Have Created. URL:
https://www.forbes.com/sites/forbesagencycouncil/2019/10/14/three-influencermarketing-problems-that-brands-themselves-have-created/?sh=169b76ec6a3e (Läst
28.2.2021)
Tobin, J. (2018) A New Metric Is About To Disrupt Influencer Marketing: The
Saturation Rate. URL:
https://www.forbes.com/sites/forbesagencycouncil/2018/09/25/a-new-metric-isabout-to-disrupt-influencer-marketing-the-saturation-rate/?sh=14e90bb7166c

(Läst

20.9.2021)
Tomoson (2015) Influencer Marketing Study URL:
https://www.tomoson.com/blog/influencer-marketing-study/ (Läst 17.12.2020)
Uzunoğlu, E., & Kip, S. M. (2014). Brand communication through digital influencers:
Leveraging blogger engagement. International Journal of Information Management,
34(5), 592-602.
Valos, M. J., Habibi, F. H., Casidy, R., Driesener, C. B., & Maplestone, V. L. (2016).
Exploring the integration of social media within integrated marketing communication
frameworks: Perspectives of services marketers. Marketing Intelligence & Planning.
Vivek, S. D., Beatty, S. E., & Morgan, R. M. (2012). Customer engagement: Exploring
customer relationships beyond purchase. Journal of marketing theory and practice,
20(2), 122-146.
95

We are Social (2019) Digital 2019: Global Internet Use Accelerates. URL:
https://wearesocial.com/blog/2019/01/digital-2019-global-internet-use-accelerates
(Läst 28.11.2020)
West, C. (2021) How to add a link to your Instagram Story. URL:
https://sproutsocial.com/insights/instagram-swipe-up/ (Läst 15.10.2021)
Wheeler, S. (2019) Sponsorship Saturation: How Much Sponsored Content Is Too
Much?

URL:

https://influence.bloglovin.com/sponsorship-saturation-how-much-

sponsored-content-is-too-much-a53c8b594810 (Läst 21.9.21)
Xiao, M., Wang, R., & Chan-Olmsted, S. (2018). Factors affecting YouTube
influencer marketing credibility: a heuristic-systematic model. Journal of media
business studies, 15(3), 188-213.

96

BILAGOR
Bilaga 1: Intervjuguide svenska
Intervjufrågor
Allmänna frågor
• Berätta kort om dig själv, vilket företag du jobbar för samt vad du gör i
företaget.
• Kan du berätta lite om företagets historia med influencermarknadsföring, är
det nytt för företaget eller har det använts redan länge?
Influencer marketing
• Vad kännetecknar en bra influencer i allmänhet?
• I vilket syfte använder det företaget du jobbar på influencer marketing?
• Har ni liknande strategi för alla influencers ni använder er av?
• Vilka typer av influencers använder ni er av? (Mega, makro, mikro, nano)
• Vilken typ av influencer anser ni vara bäst/mest lämplig för företaget?
Processen
• Kan du i stora drag berätta hur er process ser ut från tillfället när ni behöver
en ny influencer i er marknadsföring.
• Vilka metoder/verktyg använder ni er av för att hitta influencers att jobba
med?
• Hur identifierar ni en bra influencer?
• Vad anser du vara fördelarna och nackdelarna med ert sätt att söka fram/hitta
influencers att samarbeta med?
• Vilka är utmaningarna med att hitta influencers på den finländska
marknaden?
• Hur tror du processen att hitta influencers skiljer sig mellan företag, vilka
faktorer påverkar processen? (Hur stort eller välkänt företaget är till exempel)
• Låt oss säga att ni står mellan två influencers, vilka faktorer är det som avgör
vem ni väljer?
• Hur stor roll spelar antalet följare i ert val av influencer?
• Hur tror du sökningen av influencers kommer utvecklas i framtiden?
• Finns det något du ännu vill tillägga?

Bilaga 2: Intervjuguide finska
Haastattelukysymykset
Yleisiä kysymyksiä
• Voitko kertoa vähän itsestäsi ja roolistasi yrityksessä?
• Voitko kertoa mikä on yrityksen historia vaikuttajamarkkinoinnin kanssa,
onko se uusi juttu teille vai jo kauan käytetty markkinointitapa?

97

Vaikuttajamarkkinointi
• Millainen on hyvä vaikuttaja? minkälaiset ominaisuudet on hyvällä
vaikuttajalla?
• Mihin tarkoitukseen yritys käyttää vaikuttajia markkinoinnissaan?
• Onko teillä samanlainen strategia vaikuttajamarkkinoinnin suhteen kaikille
tuotemerkeille?
• Millaisia vaikuttajia käytätte ja miksi? (Mega, makro, mikro, nano)
• Minkätyyppinen vaikuttaja on teidän mielestä paras yritykselle?
Prosessi
• Voitko kertoa miltä prosessi näyttää siitä hetkestä lähtien, kun tarvitsette
uuden vaikuttajan yhteistyöhön?
• Minkälaisia työkaluja käytätte vaikuttajien löytämiseen?
• Miten tunnistatte hyvän ja sopivan vaikuttajan yritykselle?
• Mitkä ovat mielestäsi hyvät ja huonot puolet teidän tavassa etsiä vaikuttajia?
• Mitkä ovat vaikuttajien löytämisen haasteet Suomessa?
• Miten luulet että prosessi eroaa eri yritysten välillä, mitkä tekijät vaikuttavat
prosessiin, esim. Yrityksen koko ja miten tunnettu se on?
• Oletetaan, että olette kahden vaikuttajan välillä, mitkä tekijät vaikuttavat
siihen kenet te valitsette?
• Miten paljon vaikuttajan seuraajamäärä vaikuttaa teidän vaikuttajavalintaan?
• Miten luulet että etsiminen ja valitseminen näyttää 5-10 vuoden päästä?
• Onko vielä jotain, mitä haluaisit lisätä?

98

