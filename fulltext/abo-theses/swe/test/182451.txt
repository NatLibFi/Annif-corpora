Klasslärares tankar kring lärarstuderandes
populärvetenskapliga videor och didaktiska
tilläggsmaterial

Sofia Schütten

Magisteravhandling i pedagogik
Fakulteten för pedagogik och välfärdsstudier
Åbo Akademi
Vasa, 2021

2

Abstrakt
Författare

Årtal

Sofia Schütten

2021

Arbetets titel

Klasslärares tankar kring lärarstuderandes populärvetenskapliga videor och didaktiska
tilläggsmaterial.
Opublicerad avhandling för magisterexamen i pedagogik

Sidantal (tot.)

Vasa: Åbo Akademi. Fakulteten för pedagogik och välfärdsstudier.

47 (54)

Denna avhandling skrivs inom projektet ”Samverkan mellan klasslärares magisteravhandling
och skolsamfundet i det digitala samhället” Projektets arrangörer är Gunilla Eklund och Jessica
Aspfors. Syftet med projektet är att lärarstuderande ska göra sina magisteravhandlingar till ett
populärvetenskapligt material och på så sätt nå ut med sin kunskap till lärare i yrkeslivet.
Referat

Syftet med denna avhandling är att undersöka klasslärares syn på lärarstuderandes
populärvetenskapliga material ur ett skolperspektiv. Syftet är mer specifikt att undersöka hur
klasslärare ser på betydelsen av lärarstuderandes videopitch med tillhörande material för
skolsamfundet, skolan och läraryrket. Forskningsfrågorna är följande:
1. Vad anser klasslärare om lärarstuderandes populärvetenskapliga material?
2. Hur kan klasslärare använda lärarstuderandes populärvetenskapliga material?
3. Hur önskar klasslärare utveckla lärarstuderandes populärvetenskapliga material?
Studien utgår från en hermeneutisk forskningsansats och tre intervjuer har genomförts med
utbildade klasslärare som arbetar i grundskolan F-6. Narrativ analys användes till studien som
baserar sig på att analysera berättelser. Resultaten visade att klasslärarna anser att både videorna
och de didaktiska tilläggsmaterialen är användbara och har relativt bra innehåll. Klasslärarna är
överlag positiva till de populärvetenskapliga presentationerna av videomaterialen, men anser att
det finns utvecklingsmöjligheter. Klasslärarna anser att materialen är användbara inom olika
områden och på olika sätt men att vissa material kräver kompletteringar. Klasslärarna ger förslag
till förbättringar främst vad gäller konkretisering och tydlighet i materialen. Studien visar som
helhet att lärarstuderandes populärvetenskapliga videomaterial samt deras didaktiska
tilläggsmaterial utifrån deras magisteravhandlingar är betydelsefulla för skolsamfundet, skolan
och läraryrket.
Sökord / indexord

Forskningsbaserad utbildning, research-based education, populärvetenskapligt, popular science,
teacher education, lärarutbildning

3

Innehållsförteckning
Abstrakt......................................................................................................................... 2
1. Inledning ................................................................................................................... 5
1.1 Bakgrund och val av tema .................................................................................... 5
1.2 Syfte och forskningsfrågor ................................................................................... 7
1.3 Avhandlingens disposition ................................................................................... 7
2. Den forskningsbaserade lärarutbildningen ........................................................... 9
2.1 Forskningsbaserad lärarutbildning ....................................................................... 9
2.2 Koppling mellan forskning och läraryrket .......................................................... 12
2.3 Lärarstuderandes syn på forskningsbaserade studier och skrivande .................. 13
3. Populärvetenskapligt material .............................................................................. 15
3.1 Vetenskapligt versus populärvetenskapligt ........................................................ 15
3.2 Att skriva populärvetenskapligt .......................................................................... 17
3.3 Populärvetenskapligt material i form av video ................................................... 19
4. Metod och genomförande ...................................................................................... 21
4.1 Syfte och forskningsfrågor ................................................................................. 21
4.2 Kvalitativ metod ................................................................................................. 21
4.3 Hermeneutik som forskningsansats .................................................................... 22
4.4 Intervju som datainsamlingsmetod ..................................................................... 23
4.5 Kursen Forskning i pedagogik ........................................................................... 24
4.6 Val av informanter och undersökningens genomförande ................................... 26
4.7 Analys av data .................................................................................................... 27
4.8 Tillförlitlighet, trovärdighet och etik .................................................................. 28
5. Resultatredovisning ................................................................................................ 31
5.1 Calles syn på två videopitchar med tillhörande material .................................... 31
5.2 Annas syn på två videopitchar med tillhörande material ................................... 34

4
5.3 Berits syn på två videopitchar med tillhörande material .................................... 37
5.4 Lärares syn på lärarstuderandes populärvetenskapliga material ........................ 40
6. Diskussion ............................................................................................................... 43
6.1 Resultatdiskussion .............................................................................................. 43
6.2 Metoddiskussion ................................................................................................. 46
6.3 Implikationer ...................................................................................................... 47
Litteraturförteckning

Bilagor
Bilaga 1: Avtal om nyttjanderätt till Resultat
Bilaga 2: Forskning i pedagogik, kursuppgift

5

1. Inledning
I detta kapitel presenteras avhandlingens bakgrund och val av tema samt temats relevans i
relation till skolan och samhället. Därefter redovisas avhandlingens syfte, forskningsfrågor och
slutligen avhandlingens upplägg.

1.1 Bakgrund och val av tema
Denna avhandling skrivs inom projektet Samverkan mellan klasslärares magisteravhandling
och skolsamfundet i det digitala samhället vars projektledare är Gunilla Eklund och Jessica
Aspfors. Målet med projektet är att lärarstuderande ska göra sina magisteravhandlingar till ett
populärvetenskapligt material och på så sätt nå ut med sin kunskap till lärare i yrkeslivet på ett
mer tillgängligt sätt än tidigare. Jakhelln, Eklund, Aspfors, Bjørndal och Stølen (2019) anser
att lärarstuderande behöver få uppleva konkreta kopplingar mellan läraryrket och de
forskningsrelaterade studierna som ingår i lärarutbildningen, vilket är anledningen till att
lärarstuderandena ska göra ett populärvetenskapligt material. Eklund, Aspfors och Hansén
(2019) tillägger att lärare som varit aktiva i ett respektive fem år anser att det krävs och behövs
mer konkret koppling mellan magisteravhandlingen och lärares dagliga arbete. Detta behövs
eftersom de nyutexaminerade lärarna har svårigheter att se en koppling mellan läraryrket och
forskningsbaserade studier.
Lärarutbildningen i Finland är forskningsbaserad, vilket innebär att lärarstuderande
utvecklas som individer med hjälp av forskningskunskaper. Under utbildningen får
studerandena dessutom utvecklas inom förmågor som argumenterande, beslutsfattande och
förmågan att motivera sina val. Syftet med forskningsbaserad lärarutbildning är att studerande
ska bli självständiga, ansvarstagande samt reflekterande individer och därefter kunna grunda
sina val som lärare och sin undervisning på forskning. (Aspfors & Eklund, 2017.)
Lärarstuderandes syn på den forskningsbaserade utbildningen och upplevelserna av
magisteravhandlingen samt nyttan av de forskningsbaserade kurserna varierar. Upplevelserna
handlar om både de som anser att skrivandet av magisteravhandlingen är mycket användbart i
läraryrket, och de som anser att skrivandet av magisteravhandlingen tar upp dyrbar tid som
borde användas till något mer nödvändigt och användbart. De sistnämnda ger som exempel att
de hellre skulle ha mer praktik och praktiska kurser som kan tillämpas i läraryrket eller kurser
som ger dem praktiska verktyg som de har nytta av i läraryrket. Många lärarstuderande anser

6
att skrivandet av magisteravhandling är onödigt, då de inte ser någon koppling mellan forskning
och läraryrket och menar att lärarutbildningen är för teoretisk. (Eklund, 2018.)
En lärarutbildning på magisternivå finns för att förbättra lärarstuderandes
yrkeskvalifikationer och för att de forskningsbaserade studierna ska utveckla lärarstuderande
till professionella lärare. Med hjälp av forskningsstudier får studerande utveckla förmågor
såsom förmåga att tänka mer analytiskt, kritiskt och reflekterande. Vid skrivande av
magisteravhandling får studerandena själva välja ett tema som de är intresserade av och många
säger att de lärt sig mycket om just det valda temat. Flera studerande känner däremot att de
forskat i och om sådant som de inte har någon nytta av i läraryrket. En annan kritik som
framkommit är att ingen använder eller läser magisteravhandlingarna, vilket gör att
lärarstuderandena känner att de lagt ner mycket tid på ett arbete som ingen annan eller ens de
själva har nytta av. (Eklund m.fl., 2019.)
Utgående från dessa tidigare studier har kursen Forskning i pedagogik således skapats.
Kursen Forskning i pedagogik startade hösten 2019 vid Åbo Akademi i Vasa för
lärarstuderande som studerar på magisternivå. Målet med kursen är att lärarstuderande utifrån
sina magisteravhandlingar ska kunna förmedla kunskapen i avhandlingarna till den målgrupp
som deras magisteravhandling berör. Lärarstuderandena ska under kursens gång skapa ett
populärvetenskapligt material utifrån sina magisteravhandlingar och materialet ska bestå av en
rubrik och ingress, en videopitch1 eller podcast och ett didaktiskt tilläggsmaterial. (se Bilaga 1)
I en SWOT-analys som studerande gjorde inom kursen Forskning i pedagogik
besvarade de två frågor: 1) Vilka fördelar och nackdelar kan det finnas med att utarbeta
populärvetenskapligt material utgående från den egna magisteravhandlingen? 2) Vilka
möjligheter och utmaningar kan det finnas när resultat från den egna magisteravhandlingen
förmedlas till skola och samfund på ett populärvetenskapligt sätt? Fördelar som studerandena
nämnde var bland annat upplevelserna av en ökad kreativitet, en större översikt över arbetet, ett
mer lättbegripligt sätt att visa resultaten, en ökad möjlighet till större publicitet, en ökad digital
kunskap, och en mer sedd avhandling samt ett mervärde åt skrivandet av magisteravhandling.
Nackdelar som studerandena nämnde var att materialet inte är genomtänkt och att all
information som bör komma med inte kan eller får plats i videopitchen. Möjligheter som togs
upp var att tillgängligheten kan öka, en större påverkan i skolsamfundet, avhandlingens kunskap
kan få en snabbare och lättare spridning, att lärare kan bli mer motiverade att testa något nytt

1

En videopitch är ett kort videoklipp där ett problem tas upp och beskrivs samt lösningen på det.

7
och att studerandena har större nytta av sin avhandling. Utmaningar var att det krävs mycket
planering och eftertanke för att det ska bli en bra videopitch och att det kan vara svårt att lyfta
fram det väsentliga ur en omfattande magisteravhandling.
Pelger (2018) anser att populärvetenskapligt skrivande och skapande ökar studerandes
möjligheter att vidga sina perspektiv. Hon tillägger vidare att populärvetenskapligt skrivande
gör att studerande reflekterar mera över sin egen kunskap och på så sätt ser sin egen utveckling
och hur mycket de har lärt sig under tiden deras skrivande pågått. Vid populärvetenskaplig
metod är det viktigt att göra temat relevant för den målgrupp som är i fokus och även ändra
språket till ett mer vardagligt så att den förmedlade kunskapen ska vara förståeligt för
målgruppen. (Pelger, 2018.) Med denna avhandling vill jag uppmärksamma det
populärvetenskapliga tillvägagångssättet samt öka insikten om och förståelsen av kopplingen
mellan forskning och läraryrket. Jag vill dessutom nå ut till andra lärarstuderande så att även de
kan få en större förståelse för meningen med skrivande av magisteravhandling och på vilket
sätt den kan komma till nytta i läraryrket.

1.2 Syfte och forskningsfrågor
Syftet med denna avhandling är att undersöka klasslärares syn på lärarstuderandes
populärvetenskapliga material ur ett skolperspektiv. Syftet är mer specifikt att undersöka hur
klasslärare ser på betydelsen av lärarstuderandes videopitch med tillhörande material för
skolsamfundet, skolan och läraryrket. Forskningsfrågorna är följande:
1. Vad anser klasslärare om lärarstuderandes populärvetenskapliga material?
2. Hur kan klasslärare använda lärarstuderandes populärvetenskapliga material?
3. Hur önskar klasslärare utveckla lärarstuderandes populärvetenskapliga material?

1.3 Avhandlingens disposition
Avhandlingen består av sex kapitel. I kapitel 1 redovisas avhandlingens bakgrund, tema, syfte
och forskningsfrågor samt disposition. I kapitel 2 beskrivs den forskningsbaserade
lärarutbildningen och relationen mellan forskning och läraryrket. Kapitlet avslutas med att
beskriva lärarstuderandes syn på forskningsbaserade studier och skrivande. I kapitel 3 beskrivs
skillnader mellan vetenskapligt och populärvetenskapligt material samt populärvetenskapligt
material i form av video. I kapitel 4 redovisas metod och undersökningens genomförande, i

8
kapitel 5 presenteras studiens resultat och i kapitel 6 diskuteras undersökningens resultat, metod
och dess implikationer.

9

2. Den forskningsbaserade lärarutbildningen
I detta kapitel presenteras den forskningsbaserade lärarutbildningen, relationen mellan
forskning och läraryrket samt vilken syn lärarstuderande har på de forskningsbaserade
studierna inom lärarutbildningen.

2.1 Forskningsbaserad lärarutbildning
År 1970 började lärarutbildningen i Finland ordnas vid universitet och år 1979 infördes krav på
magisterexamen för lärarstuderande inom grundskola och gymnasium, vilket gjorde att
lärarutbildningen blev en femårig utbildning. Under tiden lärarutbildningen fick en ökad
akademisk status utvecklades det forskningsbaserade tillvägagångssättet. (Malinen, Väisänen
& Savolainen, 2012.) Enligt Menter och Flores (2020) finns det tre olika sätt att närma sig
forskning i lärarutbildningen: forskning inom lärarutbildning, forskning på lärarutbildning och
forskning om lärarutbildning. I Finlands lärarutbildningar gäller forskning inom
lärarutbildningen. Maaranen (2010) påpekar vidare att det finns två olika aspekter på den
forskningsbaserade lärarutbildningen. Den ena aspekten innebär att utbildningen utgår från
forskningsresultat gällande lärarutbildning och att utbildningen anpassas vartefter nya
forskningsbevis framträder. Den andra aspekten innebär att lärartänkande och reflektion är i
fokus i den forskningsbaserade lärarutbildningen, vilket betyder att beslut som fattas kräver
motiveringar.
Inom utbildning på högre nivå har fyra olika forskningsinriktningar tagits fram. De
forskningsinriktningar som nämns är den forskningsledda, den forskningsinriktade, den
forskningsinformerande och den forskningsbaserade. Lärarutbildningarna i Finland utgår från
den forskningsbaserade inriktningen. (Krokfors, Kynäslahti, Stenberg, Toom, Maaranen,
Jyrhämä, Byman & Kansanen, 2011.) Jakhelln m.fl. (2019) tillägger att läroplanen inom den
forskningsledda undervisningen är uppbyggd kring förståelsen av resultat från forskning samt
ämnesinnehåll.

Inom

forskningsresultaten

den
och

forskningsinriktade
förståelsen

för

undervisningen

forskningsprocessen

läggs
och

vikten
inom

på
den

forskningsinformerade undervisningen läggs vikten på undervisnings- och inlärningsprocessen.
Inom den forskningsbaserade lärarutbildningen i Finland finns det fyra olika karakteristiska
delar (Krokfors m.fl., 2011); lärarutbildningen är strukturerad utifrån grundläggande forskning
av utbildning, undervisningen baserar sig på aktuell forskning, lärarstuderande får ta del av

10
aktiviteter som gör att de lär sig argumentera, ta beslut och motivera frågor som gäller
pedagogiska problem samt att lärarstuderande utför forskning och får kunskap om det.
Den största utmaningen i den forskningsbaserade lärarutbildningen enligt Munthe och
Rogne (2015) är att ge lärarstuderande den utrustning i form av färdigheter och kunskaper som
behövs för att de ska få ett effektivt lärande. Lärarstuderande ska i läraryrket även klara av att
möta en bred variation av elever i klassrummet gällande intelligens, beteende samt fysiska och
kulturella skillnader och svårigheter. För att uppnå det krävs det att lärarutbildningen stöder
blivande lärare att bli innovatörer och forskare inom utbildning för fortsatt lärande och
utveckling i skolsamfundet. (Munthe & Rogne, 2015.) För att öka möjligheten att utbilda
självständigt tänkande lärare som kan använda forskningskunskap i läraryrket utvecklades
lärarutbildningen till en magisterutbildning (Maaranen, 2010). En lärarutbildning på
magisternivå kan utveckla lärarstuderandenas fördjupade lärande och ge ökad förståelse.
Lärarstuderandena får även fördelar av forskningen och de forskningsbaserade kurserna som
uppstod i samband med en förlängd lärarutbildning. Lärarutbildningen förlängdes till
magisternivå för att lärarstuderande skulle få högre yrkeskvalifikationer. Magisterutbildningen
gör att lärarstuderandena får en högre kompetensnivå samt bidrar till att utbilda professionella
lärare i en större omfattning. (Eklund m.fl., 2019.) I magisterexamen tillades också en
magisteravhandling som slutarbete, vilket gör att lärarstuderande i en bredare utsträckning får
bekanta sig med flera vetenskapliga verktyg, såsom metoder för insamling av data, analytiskt
tänkande, tolkning och utvärdering (Aspfors & Eklund, 2017; Eklund, 2018). Lärarstuderande
får dessutom möjlighet till att vara självständiga och ta ansvar över sitt eget lärande vid
skrivandet av magisteravhandling (Nikolov, Saunders & Schaumburg, 2020).
Enligt Nikolov m.fl. (2020) kan egen forskning främja en forskande och reflekterande
attityd, vilket i sin tur kan hjälpa lärarstuderande i det kommande läraryrket att hantera de olika
krav som finns. Menter och Flores (2020) tillägger att forskning är viktigt för att kunna
förbereda blivande lärare att följa med i samhället och efter de krav som kommer med tiden och
i utvecklingen. Ett exempel är Covid-19 då det i samband med pandemin lades stort ansvar på
lärarna och att de skulle klara av de krav och hinder som uppstod som följd av pandemin. Därav
behöver lärarstuderande tankesätt som gör att de kan följa med i utvecklingen och anpassa sig
enligt de krav som finns (Menter & Flores, 2020.)
Forskning som grund i lärarutbildningen behövs för att främja innovativa lärare som vill
fokusera på fortsatt lärande och förändring (Aspfors & Eklund, 2017). Eftersom all
undervisning är baserad på forskning i Finland får lärarstuderandena lära sig om argumentation,

11
beslutsfattande, motiveringar och forskningskunskaper under lärarstudierna. Aspfors och
Eklund (2017) menar vidare att användningen av forskningsmetoder i lärarutbildningen ger en
utveckling både på individuell och kollektiv nivå. De utvecklingsområden hos lärarstuderande
som förbättras är förmågan att kunna analysera, att tänka kritiskt samt intellektuell och
individuell utveckling. Det som utvecklas på en kollektivnivå är förmågan att kunna tänka
systematiskt, utvecklandet av ett professionellt språk och reflekterande. Puustinen, Säntti,
Koski och Tammi (2018) anser däremot att en forskningsbaserad lärarutbildning kan ses
problematisk både från det teoretiska och det praktiska perspektivet. I deras studie om
forskningsbaserad utbildning framkom att majoriteten av informanterna hade en positiv attityd
gentemot lärarutbildningen medan det även fanns de som kritiserade den.
Målsättningen med den femåriga kandidat- och magisterexamen inom den
forskningsbaserade lärarutbildningen är att utbilda självständiga lärare (Munthe & Rogne,
2015). Genom kandidat- och magisteravhandlingar lär sig studerande att göra rationella beslut
som baserar sig på teori samt kan bidra och ta till sig forskning. Målet med Finlands
forskningsbaserade lärarutbildning är att utbilda lärare som är självständiga, ansvarstagande
och reflekterande och som kan grunda sin undervisning på forskning. (Aspfors & Eklund, 2017;
Eklund, 2018.) Maaranen (2010) tillägger att det som menas med reflekterande lärare är de som
kan relatera forskning till sitt arbete och anpassa sina val genom att tänka mer
forskningsbaserat.
Inom den finländska forskningsbaserade lärarutbildningen får studerande studera ett
huvudämne, ett biämne, metodologiska studier samt övriga studier i relation till läraryrkets
verklighet (Hansén m.fl., 2015). Jakhelln m.fl. (2019) tydliggör att i lärarutbildningen ingår
allmän didaktik, ämnesdidaktik, pedagogisk psykologi, pedagogisk filosofi samt kandidat- och
magisteravhandling, där studerandena i sina avhandlingar ska skriva om utbildning. Under
forskningsprocessen får studerandena bekanta sig med vetenskaplig forskning, skriva
vetenskapligt samt gå kurser i forskningsmetodik. Inom kurserna i forskningsmetodik på både
kandidat- och magisternivå, får studerande bekanta sig med kvantitativa och kvalitativa metoder
och på magisternivå får de mer fördjupade metodkunskaper. Magisteravhandlingen är
lärarstuderandes slutgiltiga examensarbete och ger studerandena behörighet som klasslärare.
Magisteravhandlingen består av 30 sp2 och magisterexamen består totalt av 120 sp. Parallellt
med skrivandet av magisteravhandlingen deltar studerandena dessutom i seminarier där

2

sp är en förkortning av studiepoäng och varje studiepoäng motsvarar ungefär 27 timmars arbete.

12
studerande i mindre grupper tillsammans med handledare har möjlighet att hjälpa varandra med
skrivandet av magisteravhandlingen. Varje studerande tilldelas dessutom en handledare som
ska hjälpa och stöda i skrivandet under hela avhandlingsprocessen i form av individuell
handledning. Under temaseminarierna får skribenterna presentera sina texter i process och
slutligen sin färdiga avhandling. En studerande från samma seminariegrupp är opponent på
avhandlingen och ger feedback åt skribenten. (Hansén m.fl., 2015.)

2.2 Koppling mellan forskning och läraryrket
Puustinen m.fl. (2018) påpekar att lärare ska basera sin undervisning på vetenskapliga bevis
och teoribaserat pedagogiskt tänkande, vilket gör att forskning bör ligga till grund för all
undervisning. Evidensbaserad och evidensinformerad praktik är två olika perspektiv som lärare
kan utgå från vid användning av forskning. Inom evidensbaserad praktik använder lärare
forskningsresultat för att förbättra undervisningen eller vissa enstaka undervisningsområden.
Inom evidensinformerad praktik används forskningsresultaten mer indirekt genom att lärare
anpassar forskningskunskapen efter hens egen kontext. Det nämns dessutom en tredje form så
att lärare analyserar problem som kan beröra undervisning, klassrum eller skola och kan utifrån
forskning utvärdera förbättringar som har testats (Baan, Gaikhorst, van´t Noordende & Volman,
2019).
Baan m.fl. (2019) använder uttrycket undersökningsbaserad när de vill beskriva
användning och riktande av forskning för att utvärdera och förbättra undervisningen. Deras
studie visar att det är få lärare som har motivation för att utföra forskning i skolan, däremot är
det många lärare som använder forskning och kritiskt granskar sin egen undervisning och
reflekterar över den. Att lärare använder forskning i undervisning är enligt Maaranen (2010)
fördelaktigt för flera parter. Det finns fördelar för läraren själv, för eleverna, för föräldrarna, för
arbetsgemenskapen och samhället. Lärarna i undersökningen, gjord av Maaranen (2010), menar
att lärarforskning är bra för utvecklingen och att läraryrket bör utvecklas för optimala resultat i
undervisningen. Lärarnas utveckling kan skapa möjligheter till goda relationer, där lärarna kan
samarbeta och ha en bra relation med både elever och andra lärare som har olika personligheter
och funktionsvariationer. Kunskapen som lärarna innehar gällande undervisningsmetoder
utvecklas parallellt med forskningen. Mer generellt ska en lärare följa med i utvecklingen som
sker i samhället och utifrån det skapa de bästa förutsättningar både för sig själv, för eleverna
samt för skolan och samhället.

13
Baan m.fl. (2019) förespråkar undersökningsbaserade metoder och tillägger att det finns
olika former såsom självstudier, databaserat arbete, bevisbaserat arbete, aktionsforskning,
lektionsstudie och designbaserad forskning. Baan m.fl. utgår från tre olika teman; användning
av systematisk reflektion, användning av forskning och ledning av forskning. Det som menas
med systematisk reflektion är att läraren använder aktiviteter i klassrummet som leder till en
djupare förståelse. Exempel på aktiviteter kan vara testresultat, feedback av eleverna eller
observation. Maaranen (2010) betonar vikten av reflekterande lärare i yrket och nämner att det
finns fem olika delar av en reflekterande lärare. I den första delen ingår att läraren ska undersöka
och lösa dilemman som uppstår i undervisningen. Den andra delen handlar om de värden och
antaganden som läraren tar med sig i sin undervisning, att läraren är medveten om och
ifrågasätter dessa. Den tredje delen handlar om att läraren ska vara uppmärksam på
sammanhanget som hen undervisar i, både på det institutionella och det kulturella
sammanhanget. Den fjärde delen handlar om att läraren ska engagera sig i läroplanen och
utvecklingen av den och av skolan. Den femte och sista delen är att läraren ska ta ansvar för sin
egen professionella utveckling. Faktorer som enligt Baan m.fl. (2019) påverkar lärarens
undersökningsbaserade arbete är tid, stödjande, klimat, äganderätt, kvalité på stödjande och
tillgång till källor. Många lärare känner dessutom att det blir mycket extra arbete för dem om
de ska påbörja det undersökningsbaserade arbete som dessutom kräver samarbete med andra
lärare. Studien visar dock att nyutexaminerade lärare från en forskningsbaserad lärarutbildning
använde mer forskning i klassrummet än de lärare som utbildades från en lärarutbildning som
inte var forskningsbaserad.

2.3 Lärarstuderandes syn på forskningsbaserade studier och skrivande
I en studie av Malinen m.fl. (2012) som pågick 2005–2007 undersöktes lärarstuderandes åsikter
om den forskningsbaserade lärarutbildningen. Resultatet visade att lärarstuderande förstod de
forskningsrelaterade studierna men ansåg att den pedagogiska innehållskunskapen är mer
betydelsefull. I Eklunds (2018) studie framgick även att lärarstuderandena ansåg att skrivandet
av magisteravhandlingen gav dem kunskap om ett specifikt tema, utvecklade deras
professionella språk och lärde dem använda forskning i praktiken. Det fanns även
lärarstuderande som ansåg att forskningsstudierna upptar en alltför stor del av
lärarutbildningen, att utbildningen är för teoretisk och att forskningsstudierna skulle ersättas
med praktikrelaterade studier.

14
För sin magisteravhandling väljer lärarstuderandena ett tema som de finner intressant
och när processen är klar anser majoriteten att de lärt sig mycket om temat. Det finns dock
lärarstuderande som forskat om teman som de inte har någon direkt nytta av i läraryrket. Vissa
lärarstuderande anser även att de olika delarna i en magisteravhandling fått oproportionerlig
uppmärksamhet och att det borde vara mindre teori och mer fokus på det empiriska materialet.
Lärarstuderandena

framhåller

att

ingen

vare

sig

läser

eller

tar

tillvara

deras

magisteravhandlingar, vilket gör att nyttan av att skriva dem blir mindre och arbetet känns mer
onödigt än värdefullt. Trots att lärarstuderande känner att de inte direkt kan använda
magisteravhandlingen i läraryrket, får de goda erfarenheter av att skriva ett större arbete. Den
individuella utvecklingen som lärarstuderande genomgår under arbetets gång kan även indirekt
ha positiv inverkan i läraryrket. (Eklund m.fl., 2019.)
Enligt Aspfors och Eklund (2017) anser lärarstuderande att relationen mellan forskning
och läraryrket är diffus och att det finns en svag koppling mellan dem. De har även svårigheter
att koppla ihop teori med praktik. Lärarstuderande förstår att forskning är viktig för en
professionell lärare, men de upplever att utbildningen inte ger dem tillräckligt med verktyg inför
arbetslivet. Lärarstuderande har svårt att relatera forskningsstudier till läraryrket och anser att
det praktiska får för lite utrymme i utbildningen (Eklund, 2018). Trots detta uppskattar många
lärarstuderande den forskningsbaserade lärarutbildningen och förstår dess betydelse och
relevans. En annan orsak till att studerande är kritiska till en forskningsbaserad lärarutbildning
är att de inte kan förstå hur de blir en bättre lärare genom att skriva avhandlingar. (Eklund,
2018.) Även Puustinen m.fl. (2018) påpekar att lärarstuderande har svårt att förstå forskningens
roll i utbildningen och läraryrket.
Länken mellan teori, praktik och forskning är svag, och Flores (2018) anser att
lärarstuderandes magisteravhandling kunde hjälpa lärarstuderande att kombinera undervisning
och forskning. Baan, Gaikhorst och Volman (2020) hävdar att det är av stor vikt att fokusera på
kopplingen mellan forskning och pedagogisk praxis. I deras studie framkom även att
lärarstuderande anser att det är svårt att koppla ihop den teoretiska kunskapen med den
praktiska. Hansén, Eklund och Sjöberg (2015) tillägger att studerandena anser att
lärarutbildningen är för teoretisk samt att det teoretiska dominerar över det praktiska, vilket gör
att studerandena blir osäkra i slutskedet av studierna när de småningom ska börja jobba som
professionella lärare. Lärarstuderandena har till viss del också svårt att se hur
magisteravhandlingen kan kopplas till läraryrket, vilket betyder att studerande behöver få en
ökad förståelse för de forskningsbaserade studierna. (Hansen m.fl., 2015.)

15

3. Populärvetenskapligt material
Inom detta kapitel redogörs skillnaden mellan det vetenskapliga och det populärvetenskapliga
tillvägagångssättet. I kapitlet presenteras även populärvetenskapligt skrivande och
populärvetenskapligt material i videoformat.

Populärvetenskap innebär att någon skriver en text med ett underlag som är vetenskapligt men
som är avsedd för en bredare målgrupp än de individer som är experter inom det ämnesområdet
som det skrivs om (Klepke & Rydell, 2014). Pelger och Nilsson (2015) tillägger att genom det
populärvetenskapliga skrivandet kan skribenten koppla ihop forskningen med vardagslivet och
på så sätt nå ut till flera läsare och inte enbart experter. Putortí, Sciara, Larocca, Crippa och
Pantaleo (2020) betonar vidare vikten av att forskare ska kunna föra fram sina studier och
resultat till andra individer än forskare och att kunskapen om ett visst tema ska kunna förstås
även av dem som inte är experter inom området. Individer som inte betraktar sig som
vetenskapliga har vanligen mindre positiva attityder gentemot vetenskap i jämförelse med de
individer som har en universitetsexamen (Davis, León, Bourk & Finkler, 2020).
Pelger (2011) poängterar vikten av att kunna skriva populärvetenskapligt då
arbetsgivare ofta betonar vikten av mångsidig kompetens och förmåga att förklara komplexa
fenomen för icke-specialister. Populärvetenskapligt skrivande underlättar dessutom
kommunikationen mellan olika individer genom en ökad förståelse över olika ämnesgränser
och mellan olika yrken i arbetslivet. Populärvetenskap är också avgörande vid spridande av ny
kunskap och dess tillgänglighet i samhället så att fler kan ta del av informationen och inte enbart
experter (Pelger, 2011.)

3.1 Vetenskapligt versus populärvetenskapligt
Pelger och Nilsson (2015) påpekar att en populärvetenskaplig text kan nå ut till och förstås av
flera människor än en vetenskaplig text. Det populärvetenskapliga skrivandet kräver reflektion
och argumentation och för att göra det behöver skribenten bredda sitt perspektiv på det
vetenskapliga temaområdet genom att relatera, förklara och generalisera de frågor som är
vetenskapliga. Populärvetenskapligt skrivande är ett verktyg som kan användas för ökad
reflektion, då det krävs att kunna ändra perspektiv och ha en djupare förståelse av temat (Pelger,
2011).

16
Pelger (2011) påpekar att skillnader mellan vetenskapligt och populärvetenskapligt är
bland annat genrens språkstil och retorik. Klepke och Rydell (2014) tillägger att den största
skillnaden mellan en vetenskaplig och en populärvetenskaplig text är att känslor och
spekulationer inte är tillåtna i den vetenskapliga texten. I den populärvetenskapliga texten kan
det däremot vara av stor nytta att spekulera i hur resultatet kan påverka människorna som läser
texten. I den populärvetenskapliga texten vill skribenten dessutom skapa en flytande och
lättförståelig text, vilket gör att noter bör läggas in till sist under texten. I den
populärvetenskapliga texten ska skribenten framföra resultaten på ett begripligt sätt för läsaren
och i ett sammanhang som är bekant för dem. Klepke och Rydell (2014) anser dessutom att de
mest särskiljande egenskaperna mellan en vetenskaplig och en populärvetenskaplig text är
rubriken, dispositionen och språket. Den huvudsakliga skillnaden är dock målgruppen då den
vetenskapliga texten ska nå ut till en grupp av experter medan den populärvetenskapliga texten
ska nå ut till de som inte är sakkunniga i ämnet.
I tabell 2 är skillnaderna mellan en vetenskaplig och en populärvetenskaplig text
sammanställda i enlighet med Klepke och Rydell (2014, s. 14).

17
Tabell 2. Skillnaderna mellan en vetenskaplig och en populärvetenskaplig text (Klepke &
Rydell, 2014, s. 14).

Vetenskaplig text

Populärvetenskaplig text

Rubriken är oftast strikt saklig, även om olika Rubriken ska fånga läsarens intresse och vara
traditioner
förekommer
inom
olika begriplig. Rubriken ska ge läsaren en
ämnesområden.
förförståelse av vad texten handlar om.
Texten har en strikt disposition.

Texten kan vara disponerad på många olika
sätt, som en berättande text eller med en
emfatisk disposition där det viktigaste
kommer först.

Målgruppen är personer som är kunniga inom Målgruppen är personer som inte är experter
ämnet.
inom ämnet.
Texten förklarar inte facktermer.

De facktermer som behöver finnas med ska
förklaras.

Texten innehåller noter och referenslista.

Texten innehåller inte noter i den löpande
texten. Lästips och eller källförteckningar
kan finnas i slutet.

Texten redovisar metoder och resultat.

Om texten tar upp metoder är det bara
översiktligt.

Texten undviker spekulationer.

Texten försöker ofta beskriva den praktiska
betydelse forskningsresultat kan få och hur
det kan påverka läsaren.

Texten är ofta skriven med ett formellt språk. Texten undviker formellt språk. I stället är
språket levande och kan innehålla metaforer.
Exempel kan användas för att argumentera Exempel kan användas för att förklara,
för en tes eller illustrera en poäng.
konkretisera eller underhålla.
Texten har en saklig ton.

Texten kan ha en emotionell laddning.

3.2 Att skriva populärvetenskapligt
Enligt Klepkte och Rydell (2014) är vetenskapliga texter lämpliga för personer som är experter
inom ämnet medan populärvetenskapliga texter riktar sig till de som inte är experter inom
ämnet. Målgruppen är därför viktig att utgå ifrån. Enligt Klepke och Rydell (2014) handlar det
inte bara om att göra texten mer lättförståelig vid övergången från vetenskaplig stil till
populärvetenskaplig stil, utan skribenten behöver kunna förklara och vara pedagogisk i sin text.

18
Det krävs dessutom att skribenten tänker på ett annat sätt vid skrivande av vetenskapliga texter
än när hen skriver populärvetenskapliga texter. Pelger (2018) anser att olika sätt att skriva kan
utveckla studerandes skrivkunskaper och även ämneskunskaper. Hon tillägger att tidigare
studier visar att studerande som skriver populärvetenskapligt får ett vidgat perspektiv om det
ämne de skriver om. Dessutom får studerandena en större helhetsbild och en ökad förståelse för
det aktuella ämnet. Genom populärvetenskapligt skrivande kan studerandena se flera aspekter
som de inte på samma sätt ser genom vetenskapligt skrivande. För det första kan studerande se
sitt projekt i en större och bredare kontext, vilket hjälper dem att klargöra projektets syfte. För
det andra kan populärvetenskapligt skrivande leda till att studerande reflekterar mer över sitt
eget arbete, sin egen kunskap, sina studier och sitt lärande under processens gång. Pelger och
Nilsson (2015) betonar vidare att genom populärvetenskapliga texter ska studerande sträva efter
att väcka intresset för sitt tema även bland de människor som inte är insatta i det.
Enligt Pelger och Nilsson (2015) gör populärvetenskapligt skrivande att studerandena
blir mer medvetna om ämneskunskaperna genom att de måste förtydliga temat och göra texten
begriplig för de som inte är experter inom området. Genom det populärvetenskapliga skrivandet
förbättras även studerandes vetenskapliga skrivande. Pelger (2011) menar att fördelar som
studerandena får ta del av i samband med populärvetenskapligt skrivande är att de lättare kan
se helheten och förstå syftet med sitt projekt mer ingående. Studerandena kan dessutom förstå
vilken påverkan resultatet från deras studie kan ha i framtiden. Populärvetenskapligt skrivande
gör att studerande får en ökad förståelse av ett visst tema och genom den förståelsen ökar deras
eget lärande. Populärvetenskapligt skrivande kan därmed ge studerande djupare förståelse av
ett tema och bättre förberedelse inför arbetslivet. Den populärvetenskapliga retoriken kan även
ge studerandena möjligheter att se ett större sammanhang utifrån deras egna texter och ämnen.
Förutom att se saker ur ett större sammanhang får studerande även ett vidgat perspektiv då de
lyfter fram temat från olika synvinklar, argumenterar för dess relevans, kritiskt reflekterar över
och tar ställning för sina kunskaper. Allt detta är en avgörande förutsättning för en fördjupad
förståelse. Pelger menar därav att den populärvetenskapliga kommunikationen kan ge
studerande ökad förståelse för sitt tema och det egna lärandet samt förbereda dem inför
yrkeslivet.
Populärvetenskapligt skrivande innebär inte enbart att förenkla vetenskap utan det krävs
även att lägga till ett perspektiv som ligger utanför vetenskapstemat och som är relevant i andra
sammanhang än enbart inom vetenskap. Utmaningen ligger därmed i studerandes idéer om
hurudana attityder vanliga människor har till vetenskap samt deras förståelse av det. Då det är

19
till dem som studerande ska nå ut med sitt vetenskapliga skrivande. Detta kräver att studerande
klarar av att ändra vetenskapliga termer till ett mer vardagligt språk och lyfta fram det mest
väsentliga i vetenskapen för att sätta in det i en bredare social kontext. (Pelger, 2018.) Tidigare
studier har visat att studerande har svårt att följa den populärvetenskapliga stilen genom hela
texten och övergår ofta till en vetenskaplig stil och retorik efter inledningen. Studerande lyckas
emellertid ofta skapa en lockande rubrik, anpassa texten så att andra än experter förstår den och
skriva en inledande text som väcker intresse. (Pelger, 2011.) En senare studie av Pelger (2018)
visar däremot att studerande upplever problem vid skrivandet av populärvetenskapliga texter
och har svårt att relatera, hitta argument, kontextualisera och röra sig mellan olika
abstraktionsnivåer och perspektiv i texten.
Pelger och Nilssons (2015) studie visar att studerande har en positiv attityd till
populärvetenskapligt skrivande och att flera hade önskat mer träning inom utbildningen. Många
studerande konstaterade dessutom att populärvetenskapligt skrivande har gett dem ett bredare
perspektiv på vetenskapen. Pelger och Nilsson tillägger att studerandena även fått ett annat
perspektiv på det tema de skrivit om och att studerandena även har blivit bättre på att föra fram
temat till en större målgrupp.

3.3 Populärvetenskapligt material i form av video
Moura, Almeida och Geerts (2016) betonar att en informationskälla i form av en video kan få
uppmärksamhet på ett annat sätt än en vetenskaplig text. Plank, Molnár och Marín-Arraiza
(2017) menar att publicerande av vetenskapliga resultat genom en video har blivit en väsentlig
del av kommunikationen inom vetenskapen. Videor baserade på vetenskap har gjort innehållet
mer användbart genom en djupare förståelse av den publicerade texten. Videoabstrakt kan
enligt Plank m.fl. (2017) ses som en ny genre i vetenskapskommunikation, genom att den kan
kommunicera studiens bakgrund, metod och resultat genom bilder, ljud, videoklipp och text.
En artikel eller vetenskaplig studie har större chans att bli sedd, läst och nerladdad om det finns
en tillhörande video till texten, vilket gör att en video är ett bra verktyg om forskare vill att
deras arbete ska få mera uppmärksamhet. Moura m.fl. (2016) uppmärksammar en studie som
handlar om att nå ut med information om aids genom videor. I den ena videon ges informationen
på ett vetenskapligt sätt och i den andra videon på ett populärvetenskapligt sätt. Resultatet
visade att den vetenskapliga videon gav mer kunskap om aids medan den populärvetenskapliga

20
videon var mer känslomässigt tilltalande. Videon är ett bra komplement till vetenskapliga texter
för att öka medvetenheten om viktiga ämnen men de bör inte ersätta vetenskapliga texter.
Putortí m.fl. (2020) poängterar att människor som ser på videor ger uttryck för mer
uppmärksamhet, engagemang och interaktivitet än de som läser texter. Videor kan dessutom
engagera tittarna mer och får mer uppmärksamhet än texter. Orsaken till detta är att det visuella
i en video ger mer påverkande respons än en text. Det är lättare att ta till sig information utifrån
en multimediamiljö och en video engagerar flera sinnen än en text. För att kommunikation via
video ska vara effektiv och optimal bör den innehålla vardagliga ord som är lätta att förstå och
en förenklad talstruktur som innehåller en tydlig början, mitt och ett tydligt slut. Vid användning
av bilder bör bilderna vara kopplade till upplevelser från vardagliga situationer. Davis m.fl.
(2020) betonar även att skillnaden mellan en video och en text med samma vetenskapliga
innehåll är att det är mer effektivt att nå ut med informationen med en video, då flera väljer att
se på en video än läsa en text.

21

4. Metod och genomförande
I detta kapitel presenteras avhandlingens syfte och forskningsfrågor, hermeneutik som
forskningsansats och intervju som datainsamlingsmetod. I kapitlet redogörs även för val av
informanter, undersökningens genomförande, analys av data samt tillförlitlighet, trovärdighet
och etik.

4.1 Syfte och forskningsfrågor
Avhandlingen

syftar

till

att

undersöka

klasslärares

syn

på

lärarstuderandes

populärvetenskapliga material ur ett skolperspektiv. Syftet är mer specifikt att undersöka hur
klasslärare ser på betydelsen av lärarstuderandes videopitch med tillhörande material för
skolsamfundet, skolan och läraryrket. Forskningsfrågorna är följande:
1. Vad anser klasslärare om lärarstuderandes populärvetenskapliga material?
2. Hur kan klasslärare använda lärarstuderandes populärvetenskapliga material?
3. Hur önskar klasslärare utveckla lärarstuderandes populärvetenskapliga material?

4.2 Kvalitativ metod
Vid valet av metod bör forskaren utgå från syftet med undersökningen och de forskningsfrågor
som utformats. I kvantitativa studier beskrivs resultaten i siffror och mängder, medan i
kvalitativa studier ligger fokus på forskarens tolkningar och uppfattningar av det material som
samlas in. Det som i stora drag skiljer kvantitativa studier från kvalitativa är att de i det senare
syftar till att undersöka ett fenomen på djupet och skapa en större förståelse för det. (Holme &
Solvang, 1997.) I kvalitativa studier är data beskrivande och målet är att hitta kategorier och
aspekter som beskriver fenomenet. Inom kvalitativa studier är förståelse i fokus medan i
kvantitativa studier är förklaring centralt. (Olsson & Sörensen, 2008.) Eftersom syftet med
denna avhandling är att undersöka lärares åsikter och tankar är undersökningen kvalitativ.
Materialet som samlas in tolkas av mig som forskare och jag skapar uppfattningar om
informanternas bidrag utifrån materialet. Syftet är därmed att få en ökad förståelse av temat för
att ge en djupare uppfattning om vad informanterna tänker kring det material som är
utgångspunkt i studien.

22

4.3 Hermeneutik som forskningsansats
Hermeneutik innebär att genom tolkning öka förståelse mellan människor (Ödman, 2007) och
fokuserar på själva förståelsen av ett budskap och inte förklaringen till det (Westlund, 2009). I
denna studie har hermeneutik valts som forskningsansats eftersom syftet är att undersöka
klasslärares syn på lärarstuderandes populärvetenskapliga material ur ett skolperspektiv. Målet
med forskningen i ett hermeneutiskt perspektiv är att få en så fullständig förståelse som möjligt
av det objekt som studeras (Skott, 1994). I denna ansats behöver forskaren systematiskt pröva
olika tolkningar för att hitta en rimlig tolkning av det insamlade materialet och ett trovärdigt
resultat (Sjöström, 1994). För att en undersökning ska vara hermeneutisk är det viktigt att
informanterna har utrymme att berätta om sina erfarenheter och upplevelser utan för hård
styrning av forskaren (Westlund, 2009). Inom hermeneutiken poängteras det att forskaren inte
kan gå utanför sig själv när något fenomen studeras. Oavsett hur mycket forskaren tar del av
material och andras erfarenheter så har hen ingen möjlighet att ställa sig utanför sitt eget liv.
Således kommer forskarens tolkningar och förståelse att präglas av hens eget liv. (Ödman,
2007.)
Inom hermeneutiken finns det tre olika huvudinriktningar: existentiellt inriktad
hermeneutik, misstankens hermeneutik och allmän tolkningslära. Vid forskning utgår forskaren
från den inriktning som bäst lämpar sig för studien. Den existentiellt inriktande hermeneutiken
innefattar att forskaren ska få en ökad förståelse av den som producerat texterna eller utsagorna,
och målet är att förstå den personen bättre än vad den själv gör. Vid denna inriktning har
förförståelsen en stor betydelse genom att forskarens upplevelser av det tema som studeras
påverkar analysen och tolkningen. Misstankens hermeneutik fokuserar däremot på själva
innehållet och forskaren vill få en större förståelse av fenomenet som texten berör. Under
tolkningsprocessen i denna inriktning kan även förklaringar infogas. En tolkning kan därmed
innefatta en strukturanalys i vilken en texts olika delar såsom ord, satser och tecken kan
registreras. Den sista inriktningen är allmän tolkningslära som är den vidaste inriktningen av
dem alla. Inom denna inriktning är det vanligt att forskaren ställer delarna i relation till helheten
vid tolkning av texten. Inriktningen fokuserar mer på förståelsen av budskapet och undviker
förklarande inslag. (Westlund, 2009.) I denna studie har den sistnämnda inriktningen valts, den
allmänna tolkningsläran. Förståelse är i fokus och för att uppnå den pendlar forskaren mellan
delar och helhet.
Hermeneutiken och dess tillhörande process kan ses som en spiral som under tidens
gång söker nya delar samt gräver sig djupare ner i förståelsen av fenomenet som undersöks

23
(Westlund, 2009). I hermeneutiken rör sig forskaren dessutom mellan del och helhet, vilket
betyder att forskaren arbetar inom den hermeneutiska cirkeln. Delen behövs för att kunna förstå
helheten men för att helheten ska få mening så behövs delarna. (Sjöström, 1994; Skott, 2004.)
Hermeneutiken kräver att forskaren pendlar mellan del och helhet vid uppfattningen av det
insamlade materialet eftersom hen från början inte har något att utgå ifrån. Därför behöver
forskaren bilda sig en uppfattning om delar som blir större innan de slutligen bildar en helhet.
Därefter ska delarna placeras och sättas i sitt sammanhang. För att få en ökad förståelse av
helheten krävs de olika delarna och tillsammans skapar de en cirkel eftersom båda behövs vid
tolkning och förståelse. (Ödman, 2007.) Vid analysen bör forskaren lägga sina egna fördomar
åt sidan (Westlund, 2009) då de kan påverka tolkningsprocessen. Därför kan forskaren under
processen skriva ner sina erfarenheter av det objekt som studeras så att läsaren vet vad forskaren
utgått ifrån. Då forskaren gör detta får hen dessutom insikter i hur det kan påverka
tolkningsprocessen. (Westlund, 2009.)

4.4 Intervju som datainsamlingsmetod
I denna studie används intervju för insamling av data för att få ett djupare insikt på det som
informanterna förmedlar. Enligt Olsson och Sörensen (2008) finns det olika aspekter av en
intervju, det vill säga standardisering och strukturering, som forskaren ska ta i beaktande. En
standardisering innebär att forskaren inte påverkar intervjun, utan frågorna ställs i samma
ordning och ordagrant till alla informanter medan svaren ges utifrån fasta svarsalternativ.
Motiveringen till denna form av intervju är att forskarens inflytande inte ska påverka intervjun.
Det finns även olika grad av strukturering. Låg grad av strukturering innebär att informanterna
själva kan tolka frågorna utifrån sina egna värderingar och erfarenheter medan hög grad av
strukturering innebär att frågornas formulering är sådan att informanterna uppfattar dem på
liknande sätt. I denna undersökning är standardiseringen hög gällande då frågorna ställs på
samma sätt till alla informanter, då jag inte vill att mitt inflytande på frågeformuleringarna ska
påverka vad eller hur informanterna besvarar frågorna. Standardiseringen är även hög gällande
i vilken ordning frågorna ställs på då jag valde att ställa frågorna i samma ordning till alla
informanter. Intervjuerna är även delvis av låg strukturering, trots att intervjufrågorna är
formulerade så att alla informanter kan uppfatta dem på liknande sätt så tolkar informanterna
dem utifrån sina egna erfarenheter.

24
Intervjufrågorna i en studie kan vara strukturerade, ostrukturerade eller semistrukturerade. En strukturerad intervju innebär att frågorna som ställs har fasta svarsalternativ
(Trost, 2010). DiCicco‐Bloom och Crabtree (2006) tillägger att en hög grad av strukturering
används när forskare vill få fram kvantitativa data, vilket sällan är fallet i kvalitativa studier.
Ostrukturerade intervjuer innebär att det inte existerar någon intervjuguide utan forskaren
bygger upp ett förtroende hos informanten som i sin tur ger fria tankar om det tema som
forskaren vill behandla och få information om (Christenbery, 2017). DiCicco‐Bloom och
Crabtree (2006) poängterar att ostrukturerade intervjuer är liknande som ledda konversationer.
Vid semi-strukturerade intervjuer utgår forskaren från en intervjuguide, men det finns inte en
förutbestämd ordningsföljd på frågorna. (Christenbery, 2017.) DiCicco-Bloom och Crabtree
(2006) tillägger att vid semistrukturerade intervjuer har forskaren ett visst antal organiserade
frågor som leder till öppna svar som kan skapa andra frågor under tiden intervjun fortskrider.
Intervjuerna i undersökningen är semi-strukturerade eftersom jag har skapat en intervjuguide
som ligger till grund för intervjuerna, medan det inte finns fasta svarsalternativ. Studien utgår
från informanternas erfarenheter, vilket resulterar i att informanterna ger individuella svar
utifrån intervjuguiden vilka vidare ger svar på forskningsfrågorna.

4.5 Kursen Forskning i pedagogik
Kursen Forskning i pedagogik startades hösten 2019 för att lärarstuderande ska få möjlighet att
nå ut till målgrupper med sin kunskap från magisteravhandlingarna. På webbsidan där
slutresultatet läggs ut beskrivs syftet på följande sätt: ”Syftet med forskningsprojektet är att
utveckla nya former av samverkan mellan universitet och samhälle och öka växelverkan mellan
lärarutbildningen och skolsamfundet i Svenskfinland… Lärarstuderande gör digitalt material
utgående från sin magisteravhandling med syftet att på ett mer populärvetenskapligt sätt nå ut
med sin nya kunskap till personer verksamma inom läraryrket och skolsamfundet som helhet.”3
Forskning visar att lärarstuderandes magisteravhandlingar inte nyttjas av en relevant
målgrupp eller skolsamfundet. Därför är målsättningen med denna kurs att skapa möjligheter
för lärarstuderande att på ett populärvetenskapligt sätt nå ut med den kunskap de fått från
magisteravhandlingen. Vidare ska materialet som skapas kunna användas konkret och på så sätt
tjäna sitt syfte till skolsamfundet. Kursuppgiften består av tre delar som involverar 1) rubrik

3

http://abo.fi/magisteravhandlingeniskolsamfundet

25
och ingress, 2) videopitch och 3) didaktiskt tilläggsmaterial. Nedan beskrivs kursuppgiftens
olika delar.
Del 1: Rubrik och ingress
På ett populärvetenskapligt sätt ska studerandena skriva en kort ingress med utgångspunkt från
sin egen avhandling.
Del 2: Videopitch
Utifrån studerandenas egna magisteravhandlingar ska de skapa en populärvetenskaplig
videopitch på ungefär två minuter, för att förmedla relevansen och resultatet från den egna
magisteravhandlingen på ett lättförståeligt sätt. Studerandena ska även ha i åtanke att rikta
denna videopitch till den relevanta målgruppen för temat.
Del 3: Didaktiskt tilläggsmaterial
Utifrån studerandenas magisteravhandlingar ska de dessutom skapa ett mer utförligt material i
ett format som stöder temat. Det konkreta materialet som direkt kan tillämpas i yrkeslivet bör
även det vara gjort på ett populärvetenskapligt sätt.

Studerandes populärvetenskapliga material
Avhandlingens undersökning baserar sig på kursuppgiften i kursen Forskning i pedagogik,
varav lärarstuderandes material är utgångspunkten i intervjuerna. Studien utgår ifrån sex olika
material, varav hälften av dessa material var skapade av två studerande tillsammans. Materialen
som valdes är från läsåret 2020–2021, det vill säga det nyaste materialet som publicerats på
hemsidan våren 2021. Utifrån de som publicerats under den tiden valde jag därefter ut de
material som hade teman som tangerade klassläraryrket. I tabell 2 framgår det vad de olika
lärarstuderande har namngett sina material samt vilka teman de skrivit om.

26
Tabell 2: Lärarstuderandes populärvetenskapliga material.
Materialets rubrik

Tema

Särskilt begåvande barn

Särskild begåvning

Att arbeta förebyggande under lågstadietiden inom sömn- Hälsa och levnadsvanor
och kostvanor bidrar förhoppningsvis till att eleverna inte
hamnar i osunda levnadsmönster under högstadiet
Klasslärares syn på kamratrespons i skrivundervisningen

Kamratrespons

Learning by Moving

Fysisk rörelse i undervisningen

Fysisk aktivitet – bättre resultat i skolan

Fysisk aktivitet

Arbetet är krävande enligt klasslärare

Klasslärares arbete

4.6 Val av informanter och undersökningens genomförande
Denna studie har tre informanter och målet är att analysen tar fasta på viktiga detaljer och ger
en överblick av materialet i dess helhet. Vid valet av informanter bör forskaren sträva till bred
variation och inte medvetet leta efter informanter som är väldigt lika i jämförelse med varandra.
Som forskare vill man att hela urvalet ska vara homogent inom studiens tema, men mer
ingående vara heterogent inom den ram som studien har. Vid strategiskt urval kan forskaren
bestämma informanter utifrån variabler som exempelvis ålder, kön och utbildning. (Trost,
2010.) I denna studie har informanterna många års erfarenhet, är inom samma åldersgrupp och
har liknande utbildningar. Det är också viktigt att fundera på antal informanter då det finns både
för- och nackdelar med få eller många. Materialet kan bli ohanterligt om intervjuerna blir
många, vilket försvårar möjligheten att få syn på viktiga detaljer och en överblick av det
insamlade materialet. (Trost, 2010.) Om informanterna däremot är för få kan resultatet bli
missvisande.
Denna

undersökning

görs

inom

projektet,

Samverkan

mellan

klasslärares

magisteravhandling och skolsamfundet i det digitala samhället, och projektledaren tog kontakt
med Vasa Övningsskola som är en av projektets samarbetspartner. Därav har informanterna
valts utifrån detta initiativ och deltagandet från den förfrågan som skickades till skolan. Kravet
på informanterna var att de är utbildade klasslärare som arbetar i en grundskola. Informanterna
i denna studie består av tre klasslärare, varav två är kvinnor och en är man. Samtliga informanter

27
arbetar i en grundskola åk 1–6, i Svenskfinland. Informanterna är alla utbildade klasslärare och
har länge varit aktiva i läraryrket.
Undersökningen inleddes med att jag skapade en intervjuguide och formulerade
intervjufrågor utgående från forskningsfrågorna. För att testa intervjufrågorna, utförde jag en
pilotstudie som bestod av en intervju med en specialklasslärare. Med pilotstudien fick jag
bekräftat att mina intervjufrågor behövde justeras lite för att de bättre skulle täcka studiens
forskningsfrågor. Tillsammans med projektledaren fann vi informanter till undersökningen och
till dessa skickade jag e-post med information och tid för intervjuerna. Före intervjuerna ägde
rum skickade jag ut ett till e-post där informanterna fick bekanta sig med två olika
lärarstuderandes populärvetenskapliga material, varav alla informanter fick olika material.
Intervjuerna genomfördes under v. 18 och 19 och tog cirka 30–60 minuter. Intervjuerna
genomfördes via Zoom och bandades in med både ljud och video. Intervjun var uppbyggd så
att den fokuserade på ett populärvetenskapligt material i taget och även det var uppdelat på
videopitch och didaktiskt tilläggsmaterial. Varje intervju transkriberades skilt för sig och
gjordes klart innan följande intervju ägde rum.

4.7 Analys av data
Vid analys av kvalitativa data undersöker forskaren systematisk sitt datamaterial för att slutligen
komma fram till ett resultat. Vid analysen bryter forskaren ner datamaterialet i olika kategorier
för att söka efter mönster. Det är av stor vikt att forskaren lyckas urskilja det betydelsefulla i
datamaterialet. (Fejes & Thornberg, 2009.) För att kunna uppnå detta på ett optimalt sätt i min
undersökning har jag valt att använda mig av en narrativ analysmetod. Narrativ analysmetod
har jag även valt för att den är lämplig till att presentera det viktigaste resultatet från
datainsamlingsmaterialet. Vid analysen har jag skapat kategorier för att urskilja och tyddliggöra
datainsamlingsmaterialet. Narrativa metoden baserar sig på att forskaren samlar in berättelser
som sedan ska analyseras (Johansson, 2005). I min studie har jag bekantat mig med den data
som samlats in för att skapa mig ett helhetsintryck. Johansson (2005) uttrycker att narrativ
analys ska uppfattas som en tolkande aktivitet, där slutresultatet ska vara flera tolkningar ur
olika perspektiv genom att forskaren ska tolka innehållet i informanternas svar och berättelser.
I resultatredovisningen har därav informanternas svar omskrivits som berättelser med inslag av
citat från intervjuerna för att stärka det som sagts av dem. Därefter har jag utifrån alla berättelser
kunnat dra slutsatser och besvarat de olika forskningsfrågorna som studien utgår ifrån.

28
Kvale och Brinkmann (2009) betonar vikten av att fokus ligger på texternas mening vid
en narrativ analys. Om det däremot inte finns eller uppkommer några tydliga berättelser under
intervjuerna så kan forskaren utifrån de olika delarna av intervjun skapa en sammanhängande
berättelse trots att delarna är utspridda under hela intervjun. Det är vad som gjorts i min
resultatredovisning och analys av materialet eftersom jag inte fått sammanhängande berättelser
från intervjuerna, utan jag själv har skapat dem utifrån delarna av intervjuerna. I slutet har jag
dessutom försökt urskilja likheter och skillnader i det insamlade materialet från intervjuerna för
att kunna dra slutsatser med studiens forskningsfrågor som grund.

4.8 Tillförlitlighet, trovärdighet och etik
För att undersökningen ska vara tillförlitlig krävs att forskaren försöker återskapa liknande
situationer för alla informanter och att frågor ställs på liknande sätt. Om mätningen är
tillförlitlig ska forskaren kunna göra samma undersökning med samma informanter under olika
tillfällen och få liknande svar. (Gillham, 2008; Trost, 2010) Men tillförlitligheten berör inte
enbart forskarens roll i intervjusituationerna utan även informanternas, det vill säga om
informanterna ger samma svar vid olika tillfällen och till olika intervjuare. Forskaren kan
därmed påverka tillförlitligheten genom att omedvetet påverka informantens svar.
Tillförlitligheten

i

undersökningen

blir

därmed

större

om

forskaren

återskapar

intervjusituationerna så identiskt som möjligt. (Kvale & Brinkmann, 2009.) För att
tillförlitligheten i denna undersökning ska vara så hög som möjligt har jag försökt att inte
påverka informanterna och deras svar. Samtidigt har jag försökt återskapa liknande situationer
för alla tre informanter. Liknande intervjusituationer har uppnåtts genom att jag utgått från en
intervjuguide och alla intervjuer är utförda via Zoom. Men eftersom jag har haft olika
populärvetenskapliga material som underlag för de olika intervjuerna så har inte
intervjusituationerna varit identiska.
Holme och Solvang (1997) menar att hur forskaren bearbetar det material som samlats
in är av betydande roll samt hur noggrann forskaren är under hela forskningsprocessen. För att
uppnå hög tillförlitlighet är det därmed viktigt att forskaren försöker undvika fel och är
noggrann under hela forskningsprocessen. För att forskaren under intervjuprocessen ska få
tillförlitlig information krävs det att den som intervjuar bör vara uppmärksam på vad som sägs
och hur det sägs. Forskaren bör även vara observant på informantens kroppsspråk eftersom det
kan ha en avgörande betydelse för hur innehållet ska tolkas. (Trost, 2010.) Både under

29
intervjusituationerna och under transkriberingen har jag försökt ta i beaktande aspekter som
pauser, tonfall och ansiktsuttryck som uppstått under intervjuerna samt tolkat in det i deras
intervjusvar för att skapa mig en helhetsuppfattning om vad som förmedlas.
Validitet avser att forskaren mäter det som skall mätas. I kvalitativa studier är
trovärdigheten en utmaning och därför är det viktigt att kunna påvisa att data som insamlats och
analysen är trovärdiga. (Kvale & Brinkmann, 2009; Trost, 2010) Holme och Solvang (1997)
tillägger att trovärdigheten redan finns uttänkt i avhandlingens forskningsfrågor.
Trovärdigheten i en avhandling är däremot svårare att intyga än avhandlingens tillförlitlighet
(Kvale & Brinmann, 2009). För att uppnå trovärdigheten i denna studie har jag genomfört en
pilotstudie för att testa om intervjufrågorna ger de svar som krävs för att besvara
forskningsfrågorna utifrån det insamlade materialet. Jag har dessutom läst och analyserat
transkriberingarna flera gånger och ur olika perspektiv för att öka trovärdigheten i analysen.
Etik bör upprätthållas under hela forskningsprocessen. Informanterna har rätt till egen
integritet och därför är det viktigt att konfidentialiteten och sekretessen bibehålls under hela
forskningsprocessen. Konfidentialitet betyder att obehöriga inte ska komma åt materialet samt
att informationen inte får spridas så att informanterna kan bli igenkända. Forskaren har
dessutom tystnadsplikt som inte under några omständigheter får brytas. Konfidentialiteten
behöver upprätthållas så att ingen kan identifiera informanterna i studien. (Olsson & Sörensen,
2008; Trost, 2010.) Gällande informationen om konfidentialitet behöver även informanterna få
veta vem som har tillgång till materialet och forskarens sätt att publicera materialet helt eller
delvis (Kvale & Brinkmann, 2009).
Innan intervjuerna påbörjas bör forskaren informera om projektet och studien, vilket
syfte den har och hur undersökningen genomförs. Före intervjun behöver forskaren även få
samtycke av informanterna. (Olsson & Sörensen, 2008.) Trost (2010) tillägger att som forskare
bör man informera informanterna om att de inte måste besvara frågorna som ställs. Det som
också behöver informeras om är förutom studiens syfte, även arbetets uppläggning, risker och
fördelar med deltagandet samt att informanterna även har möjlighet att dra sig ut. Informanterna
får inte utsättas för fysiskt eller psykiskt obehag (Olsson & Sörensen, 2008). Informanterna
behöver ge sitt samtycke för deltagandet och få information om att deltagandet är frivilligt
(Trost, 2010). Forskaren bör beakta vilka konsekvenser som kan uppstå i samband med
informanternas deltagande, hur de kan skadas och hur man som forskare kan minimera riskerna
med deras deltagande. Forskaren har även en stor roll att försöka uppnå en hög vetenskaplig
kvalité på det som kommer att publiceras. (Kvale & Brinkmann, 2009.) Etiken i denna studie

30
har upprätthållits genom att jag informerat om studiens syfte och genomförande. Informanterna
har dessutom fått information om att deras konfidentialitet kommer att bibehållas under hela
forskningsprocessen och även

efteråt.

Det

bandade materialet

raderas

efter

att

transkriberingarna är gjorda och när avhandlingen är färdig kommer det insamlade materialet
att raderas i sin helhet.

31

5. Resultatredovisning
I detta kapitel presenteras resultaten av undersökningen. Resultaten presenteras inledningsvis
så att först beskrivs en lärares syn på det material som hen fått i uppdrag att granska. Varje
lärare ska granska två videopitchar med didaktiskt tilläggsmaterial. Den videopitch och det
tilläggsmaterial som hör ihop bildar en helhet och presenteras tillsammans med lärarens syn
på detta. Avslutningsvis jämförs lärarnas syn med varandra utgående från de tre
forskningsfrågorna.

5.1 Calles syn på två videopitchar med tillhörande material
Calle fick i uppdrag att granska två videopitchar med tillhörande material. I det följande
beskrivs videopitch nummer 1 och 2 med tillhörande material och Calles syn på dessa.
Videopitch nummer 1 har rubriken Arbetet är krävande enligt klasslärare. 4 Videon
handlar om stressen i läraryrket och den ökade arbetsbelastning som kännetecknar yrket.
Studerandena befinner sig i ett klassrum och det utspelas scener som ska visa tittaren att
läraryrket är stressigt och mångfacetterat. Studerandena presenterar orsakerna till den ökade
arbetsbelastningen och ger förslag till förebyggande metoder. Avslutningsvis hänvisar
studerandena till sin magisteravhandling om tittarna vill veta mera.
Calle anser att videon är sevärd och att det tas upp mycket relevant information som kan
vara nödvändig för nyutexaminerade lärare eller personer som funderar på lärarkarriären. Calle
tillägger dock att det även borde finnas en video där de positiva aspekterna med läraryrket lyfts
fram. Han tycker att studerandena är tydliga i sin video och att den är autentiskt gjord samt att
de valt en relevant plats att filma på. Men nog tyckte jag att flickorna var tydliga där och fick
som i klassrumssituationen, som var lite autentiskt. Calle anser att det är bra att öka
utomståendes förståelse för läraryrket och att det är ett relativt belastande och tidskrävande
arbete där tiden inte alltid räcker till. Han nämner även att det blir alltmer vanligt med olika
utmaningar i yrket och inte enbart sådana som berör undervisningen. Calle anser att videon är
användbar och speciellt gällande syftet att öka medvetenheten hos utomstående men även för
att nyutexaminerade lärare ska förstå att de inte är ensamma om svårigheterna i yrket. Ja,
speciellt de här om man är nybliven lärare är det bra att man blir medveten om de här sakerna,
att kanske att man inte är ensam om de där sakerna sen då man börjar jobba. Eftersom Calle
4

Länk till materialet: https://blogs2.abo.fi/magisteravhandlingariskolsamfundet/2021/03/23/arbetet-ar-kravandeenligt-klasslarare/

32
har varit aktiv i läraryrket under många år är innehållet i videon inget nytt för honom. Han
tillägger dock att han kunde använda videon för lärarstuderande som kommer på praktik för att
konkret visa hur läraryrket ser ut gällande arbetsbelastningen och hur man kan undgå den. Calle
poängterar att de studerandena ser jättepigga ut och deras tema således inte riktigt passar ihop.
Det är klart att man ska vara positiv men ja det var nog väsentliga saker som kom fram där.
Inte vet jag om man behöver ta upp nå mer. Calle tänker därmed att det varit bättre om
studerandena sett tröttare ut, men menar att det som behandlades var bra saker.
Tilläggsmaterialet till videopitch nummer 1 har rubriken Minska på stressen.
Studerandenas tilläggsmaterial ger tips åt lärare på vad de kan göra för att minska stressen under
arbetsdagen. Materialet består av en rubrik som är ”Upplever du stress? Känn ingen press”.
Tilläggsmaterialet består av en checklista med olika tips som läraren kan kryssa för när det är
gjort.
Calle anser att materialet är en bra påminnelse för lärarna men tillägger att tiden kanske
inte alltid räcker till och att det sällan finns tid för annat än det som är skolrelaterat. Calle säger
att materialet är genomtänkt och att det är något som delvis skulle kunna nyttjas i klassrummet
med eleverna, såsom pausgympa. Så får man gympa för sig själv å, det är sällan man hinner
hoppa och stretcha i klassrummet och på rasterna. Han anser att materialet är bra på så sätt att
det fungerar som en påminnelse, men tillägger att som lärare kan det vara svårt att ta sig tid då
dagarna är relativt hektiska. Han tycker att materialet är användbart och kunde vara uppsatt i
klassrummet som en påminnelse om att man ska komma ihåg att koppla av och inte stressa hela
dagen. Jadå, det är nog användbart, man får ju de här påminnelse lite å sen att man kanske
också kommer ihåg att koppla av som lärare. Calle poängterar att det är bra att det inte är för
mycket stoff i materialet, för om det blir för mycket så orkar man inte se det. Han påpekar dock
att det kunde finnas en länk till en avslappningsvideo som kunde nyttjas i klassen med eleverna
under lektionstid. Nä jag tyckte det var bra sådär, det får inte vara så långt. Ja så att man orkar
se det, passligt långt nog. I övrigt tycker han materialet är bra och att studerandena lyft fram
viktiga saker som bör uppmärksammas mer.
Videopitch nummer 2 har rubriken Högstadieelevers sömn- och kostvanor över tid. 5
Studerandenas video handlar om högstadieelevers kostvanor och sömnvanor. Studerandena
berättar om sin studie och resultaten som framkommit. I deras video som är i form av en
5

Länk till materialet: https://blogs2.abo.fi/magisteravhandlingariskolsamfundet/2021/04/09/att-arbetaforebyggande-under-lagstadietiden-inom-somn-och-kostvanor-bidrar-forhoppningsvis-till-att-eleverna-intehamnar-i-osunda-levnadsmonster-under-hogstadietiden/

33
powerpointpresentation ges även tips på positiva förändringar kring temat. Avslutningsvis
hänvisar de tittarna till sin magisteravhandling för att de som är intresserade ska kunna ta del
av hela deras arbete.
Calle anser att temat är bra och aktuellt. Alltså jag vet hur de kan sova ganska dåligt
många av mina elever…de har sämre vanor än vad man hade förr i tiden. De håller till med
allt annat möjligt på kvällarna och kanske nätterna till och med. Han poängterar vidare att
studerandena tar upp bra saker i videon och har ett eget intresse för idrott, vilket gör att han
själv får ett större intresse för temat. Han tillägger att elevernas sömn och kostvanor bör vara i
skick för att de ska ha självdisciplin och orka med olika uppgifter i skolan. Calle kommenterar
videons layout; det är klar och tydligt, kanske lite mera färger om man ska säga något, men
tycker det är bra upplägg. Det ser proffsigt ut. Calle tycker att själva innehållet i videon är
positivt, det vill säga hur viktigt det är med sunda levnadsvanor gällande sömn och kost. Han
tillägger att en video med detta tema kunde bli hur lång som helst, men att studerandena lyckats
göra den kort och koncis. Calle tycker att denna video kunde visas för elever i årskurs 5 och 6
i förebyggande syfte. Man skulle kunna ha en såndär rytm, dygnsrytm, för att visa exempelvis
när en idrottande elev stiger upp, äter, vad man äter, när man har mellanmål och ha såna
exempel lite mera kanske. Calle anser att videon kunde utvecklas med att studerandena skulle
ge exempel på hur ett dygn kunde se ut för olika elever eller visa hur ett optimalt dygn kunde
se ut för elever i tidiga tonåren. De kunde ta upp exempel på hur en vardag kan se ut för en elev
som inte motionerar eller sover dåligt och ge exempel på hur de olika vanorna kan påverka
vardagen på olika sätt.
Tilläggsmaterialet

till

videopitch

nummer

2

har

rubriken

Diskussionskort.

Tilläggsmaterialet består av åtta diskussionskort. Fyra blåa diskussionskort som innehåller
påståenden och diskussionsfrågor om sömn och fyra gula diskussionskort om matvanor.
Kortens påståenden och frågor är gjorda så att de ska kännas relevanta för eleverna och ska
hjälpa dem att diskutera de två teman.
Calle anser att materialet är bra och tydligt och kan användas när som helst under olika
lektioner och ämnen. Han tillägger att alla lärare kunde använda dessa och inte enbart
hälsokunskaps- och gymnastiklärarna. Calle tycker att detta material är precis vad lärare
behöver, det vill säga ett färdigt material som är lätt att använda och lätt att få fram. Calle
uttrycker sig att det är positivt att det finns färdiga, färdigt material, som lärare får i handen
och med all tidsbrist och allt som ska gås igenom så underlättar det mycket. Han tycker att
materialet innehåller sakliga frågor som är väsentliga för eleverna, men anser att vissa

34
diskussionskort kan vara svåra att förstå för vissa elever i lågstadiet. Nå jag skulle kanske ta
[…] det regelbundet, att inleda någon lektion någon gång eller på morgonen eller då man
märker att någon elev är trött och sådär, så tar man lite pausgympa och lite frågor, men kanske
inte alla på en gång utan man kan ju sprida ut dem. Calle poängterar att diskussionskorten är
användbara, men tycker att det är viktigt att inte låta diskussionerna ta hela lektionen utan att
läraren måste styra och sätta tidsgränser. Calle berättar att det finns många projekt som lärare
försöker få in då det passar under läsåret och anser att det kunde finnas en mer systematisk
tanke bakom diskussionskorten. Alltså det skulle ju få vara många fler av dem, så att man har,
nå kanske inte för ett helt läsår men för längre perioder att man kan ta upp, en grej, några
grejer per vecka eller så tar man tema månadsvis.

5.2 Annas syn på två videopitchar med tillhörande material
Anna granskar även två videopitchar med tillhörande material. I det följande beskrivs
videopitch nummer 3 och 4 med tillhörande material och Annas syn på dessa.
Videopitch nummer 3 har rubriken Särskilt begåvade barn.6 Videon utspelar sig på en
skolgård där studeranden själv är i bild. I videon tar hon upp aspekter som berör temat elever
med särskild begåvning, hur lärare ska tänka kring det och att även särskilt begåvade elever
behöver stöd. Hon avslutar videon med att ge tips åt lärare om hur de kan tänka kring elever
med särskild begåvning.
Anna uttrycker sig på följande sätt om videon; som video helt trevligt men det man ser
i bild har inte så väldigt mycket att göra med innehållet, det gav inte ett såntdär mervärde som
kanske för in tankarna direkt på just det här ämnet. Hon anser att det blev lite omväxling genom
att studeranden filmade på olika platser på en skolgård men att det inte hade någon koppling till
videons innehåll. Själva innehållet som tas upp i videon tycker Anna att är viktigt men
poängterar att videon utgår från att tittaren är bekant med begreppet särskild begåvning och vet
vad det innebär. Anna tror dock att om tittaren inte är bekant med särskild begåvning så kan det
bli lite oklart vad studeranden säger i samband med var videon utspelar sig. Det mest positiva
med videon enligt Anna är temat och de konkreta tips i slutet av videon som ges till lärarna.
Anna är lite tudelad om videons användbarhet i läraryrket. Hon anser att det är en bra
påminnelse om att man inte får glömma bort att det finns elever med särbegåvning men tillägger
6

Länk till materialet: https://blogs2.abo.fi/magisteravhandlingariskolsamfundet/2020/12/07/sarskiltbegavade-barn/

35
att hon hade önskat sig lite mera av videons innehåll. Anna kunde använda videon vid
fortbildningstillfällen om särskild begåvning, men även med elever för att visa dem att
särbegåvning existerar. Men Anna tillägger att där skulle jag ändå behöva komplettera med
ganska mycket annat, i båda fallen, då hon anser att videon inte ger tillräcklig information.
Anna ger som utvecklingsförslag att mera visa vad särskild begåvning handlar om och
exemplifiera den. Studeranden poängterade att varje individ är unik men Anna tillägger att jag
tror att man då kunde behöva visa på också att det här liksom förekommer inom egentligen alla
livets områden; språkligt, matematiskt, musikaliskt i fråga om konstnärlighet, idrott, mellan
mänskliga relationer och allt möjligt. De områden som behandlas i videon kunde belysas med
exempelvis bilder och citat medan andra utvecklingsförslag är att referera till historiska och
nutida särbegåvade personer, Anna ger som förslag Mozart, Einstein och Leonardo da Vinci
samt en nyhetsartikel om en 12-åring som inledde universitetsstudier. På detta sätt synliggörs
att särskild begåvning inte är något nytt och att dessa individer kan bli mycket framgångsrika.
Tilläggsmaterialet till videopitch nummer 3 har rubriken Materialtips. Tilläggsmaterial
består av en materialbank med olika tips om särskild begåvade elever. Materialtips som finns
tillgängligt i detta material är internetsidor, förslag på videoklipp samt förslag på böcker som
berör temat särskild begåvning.
Anna tycker att tilläggsmaterialet har en tilltalande layout och de viktigaste böckerna
om ämnet finns med. Och sen de här tipsen på att läsa mera så där kunde det kanske ha funnits
nätsidor, de var inte så omfattande och ja videoklippen […] man vet inte vad det är man klickar
på när man ska titta på dem så där kunde det varit en rubrik eller bild så man vet vad man
klickar in sig på. I övrigt tycker Anna att materialet är användbart eftersom tittaren kan få en
bredare förståelse på vad särskild begåvning är genom att läsa böckerna, titta på videoklippen
och läsa internetsidorna. Hon tillägger att det här kunde vara en del av en lärarfortbildning och
ha det som materialbank. Anna anser att det är en bra grund men hade gärna sett att det funnits
flera länkar eftersom det finns många flera än vad som framkommer i materialet. Hon tycker
dessutom att studeranden borde ha satsat mera på videoklippen. Jag tycker att videoklippen
kunde förtjäna lite mera uppmärksamhet så att bakom klippen kunde man tillexempel lagt in en
bild bakom, så att det väcker mera intresse. Generellt tycker dock Anna att idén till materialet
är bra gällande ämnet särskild begåvning.

36
Videopitch nummer 4 har rubriken Learning by Moving.7 Videons upplägg grundar sig
på att två studerande turas om att synas i bild och prata om sin studie. I videon pratar de om
stillasittande barn och att integration av fysisk rörelse i undervisningen kan öka möjligheten att
skapa en effektiv och mångsidig inlärning. I videon framgår även att rörelserna inte enbart
behöver ske i klassrummet samt vilka möjligheter och utmaningar det finns med rörelse i
undervisningen.
Anna förstår att videon är populärvetenskapligt inriktad, men anser att innehållet är på
för låg nivå. Videon gav inte henne personligen något nytt då hon varit aktiv länge i läraryrket.
Anna anser att videon borde rikta sig till föräldrar med motiveringen att temat inte är något nytt
för lärarna men att föräldrarna inte alltid är lika medvetna om det. Gällande videons layout så
tycker Anna att den är trevlig genom att de två studerandena växlade mellan exempel och vem
som presenterade materialet. Videons bakgrund är däremot aningen tråkig. Däremot uttrycker
Anna att positivt med videon är att man ser glada miner och att man ser några små exempel på
vad som kan vara rörelse i skolan, förutom gymnastik då förstås. Anna anser att vissa delar i
videon kan vara användbara i läraryrket men tillägger; jag tror helt enkelt att man inte behöver
motivera lärare så väldigt mycket i att använda rörelse i undervisningen, i alla fall inte på
klasslärarsidan…men jag tror nog att klasslärarna känner till det här när de är färdigt
utbildade. Anna tillägger att detta är hennes klasslärarperspektiv och att hon inte vet exempelvis
hur ämneslärarna tänker. Anna skulle inte visa videon åt eleverna eller använda den i
undervisningen eftersom majoriteten av eleverna är medvetna om innehållet. Anna tycker även
att man skulle kunna ge fler exempel på hur man kan göra, då skulle den vara mera användbar
för lärare, tänker jag, för att nya idéer om hur man kan integrera rörelse i skolan så tackar
man inte nej till.
Tilläggsmaterialet till videopitch nummer 4 har rubriken Tips för pausgymnastik.
Tilläggsmaterialet består av tio tips för att integrera fysisk aktivitet som en del av
undervisningen eller material för pausgymnastik. Materialet är uppbyggd av tre spalter, varav
dessa innehåller länkar till materialet, dess språk och en kort sammanfattning av det.
Annas intryck om materialet är rätt positivt, det är välstrukturerat för att det finns
länkar till vänster tydligt och längst till höger så finns det om användningsområdena. Däremot
anser hon att layouten är enkel, men att den inte har någon avgörande betydelse eftersom

7

Länk till materialet: https://blogs2.abo.fi/magisteravhandlingariskolsamfundet/2021/02/12/learning-bymoving/

37
materialet i helhet är väldigt överskådligt. Hon tycker det är bra att det finns många olika tips
och att det är enkelt att spara materialet som en idébank, vilket lärare kan ha stor nytta av. Anna
anser att det är användbart i läraryrket genom att det finns en massa bra tips på hur man kan
göra, vad man kan göra och lite nya idéer. Hon tycker även att materialet kan nyttjas i alla
ämnen och årskurser eftersom rörelsemoment ska byggas in överallt. Jag ser inget ämne
egentligen där det inte kunde vara användbart. Jag saknar rubriker…en sån liten enkel sak som
rubrik i den här excel tabellen kunde ha underlättat. Anna önskar att materialet kunde
förtydligas, men i övrigt finns det inte något som hon anser att kunde förbättras.

5.3 Berits syn på två videopitchar med tillhörande material
Berit fick i uppdrag att granska två videopitchar med tillhörande material. I det följande
beskrivs videopitch nummer 5 och 6 med tillhörande material och Berits syn på dessa.
Videopitch nummer 5 har rubriken Fysisk aktivitet – bättre resultat i skolan.8 Videon
består av en powerpointpresentation med en inspelad röst. Studeranden berättar om sin
magisteravhandling med syfte, forskningsfrågor, bakgrund, metod, genomförande och
resultatet. Hon hänvisar i slutet till det tilläggsmaterial hon skapat utifrån temat.
Berit anser att studerandens upplägg är bra och tydligt, med en röd tråd genom videon.
Mitt intryck är att det var väldigt bra att hon presenterar syfte, hon presenterar bakgrund, hon
presenterar frågeställningarna och sen så avhandlar hon vad hon kommit fram till. Berit
upplever att det finns substans i videon, vilket gör den värd att titta på. Skulle videon däremot
bestå av tips, idéer och klatschiga bilder så skulle det inte vara lika självklart för henne att titta
på den. Berit tycker att innehållet i videon är bra och lättförståeligt samt att bakgrunden och
resultateten är väsentliga. Berit tycker att videon är mycket användbar. Även om jag vill påstå
att jag är rätt intresserad av forskning…och kanske att ta sig den tiden att man sku läsa en
avhandling men också artiklar så blir ju att bara inte gjorda i vardagen, men när det kommer
sånahär kort resume på vad man har kommit fram till och som är lättillgängligt å tar en ganska
liten tid i anspråk så väldigt bra initiativ att man har börjat göra en sammanfattning i det här
formatet. Förutom att Berit själv har nytta av videon så skulle hon kunna använda den som
underlag på föräldramöte, i rektorsdiskussion, i timfördelning eller som stöd för undervisning.
Berit anser att videon kan användas för elever före puberteten och inledningen av högstadiet.
8

Länk till materialet: https://blogs2.abo.fi/magisteravhandlingariskolsamfundet/2021/02/17/fysiskaktivitet-battre-resultat-i-skolan/

38
Man kan hänvisa till att det är viktigt att upprätthålla elevens fysiska aktivitet när de kommer
in i puberteten, att såhär ser resultaten ut sen och dehär kan man påvisa att jag tycker det är
mera upp till användaren att vinkla det så att det passar in. Berit tycker att det är för mycket
text och eftersom studeranden läste texten så kunde texten förkortas och presenteras i
nyckelordsformat. Hon tycker dessutom att videon kunde innehålla diagram och bilder för att
göra den mera lättöverskådlig. Resultatdelen borde även förkortas så att de mest väsentliga
resultaten skulle uppmärksammas, nu är det enligt Berit för mycket information. Berit föreslår
att resultatdelen skulle vara mer åskådlig och lättförståelig samt relevant för en bredare
målgrupp. Förbättringsförslagen att konkretiserande bilder, kanske på något sätt också talande
bilder, en ungdom som inte rör på sig, en på något sätt mera talande bilder som sku som man
sku kunna tolka själv som sku styras eller stärkas av det som hon säger.
Tilläggsmaterialet till videopitch nummer 5 har rubriken Fysisk aktivitet i skolan.
Materialet består av ett dokument som beskriver varför fysisk aktivitet är bra och för vem detta
är utformat för. Det finns tips på hur man kan tänka kring och utnyttja fysisk aktivitet under
skoldagen samt beskrivningar på olika lekar och pausgymnastik. Materialet innehåller även
underlag för en utmaning och några länkar till extra material.
Berit anser överlag att materialet är på för låg nivå. Om du på något sätt har läst det
här, du blir lite intresserad av rörelse och du vill ha några övningar som stärker kanske någon
övning till klassen eller en brainbreak eller någonting så finns det ju samlat där. Men
personligen är det på för låg nivå för att jag ska ta det till mig. Hon tycker att det är för mycket
text och självklara saker, men att länkarna är användbara. Berit anser att materialet är
användbart och nämner speciellt rörelsekartan där man kan bokföra den egna fysiska
aktiviteten. Rörelsekartan kunde väl användas med en målgrupp, klass eller till och med i
lärarrummet med kollegorna. på det sättet lockar den delen eller söka någon idé för en själv
skulle man ju kunna göra om man inte alls känner till något kring ämnesområdet. Berit menar
att det krävs anpassningar och justeringar av materialet, men att det kan användas av vem som
helst beroende på hur det vinklas och i vilket sammanhang det ska användas. Berit önskar att
materialet skulle vara uppbyggt av olika kategorier som exempelvis ”undervisningsövningar i
gymnastiksalen” eller ”brainbreaks i klassrummet” samt att varje kategori skulle ha tillhörande
länkar, exempelvis en inspirationsvideo. Lättillgängligt och lättanvänt eller användarvänligt
är väl nog A och O för att en lärare idag ska på riktigt använda ett material.

39
Videopitch nummer 6 har rubriken Klasslärares syn på kamratrespons i
skrivundervisningen.9 Videon är varierande då studeranden pratar och är i bild samtidigt som
det även visas videoklipp och bilder. I videon berättar studeranden om sin undersökning och
dess syfte. Hon berättar om kamratrespons, vad eleverna får ut av den och vad lärarens uppgift
är. Hon nämner även utmaningar med kamratrespons och ger ”two stars and a wish” och
”hamburgarmodellen” som två exempel på kamratrespons.
Berit tycker att videon är bra gjord och hon gillar speciellt de smidiga övergångarna.
Hon uttrycker sig också att det som stör mig som pedagog är det att de som hon (studeranden)
presenterar presenteras bara som auditiv information, att jag skulle vilja att det skulle komma
till exempel om hon presenterar det att det också skulle komma som pratbubblor. Layouten
tilltalar Berit: För att jag ska orka ta del av det och för att jag ska kunna på något sätt minnas
så skulle jag vilja ha det konkretiserat i stödord, åtminstone det hon säger…eller bilder eller
diagram eller hur som helst, men på något vis konkretiserat. Berit anser att innehållet i videon
är ganska självklart, medan det positiva är att det finns tillgängligt och att flera kan ta del av
magisteravhandlingen på ett lättförståeligt sätt. För att videon skall vara användbar i läraryrket
för Berit behövs vissa förändringar. Berit tycker att videon är fel inriktad för elever men anser
dessutom att den är på för låg nivå för vuxna. Berit anser att det borde framkomma olika former
av kamratrespons och på vilket sätt kamratrespons kan övas kontinuerligt. Delar av den kunde
man kanske använda vid presentation av olika typer av respons i undervisningen. Berit säger
att videon inte passar i någon årskurs eller något ämne eftersom studeranden talar ganska snabbt
och inte konkretiserar det som sägs, utan ger bara förslag på två verktyg. Studeranden kunde
gärna prata långsammare, ta flera pauser och förtydliga innehållet med bilder och annat
material.
Tilläggsmaterialet till videopitch nummer 6 har rubriken Infoguide till kamratrespons i
undervisningen. Tilläggsmaterialet består av tre sidor. Den första sidan innehåller en infoguide
till kamratrespons i skrivundervisningen, den andra sidan beskriver hamburgarmodellen och
two stars and a wish och den tredje sidan består av ett frågeformulär med nio frågor som kan
användas vid responsen.
Berit anser att detta material är utformat så att läraren kan använda det direkt vid
enskilda skrivuppgifter. Det var ju på något sätt konkretiserat vad two stars and a wish

Länk till materialet: https://blogs2.abo.fi/magisteravhandlingariskolsamfundet/2020/11/03/klasslararessyn-pa-kamratrespons-i-skrivundervisningen/

40
innehåller, hur man kunde se på hamburgarmodellen och hur man kunde använda ett skriftligt
underlag som hon nämner i videon och nu var det konkretiserat och på det sättet ett konkret
material. Berit tycker att ”two stars and a wish” är lätt att använda redan från förskolan men att
materialet då måste konkretiseras mera, innehålla flera bilder och instruktioner om hur det ska
användas. Men även fast metoden är användbar lägre ner så är det här materialet anpassat
från årskurs 3 och i alla ämnen där man presenterar något i skrift. Berit tycker att de metoder
som presenteras är vedertagna och anser att materialet kunde utvecklas genom att ge fler
formativa verktyg i skrivprocessen för det är nästan bara fantasin som sätter ens gränser.

5.4 Lärares syn på lärarstuderandes populärvetenskapliga material
I det följande diskuteras likheter och skillnader gällande lärarnas syn på lärarstuderandes
populärvetenskapliga material. Underkapitlet består av tre avsnitt, vilka fokuserar på de tre
forskningsfrågorna. Forskningsfrågorna besvaras först i relation till lärarstuderandes videor och
sedan till de tillhörande materialen.
Klasslärares syn på lärarstuderandes populärvetenskapliga material
Samtliga lärare anser att videorna överlag är helt bra gjorda och har delvis ett bra innehåll. Anna
och Berit konstaterar att innehållet i videorna är på för låg nivå och ganska självklara, medan
Berit tillägger att det är positivt att flera nu kan ta del av studerandes magisteravhandlingar på
ett lättförståeligt sätt. Anna anser vidare att föräldrarna skulle vara en bra målgrupp att visa
videorna för. Alla lärare anser att innehållet i videorna är relevant och tydligt. Anna och Berit
hävdar dock att innehållet kunde konkretiseras bättre och ge stöd åt tittaren genom att det inte
enbart skulle presenteras i auditivt format. Calle anser att studerandena lyckats föra fram det
mest väsentliga i videon, medan Anna påpekar att videons innehåll och platsen där den spelas
in saknar koppling till varandra. Berit anser vidare att studerandes upplägg är bra och att det
finns en röd tråd i videon. Hon noterar att videon är uppbyggd som en magisteravhandling med
alla dess delar, men även ger en kort sammanfattning av den. Anna gillar även de konkreta tips
som ges i videon.
Samtliga lärare anser att de didaktiska tilläggsmaterialen är bra på olika sätt och att det
finns både fördelar och nackdelar med dem. Calle anser att tilläggsmaterialet fungerar bra som
en påminnelse men att lärare knappast hinner nyttja tilläggsmaterialet i sin undervisning. Han
tycker att tilläggsmaterialet är genomtänkt och att det lyfts fram viktiga saker som bör
uppmärksammas mera. Anna anser att tilläggsmaterialet är välstrukturerat och layouten enkel

41
samt att tilläggsmaterialet som helhet är överskådligt. Hon tycker det är bra att tilläggsmaterialet
är som en idébank med många olika tips, vilket gör att lärare kan ha användning för det. Både
Berit och Calle konstaterar att tilläggsmaterialet är konkret och tydligt och kan användas av
lärare, medan Calle konstaterar att tilläggsmaterialet kan användas när som helst under olika
lektioner och ämnen. Calle hävdar att tilläggsmaterialet är precis vad lärare behöver, det vill
säga ett färdigt material som är lätt att använda och lätt att få fram. Anna anser att
tilläggsmaterialet är tilltalande och anser att det mest väsentliga har behandlats gällande
litteraturtipsen. Berit poängterar dock att materialet är på för låg nivå, tar upp för självklara
saker och har för mycket text. Det positiva med tilläggsmaterialet enligt henne är att materialet
innehåller länkar.
Klasslärares användning av lärarstuderandes populärvetenskapliga material
Lärarna har tudelade åsikter vad gäller användningen av lärarstuderandes videor. Vissa videor
anses vara användbara i olika situationer och av olika målgrupper medan andra videor behöver
kompletteras och utvecklas för att de ska kunna användas. Berit noterar att en av de videor som
hon tittade på inte är användbar eftersom den har fel inriktning för att kunna användas för
eleverna och för låg nivå för att lärarna ska kunna nyttja den. Hon poängterar att
kompletteringar behöver göras för att videon överhuvudtaget ska vara användbar. Anna anser
även att en av hennes videor inte är användbar då de flesta lärare redan är medvetna om det
tema som behandlas i videon. Alla tre lärare anser att de åtminstone kan använda en av de videor
som de tittat på. Calle noterar att en av de två videorna är användbar med syftet att öka
medvetenheten om temat hos utomstående och nyutexaminerade lärare. Den videon som han
själv inte har någon användning av skulle han även kunna använda för lärarstuderandena som
kommer på praktik. Anna är lite tudelad till videons användbarhet, hon tycker att den är en bra
påminnelse, men för ytlig för att ge något mera. Hon kan tänka sig att använda videon vid ett
fortbildningstillfälle om särskild begåvning men också i undervisningen för att uppmärksamma
elever om särbegåvning. Berit kan tänka sig att använda videon som underlag på föräldramöten,
i diskussion med rektorn, i möten om timfördelning och som stöd i undervisningen. Hon anser
dessutom att videon kan användas för elever före puberteten och i början av årskurs 7. Calle
tycker att videon kunde visas för elever i årskurs 5 och 6 och utifrån videon föra en vidare
diskussion kring temat.
Alla tre lärare tycker att det didaktiska tilläggsmaterialen är användbara, men på lite
olika sätt. Calle anser att det ena tilläggsmaterialet passar bra som en påminnelse som man kan
sätta upp i klassrummet. Det andra tilläggsmaterialet anser Calle kan användas som inledning

42
av en lektion eller som ett avbrott under lektionen, men tillägger att läraren måste styra och
sätta tidsgränser vid användningen av det. Anna tycker att tilläggsmaterialet ger en bredare
förståelse av temat och hon kunde använda det själv. Materialet kunde utgöra en materialbank,
eftersom det innehåller många bra tips för olika ämnen och årskurser men även för
lärarfortbildning. Berit noterar att tilläggsmaterialet nog är användbart men att det krävs
anpassningar. Kamratresponsmaterialet är lämpligt från årskurs 3 men vid konkretiserande av
materialet kunde det även användas från förskolan.
Klasslärares tankar om utvecklandet av lärarstuderandes populärvetenskapliga material
Samtliga tre lärare anser att studerandena kunde utveckla sina populärvetenskapliga material
på olika sätt. Calle och Anna poängterar att studerandena kunde förbättra sina videon genom
att göra dem mer tydliga, exempelvis genom att bättre förena bild och innehåll och tydligare
beskriva och förklara centrala begrepp. Berit framför vidare att endast de väsentliga resultaten
borde uppmärksammas då det blir för mycket text om alla resultat presenteras. På detta sätt
skulle resultatdelen även bli mer åskådlig och lättförståelig. Anna ger som förslag att innehållet
i början av videon kunde vara bredare och ge en allmän inblick i temat innan det fördjupas.
Samtliga lärare anser att studerandena borde konkretisera mera det som tas upp i videorna. I
tillägg tycker de att videorna borde innehålla flera bilder, citat, diagram och annat material som
förstärker det som sägs och som gör det lättare för tittaren att ta till sig informationen. Anna
konstaterar även att det borde finnas direkta konkreta exempel på hur temat kan integreras i
undervisningen och skolan. För att göra videon ännu mer lättöverskådlig anser Berit att
studerandena bör tänka på att prata långsammare och ta flera pauser.
Alla tre lärare anser att det didaktiska tilläggsmaterialen bör innehålla flera länkar och
ge mer tydlighet med tanke på de länkar som redan finns. Calle vill ha flera länkar som direkt
kan användas i klassrummet medan Anna och Berit vill ha en mer tydlig översikt av
tilläggsmaterialen. Anna anser att det borde finnas flera rubriker och bilder som ger användaren
en uppfattning om länkarnas innehåll och underlättar användningen av dem. För tydlighetens
skull föreslår Berit att materialet kunde vara uppbyggt av kategorier så att lärare lättare kunde
orientera sig i det, men även att det borde finnas tillhörande länkar i varje kategori. Både Anna
och Berit anser att tilläggsmaterialet kunde vara mer omfattande och genomtänkt och inte enbart
innehålla självklara saker utan även nya saker som utmanar läsarens tänkande. Calle poängterar
även att tilläggsmaterialet kunde ha en mer systematisk idé så att lärare kunde använda det
regelbundet under en längre tid.

43

6. Diskussion
Detta kapitel består av tre olika delar. Inledningsvis presenteras de mest väsentliga resultaten
i relation till teorin. Därefter diskuteras valet av metod och analys och avlsutningsvis ges
implikationer för fortsatt uteckling och forskning.

6.1 Resultatdiskussion
Klasslärares syn på lärarstuderandes populärvetenskapliga material
Resultatet visar att klasslärarna ser studerandes populärvetenskapliga material som något
positivt men anser att de är på för låg nivå då de själva har kunskap om lärarstuderandenas
teman. En orsak till att klasslärarna anser det kan ber på att de har lång arbetserfarenhet och är
professionella i sitt yrke. Det här kan ses som positivt eftersom lärarstuderandena har lyckats
göra materialet så populärvetenskapligt och lättförståeligt att andra som inte hör till
expertgruppen kan ta del av och förstå innehållet. En klasslärare uttrycker att en annan möjlig
målgrupp utöver lärare kunde vara föräldrar, vilket är positivt då Pelger och Nilsson (2015)
påpekar att populärvetenskapligt material ska nå ut till flera målgrupper än de som är experter.
Även Klepke och Rydell (2014) menar att målgruppen är en av de mest särskiljande dragen
mellan vetenskapligt och populärvetenskapligt tillvägagångssätt. Putortí m.fl. (2020) betonar
att syftet med populärvetenskap är att studerande ska kunna framföra innehållet samt resultaten
de kommit fram till åt individer som inte är experter inom området, vilket betyder att
studerandena har lyckats med att omvandla sin magisteravhandling till en populärvetenskaplig
video.
Det ena videomaterialet, gällande särbegåvade elever, kräver att personen är bekant med
det specifika begreppet ”särbegåvning” för att kunna förstå innehållet. Pelger (2018) hävdar att
studerande bör ändra det vetenskapliga språket till ett mer vardagligt och om termer inte kan
ändras bör de förklaras så att även icke experter förstår dem. Klasslärarna anser att innehållet
inte bara bör förmedlas på ett auditivt sätt utan lärarstuderandena bör bättre konkretisera
innehållet. Klepke och Rydell (2014) påpekar att studerandena behöver kunna förklara och vara
pedagogiska för att göra ett vetenskapligt material populärvetenskapligt. Klasslärarna anser att
inte alla lärarstuderandena lyckats med att presentera innehållet så att det lättare kan förstås och
nå ut till övriga personer. Kleple och Rydell (2014) anser att lärarstuderandena ska framföra
kunskapen på ett begripligt och känt sätt för målgruppen. Klasslärarna tycker att de teman som
lärarstuderande skrivit om är mycket relevanta och att de valt bra och tydligt innehåll. En av

44
videorna är mycket likt upplägget av en magisteravhandling, vilket gör att det inte riktigt följer
de populärvetenskapliga riktlinjerna. Klassläraren ser inte detta som något negativt, vilket kan
bero på att klassläraren är expert inom ämnet. Det kan dock vara svårt för andra utomstående
att kunna ta del av innehållet på ett förståeligt sätt. Överlag anser klasslärarna att
lärarstuderandes populärvetenskapliga material är genomtänkta, välstrukturerade, tilltalande
och tydliga. De anser även att det didaktiska tilläggsmaterialen är överskådliga och att layouten
inte har alltför stor betydelse. De tycker att tilläggsmaterialen är lätta att direkt tillämpa då de
flesta är färdiga material i form av konkreta tips eller idébank med länkar. Däremot anser de att
tilläggsmaterialen är på för låg nivå, behandlar självklara saker och innehåller för mycket text.
Klasslärares användning av lärarstuderandes populärvetenskapliga material
Klasslärarna ansåg att lärarstuderandes populärvetenskapliga material var allt från oanvändbara
till delvis eller helt användbara i läraryrket. De videomaterial som ansågs vara oanvändbara var
de material som inte passade in i läraryrket på grund av innehållets nivå eller att innehållet hade
fel eller opassande inriktning. Det betyder dock inte att de är oanvändbara i alla sammanhang
eller av alla personer. Pelger (2011) betonar att populärvetenskapligt material ska underlätta
kommunikationen mellan individer genom att öka förståelsen mellan yrken och ämnen, vilket
betyder att materialen kan vara användbara ur olika perspektiv och av andra individer utöver
klasslärarna. Lärarstuderandena har till viss del svårt att se hur magisteravhandlingen kan
kopplas till läraryrket (Hansen m.fl., 2015), men utifrån denna studies resultat kan de få en
större förståelse för och inblick i hur de kan relateras till och vara användbara i läraryrket.
Klasslärarna ansåg att de didaktiska tilläggsmaterialen var mer användbara än videorna.
Tilläggsmaterialen var dessutom användbara på olika sätt utifrån hur de var utformade. Pelger
(2018) tillägger att populärvetenskapen ska göra materialen relevanta inom andra sammanhang
än enbart exempelvis läraryrket, vilket gör att det är positivt att tilläggsmaterialen kan användas
på olika sätt. Klasslärarna betonar att tilläggsmaterialen kunde vara påminnelser, användas i
förebyggande syfte, öka medvetenheten om temat, vara underlag på föräldramöte och i
diskussion med rektorn samt vara stöd- och diskussionsunderlag i undervisningen.
Tilläggsmaterialen kunde exempelvis användas i inledning av lektion eller som ett
pausmoment. Eklund m.fl. (2019) har i sin forskning kommit fram till att lärarstuderande inte
känner att de kan använda sin magisteravhandling i läraryrket. Studiens resultat visar dock att
det material som har sin grund i magisteravhandlingarna kan nyttjas i läraryrket på många olika
sätt. De faktorer som påverkade mest hur materialet kunde användas var målgruppen,
situationen samt de nödvändiga kompletteringarna. Klepkte och Rydell (2014) poängterar att

45
målgruppen har stor betydelse i populärvetenskapen och är viktig att utgå från. Enligt Plank
m.fl. (2017) har en vetenskaplig studie, exempelvis en magisteravhandling, större möjlighet att
bli sedd, läst och nerladdad om det finns en tillhörande video till texten. Det ovanstående
betyder att lärarstuderandes populärvetenskapliga material ger ökade möjligheter till att deras
magisteravhandlingar blir användbara.
Klasslärares tankar om utvecklandet av lärarstuderandes populärvetenskapliga material
Klasslärarna

ansåg

att

alla

videor

och

de

didaktiska

tilläggsmaterialen

hade

utvecklingspotential. Klasslärarna ansåg att videomaterialen borde göras tydligare genom att
lärarstuderandena skulle fokusera mera på det väsentliga och komprimera texten och framför
allt resultaten. Klepke och Rydell (2014) påpekar att det kan vara viktigt att fundera på hur
populärvetenskapliga resultat kan påverka människorna, vilket ökar betydelsen på hur
lärarstuderandena framför sina resultat i videomaterialet så att det inte misstolkas.
Videomaterialen kan dessutom göras tydligare genom att infoga bilder och skapa en flytande
och lättförståelig text (Klepke & Rydell, 2014). Att konkretisera innehållet med bilder, citat,
diagram och exempel på hur temat kan integreras i undervisningen och skolan är något som
klasslärarna önskar mera i videomaterialen. Pelger och Nilsson (2015) styrker att studerandena
bör förtydliga temat och få innehållet mer begripligt för de som ska använda materialet. För att
videorna ska bli mer lättöverskådliga behöver lärarstuderandena prata långsammare och ta fler
pauser, så att tittaren har möjlighet att ta till sig innehållet. För att kommunikation via video
dessutom ska vara effektiv och optimal bör den innehålla vardagliga ord som är lätta att förstå
och en förenklad talstruktur som innehåller en början, ett mitt och ett slut (Putortí m.fl., 2020).
Klasslärarna nämnde även att temat kunde breddas innan en fördjupning för att klargöra
vissa centrala begrepp och öka förståelsen av temat. Pelger och Nilsson (2015) betonar att det
krävs reflektion och argumentation vid ett populärvetenskapligt perspektiv och för att
studerande ska lyckas med det krävs det att de breddar sitt perspektiv på det vetenskapliga
området genom att relatera, förklara och generalisera de frågor som är vetenskapliga. Utöver
det kunde både videomaterialen och de didaktiska tilläggsmaterialen dessutom vara mer
omfattande och generellt mer genomtänkta, enligt lärarna. En klasslärare uttrycker att det borde
finnas en systematisk tanke bakom tilläggsmaterialet så att det kunde användas mer regelbundet
under en längre period. Målgruppen är därför viktig att utgå ifrån (Klepke & Rydell, 2014) så
att materialen inte enbart tar med innehåll som anses självklara för målgruppen. Pelger och
Nilsson (2015) tillägger att genom populärvetenskapliga texter ska studerande sträva efter att
väcka intresset för sitt tema även bland de människor som inte är insatta i det. Klasslärarna

46
påpekar dessutom att det didaktiska tilläggsmaterialen gärna kan innehålla flera länkar och att
de länkar som finns borde vara tydligare. Länkarna kunde ha tydligare rubriker och organiseras
i kategorier, då Pelger och Nilsson (2015) betonar vikten av att få innehållet mer begripligt.

6.2 Metoddiskussion
Denna studie har skrivits inom projektet Samverkan mellan klasslärares magisteravhandling
och skolsamfundet i det digitala samhället. Målet med projektet är att lärarstuderande ska göra
sina magisteravhandlingar till ett populärvetenskapligt material och på så sätt nå ut med sin
kunskap till lärare i yrkeslivet på ett mer tillgängligt sätt än tidigare. Syftet med forskningen
samt de tillhörande forskningsfrågorna är grunden för valet av metod. Undersökningen är
kvalitativ till sitt upplägg eftersom syftet var att erhålla insikt i klasslärares tankar och åsikter.
Inom kvalitativ metod är tolkningar och uppfattningar av det insamlade materialet av stor
betydelse och då avsikten var att få en förståelse för lärarnas tankar ansågs denna metod vara
lämplig (Holme & Solvang, 1997). Intervju valdes som datainsamlingsmetod eftersom syftet
var att få djupa svar och kunna följa upp informanternas svar vid behov med hjälp av
följdfrågor. Fejes och Thornberg (2015) poängterar att forskare bör använda den metod som
ger en djup och samtidigt bred förståelse av fenomenet. Således kunde en kombination av
intervju och enkät givit ett bredare perspektiv. Genom en enkät kunde fler klasslärare
involverats i studien och bidragit till ökad förståelse för lärarstuderandes material.
I undersökningen deltog endast tre klasslärare, två kvinnor och en man som är i samma
åldersgrupp, har motsvarande utbildning och har många års yrkeserfarenhet. I denna studie var
informanterna en ganska homogen grupp, vilket kan ha påverkat resultaten. Däremot är en
homogen grupp inte något att eftersträva enligt Trost (2010), utan forskaren bör istället sträva
till en bred variation och inte medvetet leta efter informanter som är lika i jämförelse med
varandra. Andra resultat hade därmed eventuellt erhållits ifall informanterna hade varit
nyutexaminerade lärare eller om flera informanter granskat samma material. Informanterna fick
ta del av lärarstuderandes populärvetenskapliga material före intervjun, medan det förblev
oklart hur väl informanterna hade bekantat sig med det på förhand. Informanternas olika
engagemang i materialet före intervjun kan delvis ha påverkat resultatet eftersom de var lite
olika insatta i deras respektive material.
Det empiriska datamaterialet analyserades med en narrativ analysmetod, vilket
fungerade bra. Kvale och Brinkmann (2009) betonar att ifall det inte finns tydliga berättelser i

47
intervjuerna så kan forskaren utifrån de olika delarna skapa en sammanhängande berättelse. Att
skapa en berättelse fungerade väl i den inledande analysen och avslutningsvis kunde jag sedan
jämföra de olika informanternas berättelser med varandra utgående från studiens
forskningsfrågor. De tre intervjutillfällena följde samma upplägg, vilket ökade studiens
tillförlitlighet. Inledningsvis utfördes även en pilotstudie för att höja studiens trovärdighet.
Etiken i undersökningen har följts genom att informanterna har blivit informerade om studiens
syfte och upplägg samt deras konfidentialitet. Jag har även informerat om min egen
tystnadsplikt och att lärarnas konfidentialitet bibehålls genom att jag inte använder deras riktiga
namn i avhandlingen.

6.3 Implikationer
Utifrån studiens resultat anser jag att lärarstuderandena borde vara medvetna om vilken eller
vilka deras målgrupper är och vem de vill nå ut till för att bättre kunna vinkla sina
populärvetenskapliga material. Detta gäller främst det didaktiska tilläggsmaterialet eftersom
videorna ska nå ut till allmänheten mer generellt så att flera människor kan ta del av studerandes
vetenskapliga forskning. Materialen borde vara mer genomtänkta och anpassade utgående från
den målgrupp som ska kunna ha nytta av dem. Det bör därför tydligt framgå vem som är
målgruppen i de olika populärvetenskapliga materialen. Beroende på vilket tema som
lärarstuderandena forskar om bör deras material vara konkreta och kunna tillämpas direkt i
läraryrket. Användaren bör genast kunna använda materialet utan att komplettera det. Om
materialet är utformat som en materialbank behöver de tillhörande länkarna prioriteras och
finnas under kategorier så att de lätt kan användas enligt behov. Vad gäller videorna, så är det
av stor vikt att lärarstuderandena försöker göra dem tilltalande och motiverande för att locka
andra att titta på dem. Videorna bör vara riktade till den relevanta målgruppen och studerandena
bör tänka på att innehållet och upplägget bör bilda en helhet så att de stödjer varandra och ökar
tittarens förståelse för temat.

48

Litteraturförteckning
Aspfors, J., & Eklund, G. (2017). Explicit and implicit perspectives on research-based teacher
education: newly qualified teachers´ experiences in Finland. Journal of Education for Teaching,
43(3), 400–413.
Aspfors, J., Eklund, G., & Hansén, S-E. (2019). Early Career Teachers’ Experiences of
Developing Professional Knowledge—from research-based teacher education through five
years in the profession. Nordisk Tidskrift för Allmän Didaktik, 5(1), 2–18.
Baan, J., Gaikhorst, L., van´t Noordende, J. & Volman, M. (2019). The involvelment in inquirybased working of teachers of research-intensive versus practically oriented teacher education
programmes. Teaching and Teacher Education, 84(2019) 74–82.
Baan, J., Gaikhorst, L. & Volman, M. (2020). Stimulating teachers´ inquiring attitude in
academic and professional teacher education programmes. European Journal of Teacher
Education, 43(3), 352–367.
Christenbery, T. (2017). Interviews and Qualitative Research. Nurse Author & Editor
(Blackwell), 27(4), 1–7.
Davis, L. S., León, B., Bourk, M. J. & Finkler, W. (2020). Transformation of the media
landscape: Infotainment versus expository narrations for communicating science in online
videos. Public Understanding of Science, 29(7), 688–701.
DiCicco‐Bloom, B. & Crabtree, B. F. (2006). The qualitative research interviews. Medical
Education, 40(4), 314–321.
Eklund, G. (2018). Student teachers´ experiences of research-based teacher education and its
relationship to their future profession – A Finnish case. Nordisk tidskrift för Allmän Didaktik,
4(1), 3–17.
Eklund, G., Aspfors, J. & Hansén, S-E. (2019). Master´s thesis – a tool for professional
development? Teachers´ experiences from Finnish teacher education. Nordisk tidsskrift for
utdanning og praksis, 13(2), 76–92.
Fejes, A. & Thornberg, R. (2009). Handbok i kvalitativ analys. Stockholm: Liber.

49
Flores, M. (2018). Linking teaching and research in initial teacher education: knowledge
mobilisation and research-informed practice. Journal of Education for Teaching, 44(5), 621–
636.
Gillham, B. (2008). Forskningsintervjun – Tekniker och genomförande. Malmö:
Studentlitteratur.
Hansén, S-E., Eklund, G. & Sjöberg, J. (2015). General Didactics in Finish Teacher Education
– the case of class teacher education at Åbo Akademi University. Nordisk Tidskrift för Allmän
Didaktik, 1(1), 7–20.
Holme, I. & Solvang, B. (1997). Forskningsmetodik – om kvalitativa och kvantitativa metoder.
Lund: Studentlitteratur.
Jakhelln, R., Eklund, G., Aspfors J., Bjørndal, K. & Stølen, G. (2019). Newly Qualified
Teachers’ Understandings of Research-based Teacher Education Practices – Two Cases from
Finland and Norway. Scandinavian Journal of Educational Research, 65(1), 123–139.
Johansson, A. (2005). Narrativ teori och metod. Lund: Studentlitteratur.
Klepke, B. & Rydell, S. (2014). Skriv populärvetenskapligt. Stockholm: Liber.
Krokfors, L., Kynäslahti, H., Stenberg, K., Toom, A., Maaranen, K., Jyrhämä, R., Byman, R.
& Kansanen, P. (2011). Investigating Finnish teacher educators´ views on research-based
teacher education. Teaching Education, 22(1), 1–13.
Kvale, S. & Brinkmann, S. (2009). Den kvalitativa forskningsintervjun. Lund: Studentlitteratur.
Maaranen, K. (2010). Teacher Students´ MA Theses – A Gateway to Analytic Thinking About
Teaching? A Case Study of Finnish Primary School Teachers. Scandinavian Journal of
Educational Research, 54(5), 487–500.
Malinen, O-P., Väisänen, P. & Savolainen, H. (2012). Teacher education in Finland: a review
of a national effort for preparing teacher for the future. The Curriculum Journal, 23(4), 567–
584.
Menter, I. & Flores, M. A. (2020). Connecting research and professionalism in teacher
education. European Journal of Teacher Education, 44(1), 115–127.

50
Moura, M., Almeida, P. & Geerts, D. (2016). A Video is Worth a Million Words? Comparing
a Documentary with a Scientific Paper to Communicate Design Research. Procedia Computer
Science, 100(2016), 747–754.
Munthe, E. & Rogne, M. (2015). Research based teacher education. Teaching and Teacher
Education, 46(2015), 17–24.
Nikolov, F., Saunders, C. & Schaumburg, H. (2020). Preservice Teachers on Their Way to
Becoming Reflective Practitioners: The Relevance of Freedom of Choice in Research-Based
Learning. Scholarship and Practice of Undergraduate Research, 3(4), 46–54.
Olsson, H. & Sörensen, S. (2008). Forskningsprocessen – Kvalitativa och kvantitativa
perspektiv. Stockholm: Liber.
Pelger, S. (2011). Populärvetenskapligt skrivande vidgar perspektivet och ökar förståelsen.
Högre utbildning, 1(2), 101–110.
Pelger, S. & Nilsson, P. (2015). Popular Science Writing to Support Students´ Learning of
Science and Scientific Literacy. Research in Science Education, 46, 439–456.
Pelger, S. (2018). Popular science writing bringing new perspectives into science students´
thesis. International Journal of Science Education, 8(1), 1–13.
Plank, M., Molnár, A. D. & Marín-Arraiza, P. (2017). Extending Media Literacy Education:
The Popular Science Video Workshop.
Putortí, E. S., Sciara, S., Larocca, N. U., Crippa, M. P. & Pantaleo, G. (2020). Communicating
Science Effectively: When an Optimised Video Communication Enhances Comprehension,
Pleasantness, and People´s Interest in Knowing More About Scientific Findings. International
Association of Applied Psychology, 68(3), 1072–1091.
Puustinen, M., Säntti, J., Koski, A. & Tammi, T. (2018). Teaching: A practical or researchbased profession? Teacher candidates´ approaches to research-based teacher education.
Teaching and Teacher Education 74(2018), 170–179.
Sjöström, U. (1994). Hermeneutik – att tolka utsagor och handlingar. I B. Starrin & P.-G.
Svensson (Red.), Kvalitativ metod och vetenskapsteori (s. 73–90). Lund: Studentlitteratur.
Skott, C. (2004). Berättelsens praktik och teori – narrativ forskning i ett hermeneutiskt
perspektiv. Lund: Studentlitteratur.

51
Trost, J. (2010). Kvalitativa intervjuer. Lund: Studentlitteratur.
Westlund, I. (2009). Hermeneutik. I A. Fejes & R. Thonberg (Red.), Handbok i kvalitativ
analys. (s. 62–80). Stockholm: Liber.
Ödman, P-J. (2007). Tolkning, förståelse, vetande – Hermeneutik i teori och praktik.
Stockholm: Norstedts akademiska förlag.

52

Bilaga 1: Avtal om nyttjanderätt till Resultat

53

Bilaga 2: Forskning i pedagogik, kursuppgift

54

