Julia Semskar

Differentiering i språkundervisningen
En kvalitativ intervjustudie om klasslärares olika sätt att differentiera
språkundervisningen

Julia Semskar

Magisteravhandling i pedagogik
Fakulteten för pedagogik och välfärdsstudier
Åbo Akademi
Vasa, 2022

Julia Semskar

Abstrakt
Författare

Årtal

Semskar, Julia

2022

Opublicerad avhandling för magisterexamen i pedagogik

Sidantal

Arbetets titel

Differentiering i språkundervisningen: En kvalitativ intervjustudie om klasslärares olika
sätt att differentiera språkundervisningen
Vasa: Åbo Akademi. Fakulteten för pedagogik och välfärdsstudier
Referat

66

Enligt Grunderna för läroplanen för den grundläggande utbildningen 2014 ska elever som
har svårigheter i språk få stöd i sitt lärande. För elever som är tvåspråkiga eller elever som
har mera kunskap i finska/engelska behöver läraren ge mera utmaningar. I läroplanen är
differentiering ett begrepp som används flitigt. Kortfattat handlar differentiering om att man
i undervisningen tar hänsyn till de olikheter som finns bland eleverna och att man försöker
möjliggöra för alla elever att tillägna sig undervisningen i klassrummet.
Syftet med denna magisteravhandling är att utforska hur klasslärare differentierar
undervisningen i finska och engelska i årskurserna 1–6 samt vilka möjligheter och
utmaningar som finns i språkundervisningen. Här gäller differentiering både med avseende
på elevers olika förutsättningar för lärande och med avseende på elevers olika förkunskaper
i språket samt språklig bakgrund. Med hur klasslärare differentierar undervisningen avses
vilka arbetssätt och metoder lärarna använder. Utgående ifrån detta har följande
forskningsfrågor utkristalliserats:
1. Hur differentierar klassläraren sin undervisning för elever som har utmaningar eller
är i behov av någon form av stöd i språkinlärningen?
2. Hur differentierar klassläraren sin undervisning för elever som har förkunskaper i
språket eller kommer från en tvåspråkig/flerspråkig familj?
3. Vilka likheter och skillnader finns det mellan olika klasslärares sätt att differentiera
i språkundervisningen?
För att få svar på forskningsfrågorna har sex klasslärare, som undervisar i finska och/eller
engelska i skolor i Norra Österbotten, blivit intervjuade. Forskningsansatsen är narrativ och
efter att intervjuerna hade blivit gjorda blev de transkriberade. Varje intervju har konstruerats
till ett narrativ. Efter alla sex narrativ finns det en sammanfattning av resultatet där alla
forskningsfrågorna besvaras utgående ifrån de sex intervjuerna.
Utgående ifrån intervjuerna kan man konstatera att klasslärare differentierar på många olika
sätt. Vissa differentieringsmetoder är mer förekommande bland alla informanter, medan det
också fanns en del differentieringsmetoder som bara enskilda lärare använde. Det var
vanligare att klasslärarna prioriterade mer att differentiera för de elever som har utmaningar
eller är i behov av någon form av stöd i språkinlärningen än för de elever som har
förkunskaper i språket eller kommer från en tvåspråkig/flerspråkig familj.
När det gäller differentieringens tre dimensioner; omfattning, tempo och djup, fanns det vissa
utmärkande drag. Utgående ifrån forskarens tolkning differentierade lärarna omfattningen
av stoffet överlägset mest. Tempo förekom också en del, medan djupet differentierade
lärarna allra minst.
Den optimala differentieringen ska börja i planeringsskedet, därefter ske i
genomförandeskedet och avslutas i bedömningsskedet. Alla informanterna följde kanske inte
2

Julia Semskar

noggrant dessa tre steg. Vissa av lärarna planerade inte särskilt mycket differentiering, utan
differentierade mest i stunden i klassrummet. Fokuset bland lärarna låg nog främst på att
differentiera i genomförandeskedet.
Sökord / indexord

Differentiering, differentieringsmetoder, språkundervisning

3

Julia Semskar

Innehåll

Abstrakt .................................................................................................................................... 2
Innehåll ..................................................................................................................................... 4
1 Inledning ................................................................................................................................ 6
1.1. Bakgrund och val av ämne .............................................................................................. 6
1.2 Syfte ................................................................................................................................. 9
1.3 Avhandlingens disposition ............................................................................................... 9

2 Teoretisk referensram ........................................................................................................ 10
2.1 Språkinlärning och språkundervisning ........................................................................... 10
2.2 Två- och flerspråkigheten i svenskspråkiga skolor i Finland samt hanteringen av mofiundervisningen ..................................................................................................................... 11
2.3 Om differentiering i undervisningen enligt läroplanen .................................................. 12
2.4 Elevers olika förutsättningar och särskilda behov samt differentiering i allmänhet ...... 14
2.5 Differentieringens tre dimensioner................................................................................. 16
2.6 Differentiering i språkundervisningen ........................................................................... 18

3 Metod och genomförande ................................................................................................... 22
3.1. Syfte och forskningsfrågor ............................................................................................ 22
3.2. Kvalitativ forskning....................................................................................................... 22
3.3. Narrativ forskningsansats .............................................................................................. 23
3.4. Val av informanter ........................................................................................................ 24
3.5 Intervju som datainsamlingsmetod................................................................................. 25
3.6 Analys och bearbetning av data ..................................................................................... 27
3.7 Tillförlitlighet, trovärdighet och etik .............................................................................. 29

4 Resultatredovisning ............................................................................................................ 31
4.1 Matildas berättelse.......................................................................................................... 31
4.2 Linneas berättelse ........................................................................................................... 34
4.3 Annas berättelse ............................................................................................................. 37
4.4 Camillas berättelse ......................................................................................................... 40
4.5 Sivs berättelse ................................................................................................................. 45
4.6 Mikaelas berättelse ......................................................................................................... 49
4.7 Sammanfattning av resultaten ........................................................................................ 50
4.7.1 Klasslärares sätt att differentiera för elever som har utmaningar eller är i behov av
någon form av stöd i språkinlärningen............................................................................. 51
4.7.2 Klasslärares sätt att differentiera för elever som har förkunskaper i språket eller
kommer från en tvåspråkig/flerspråkig familj .................................................................. 51
4

Julia Semskar

4.7.3 Likheter och skillnader mellan olika klasslärares sätt att differentiera i
språkundervisningen ......................................................................................................... 52

5 Diskussion ............................................................................................................................ 54
5.1 Resultatdiskussion .......................................................................................................... 54
5.2 Metoddiskussion............................................................................................................. 57
5.3 Slutsatser ........................................................................................................................ 59
5.4 Förslag till fortsatt forskning .......................................................................................... 60

Litteratur ................................................................................................................................ 61
Bilagor ..................................................................................................................................... 64
Bilaga 1. Informationsbrev ................................................................................................ 64
Bilaga 2. Intervjuguide ...................................................................................................... 65

5

Julia Semskar

1 Inledning
I inledningen presenteras först bakgrunden och valet av ämne. Därefter följer en beskrivning
av avhandlingens syfte och forskningsfrågor. Kapitlet avslutas med en redogörelse av
avhandlingens disposition.

1.1. Bakgrund och val av ämne
Enligt Grunderna för läroplanen för den grundläggande utbildningen 2014 (härefter används
förkortningen GLGU 2014) ska elever som har svårigheter i språk få stöd i sitt lärande. För

elever som är tvåspråkiga eller elever som har mera kunskap i finska/engelska behöver läraren
ge mera utmaningar. (Utbildningsstyrelsen, 2014, s. 200.) I GLGU 2014 är differentiering ett

begrepp som används flitigt. Kortfattat handlar differentiering om att man i undervisningen tar
hänsyn till de olikheter som finns bland eleverna och att man försöker möjliggöra för alla elever

att tillägna sig undervisningen i klassrummet. (Pörn et al., s. 51.) I den pedagogiska
differentieringen brukar man tala om tre dimensioner: omfattning (hur mycket man ska ta upp

om ämnet), djup (hur ingående det ska vara) och tempo (hur länge, några dagar eller flera

veckor). (Utbildningsstyrelsen, 2014, s. 30–31.) Det mest grundläggande i differentierad
undervisning är delaktighet och gemenskap. Eleverna kan arbeta på olika nivåer och på olika

sätt, men det finns ändå en sammanhållning i klassen. Alla elever arbetar med samma tema och
har möjlighet att medverka för att öka kompetensen om temat i klassen, fastän de tar till sig
kunskapen på olika sätt. (Wallberg, 2019, s. 67–68.)

Alla barn är värdefulla och unika. Det är en rättighet för alla barn att uppnå sin fulla potential
både som medlem i samhället och som person. För att det här ska lyckas behöver den enskilda

eleven få stöd individuellt och uppmuntran. Eleven behöver få en känsla av att hen är stöttad i

sitt lärande. Bra undervisning och en känsla av att kunna lyckas i skolan är en rättighet för alla
barn. Någon elev får inte marginaliseras från inlärning, eftersom rättigheten för alla att få

bildning inte uppfylls då, vilket är en fara för utvecklingen och tillväxten. Den grundläggande
utbildningens uppgift är att ge alla människor möjligheten till livslångt lärande, vilket behövs

för att människan ska kunna ha ett bra liv. (Utbildningsstyrelsen, 2014, s. 14.) För att detta ska
kunna uppfyllas i skolorna behövs också differentiering. Om alla elever ska kunna uppnå sin
fulla potential i språk är det viktigt med differentiering. Alla elever är olika och behöver olika
utmaningar.

6

Julia Semskar

I 16 § i Finlands grundlag (11.6.1999/731) framkommer det att alla ska ha lika möjligheter till

utveckling oberoende av bakgrund och särskilda behov (Finlex, 1999). I 4 § i statsrådets
förordning (422/2012) står det att utbildningen ska genomsyras av likabehandling och

jämlikhet. I undervisningen ska man ta hänsyn till varje enskild elevs behov och

utvecklingsnivå. Eleven ska få handledning, undervisning och stöd utgående ifrån detta. Vidare
står det att inlärningsmiljöerna och verksamhetskulturen i skolan bör vara stödjande när det

gäller elevens individuella behov samt främjandet av elevens utveckling, kommunikation och

inlärning. (Finlex, 2012.) I 30 § Lag om grundläggande utbildning (24.6.2010/642) står det att

de som deltar i undervisningen har rätt till läroplansenlig undervisning, till stöd i skolgången
och inlärningen om det finns behov och till elevhandledning (Finlex, 2010).

Enligt Salamancadeklarationen är det en rättighet för alla människor att få undervisning. Alla

behöver få möjligheten att uppnå en viss utbildningsnivå. Barn är olika och varje enskilt barn
har individuella fallenheter, egenskaper, intressen och inlärningsbehov. Det är viktigt att man
tar detta i beaktande i skolsystemen. Den stora variationen och mångfalden bland eleverna
behöver man ta vara på. (Svenska Unescorådet, 2006, s. 10–11.)

I skolan behöver det finnas en plats för alla barn, oberoende av barnens sociala, fysiska,
språkliga, intellektuella och emotionella utgångslägen. Under skolåren kan vissa barn ha olika

pedagogiska behov p.g.a. olika former av inlärningssvårigheter. Då är det skolans uppgift att
ordna undervisningen så att den tillgodoser alla barns behov, även för barn med

inlärningssvårigheter. Idag talar man mycket om en integrerad skola där alla barn bör kunna
delta oberoende av sina svårigheter. Fokuset i den integrerade skolan är att undervisningen ska
anpassas så att den lämpar sig för alla barn. Barn ska inte behöva rätta sig enligt ett visst

undervisningssätt utan tvärtom, undervisningen ska ta barnens olika behov i beaktande. När
barnen är i centrum, visar man att alla barn och deras individuella egenskaper är respekterade.
(Svenska Unescorådet, 2006, s. 16–17.)

I en integrerad skola vill man, om det bara är möjligt, att alla elever ska få sin undervisning i
grupp. Det spelar ingen roll fastän det finns skillnader och olika svårigheter bland eleverna.

Man behöver ta hänsyn till de behov som finns bland eleverna. Lärarna behöver använda sig
av olika inlärningsmetoder samt tillåta eleverna att ha olika arbetstakt. Alla elever behöver få
en bra undervisning. (Svenska Unescorådet, 2006, s. 18.)

Människan använder språk i många olika sammanhang. Det är i vetenskap, politik, kultur,

utbildning, religion, i arbetssituationer, tillsammans med vänner samt i nya människomöten.
7

Julia Semskar

Med språkets hjälp kan människan utveckla sitt tänkande och få nya sociala relationer. Dessa
förändringar kan ske när människan lär sig ett nytt språk. När man ser på olika språkkunskaper
runtom i världen, kan man konstatera att de allra flesta människor behärskar mer än ett språk.

I dagens värld blir språkkunskaper allt mer viktiga. Människan skaffar sig en allt större
kunskap, migrationen och internationaliseringen ökar och arbetsmarknaden har blivit mer

öppen. Språkkunskaper behövs för att man ska kunna utvecklas och samarbeta. Människan

behöver språket för att skapa en förståelse för andra människor. Språkkunskap skapar stora
möjligheter för människan. (Wagner et al., 2010, s. 193.)

För mig som blivande klasslärare är detta tema intressant eftersom jag inte visste särskilt
mycket om det sedan tidigare. Jag ville lära mig mera om hur man differentierar inom

språkundervisningen. Det finns många elever som kan engelska mycket bra. De har lärt sig

språket genom filmer, digitala spel samt genom olika typer av hobbyer, medan det också finns

elever som inte har haft särskilt mycket kontakt med engelskan. I engelskan finns det en lång
lärokurs (A-lärokurs) och en medellång lärokurs (B-lärokurs) (Utbildningsstyrelsen, 2014, s.

220). I denna avhandling fokuserar jag på den långa lärokursen. I engelskundervisningen finns
det inga separata undervisningsgrupper med avseende på vilken språklig bakgrund eleverna
har utan alla elever deltar i samma språkundervisning, oberoende av vilka förkunskaper de har.
I finskundervisningen handlar behovet av differentiering mera om att vissa elever kommer från

tvåspråkiga familjer och har således goda förkunskaper i finska, medan andra elever kommer
från helt svenskspråkiga familjer där man aldrig har talat finska och därmed inte är särskilt bra

på språket. För läraren är det antagligen svårt att hitta en balansgång där emellan. Hur ska lärare
differentiera i språk för både de elever som har utmaningar med språkinlärningen och de elever

som har förkunskaper i språket och därför tycker att språkundervisningen är alldeles för enkel.

Det finns flera olika lärokurser i det andra inhemska språket. För elever i svenskspråkiga skolor

är det lång lärokurs i finska (A-lärokurs), medellång lärokurs i finska (B-lärokurs) eller
modersmålsinriktad finska som gäller. Den modersmålsinriktade finskan (härefter förkortat

mofi) är ämnad för de tvåspråkiga eleverna, som är uppvuxna med finska.
(Utbildningsstyrelsen, 2014, s. 197 och 205.) I den här avhandlingen kommer jag främst att

fokusera på den långa lärokursen i finska (A-lärokurs). Fastän det finns olika lärokurser för

elever med olika språkbakgrunder är språkgrupperna oftast mycket heterogena. Olika elever

kan ha ungefär samma språkliga bakgrund, men en del elever lär sig mycket snabbt, medan för
andra elever tar det mycket längre tid att lära sig. Det här skapar stora skillnader mellan
eleverna, vilket betyder att differentiering behövs och är viktigt.
8

Julia Semskar

1.2 Syfte
Differentiering i språkundervisningen är viktigt för alla elevers lärande. Syftet med min
magisteravhandling är att utforska hur klasslärare differentierar undervisningen i finska och

engelska i årskurserna 1–6 samt vilka möjligheter och utmaningar som finns i

språkundervisningen. Här gäller differentiering både med avseende på elevers olika
förutsättningar för lärande och med avseende på elevers olika förkunskaper i språket samt

språklig bakgrund. Med hur klasslärare differentierar undervisningen avses vilka arbetssätt och
metoder lärarna använder. För att uppnå syftet har jag genomfört intervjuer med klasslärare
som undervisar i finska och engelska.

1.3 Avhandlingens disposition

Den här magisteravhandlingen omfattar totalt fem kapitel. I det inledande kapitlet introduceras

bakgrunden samt val av ämne. Det andra kapitlet består av den teoretiska referensramen. Där
finns en mera ingående redogörelse av språkinlärning och språkundervisning, flerspråkigheten
i svenska skolor och hanteringen av mofi-undervisning, om differentiering i undervisningen

enligt läroplanen, elevers olika förutsättningar för lärande och differentiering. Det tredje

kapitlet innefattar en redogörelse av avhandlingens metod och genomförande. I det fjärde
kapitlet

presenteras

resultatredovisningen.

Avhandlingens

sista

kapitel

resultatdiskussion, metoddiskussion, slutsatser samt förslag till fortsatt forskning.

9

omfattar

Julia Semskar

2 Teoretisk referensram
Den teoretiska referensramen inleds med teorier om språkinlärning och språkundervisning,

två- och flerspråkighet samt hantering av mofi-undervisning. Sedan behandlas vad läroplanen
säger om differentiering. Därefter följer ett kapitel om elevers olika förutsättningar och
särskilda behov samt differentiering i allmänhet. Vidare följer ett kapitel om differentieringens
tre

dimensioner.

Den

språkundervisningen.

teoretiska

referensramen

avslutas

med

differentiering

i

2.1 Språkinlärning och språkundervisning
Wagner et al. (2010, s. 195) konstaterar att språk utgörs av en mängd olika koder, såsom
yttranden och ord. Dessa koder kan vara skrivna (taktila, visuella), talade (auditiva) eller

tecknade (teckenspråk). För att kunna kommunicera behövs språk och olika språkliga uttryck

kan förklaras på olika sätt. Ordens betydelse påverkas av i vilka meningar de sätts in i. Man
kan beskriva språk som en mängd olika koder som har olika betydelser i olika sammanhang.

Språkinlärning kan definieras som att en person genomgår en process där hen utvecklar ett
språk i omgivningens samverkan. Språket kan vara skrivet, talat eller teckenspråk. För att

språkutvecklingen ska kunna lyckas behövs samspel, inlärare, omgivning, utveckling och

språk. För att man ska kunna lära sig ett språk behövs vissa grundläggande delar: sociala,
kognitiva och biologiska. Personen som ska lära sig ett nytt språk behöver ha lärt sig en del

inom begreppsutvecklingen. Det behövs också en kulturell och social miljö för att kunna
utveckla ett nytt språk. (Wagner et al., 2010, s. 196.)

För att kunna tänka och lära sig behöver man språk. För elevens utveckling av tankeförmågan

är språkstudier viktiga. Genom språkstudierna kan eleverna skapa sig en mångkulturell och

språklig identitet. Ju mera eleverna lär sig av språket kan de så småningom också börja använda
sina språkkunskaper. I språkundervisningen ska eleverna kunna ge uttryck för lek, glädje och

kreativitet. Språkundervisningen ska skapa ett intresse för kulturell och språklig mångfald både

i skolan och den övriga världen hos eleven. Undervisningen ska inspirera eleven att
kommunicera på språket hen lär sig. (Utbildningsstyrelsen, 2014, s. 197–198.)

Enligt GLGU 2014 finns det centrala färdigheter för språkinlärningen i finska och engelska.

Eleverna ska lära sig att tala, skriva, läsa och lyssna på båda språken. Centrala teman är vänner,

familj, fritid och skolan. Man betonar lärande tillsammans där lärmiljöerna är varierande. I
10

Julia Semskar

språkundervisningen ska finskan och engelskan användas flitigt. (Utbildningsstyrelsen, 2014,
s. 199–200 & 222.)

För att en lärare ska kunna nå ut till alla sina elever behöver läraren information om elevens

bakgrund. Läraren behöver veta hur eleven lär sig nya saker och på vilket sätt eleven etablerar
något meningsfullt ur lärarens undervisning. Lärare behöver diskutera med eleverna för att få
kännedom om vilka referensramar eleverna har. (Tornberg, 2020, s. 21.)

Imsen (2006, s. 322–323) skriver att Vygotskij ansåg att den språkliga mognaden i elevens
modersmål påverkar elevens inlärning av ett främmande språk. När eleven ska lära sig det

främmande språket kan det vara möjligt för eleven att använda sig av överföringar från sitt

modersmål. När eleven får undervisning i ett främmande språk kan eleven bli mera kunnig på
sitt modersmål, eftersom de båda språken blir jämförda och eleven märker att det egna

modersmålet är ett språk bland alla andra språk. Att kunna fler språk är en fördel eftersom de

metakognitiva färdigheterna utvecklas, man får en större abstrakt förståelse, man blir mer
flexibel och tanken blir mera självständig.

För att språkinlärning ska ske behövs kommunikation. För att inlärning ska ske behövs även

koncentration och kognitiva resurser. I språkinlärningen är uppmärksamhet och arbetsminne
av grundläggande betydelse. Återkoppling behövs i språkinlärningssituationer. När personen

som lär sig ett språk får yttre återkoppling, såsom frågor, bekräftelser, undringar, omtagningar
och reflekterande kommentarer, får hen en antydning om hur andra tolkar det hen uttrycker på
det nya språket. Detta leder till att inläraren kan försöka rätta sig efter återkopplingen. Vart

efter personen lär sig mera av det nya språket, så blir det en ny situation och språkinlärningen
framskrider på ett lite annorlunda sätt än tidigare. (Wagner et al., 2010, s. 256–257.)

Wagner et al. (2010, s. 259) menar att man kan säga att alla behärskar någorlunda två språk.

Under livets gång har människan orsak att utveckla sitt språk samt att lära sig nya språk. Allt
detta handlar om välmående i livet. Språket behövs när människan ska tänka och i olika
kommunikationssituationer samt för människans sociala personlighet. Det är synnerligen
viktigt för människan att få tillfällen att utveckla flera språk.

2.2 Två- och flerspråkigheten i svenskspråkiga skolor i Finland samt
hanteringen av mofi-undervisningen

Det blir allt vanligare att elever har en flerspråkig bakgrund när de börjar i skolan. De svenska
skolorna har redan under många år haft en växande flerspråkighet bland eleverna. När man har
11

Julia Semskar

gjort kartläggningar i årskurs 1–6 har det visat sig att lite mer än hälften av eleverna har en
svenskspråkig bakgrund. Fyrtio procent av eleverna är tvåspråkiga, hemspråken är då svenska

och finska. Andelen elever från finskspråkiga hem är fyra procent och fem procent av eleverna

har en annan språklig bakgrund. De tvåspråkiga eleverna har ökat, 1998 fanns det 30 procent
tvåspråkiga elever och 2013 fanns det 40 procent. Medan de svenskspråkiga eleverna har
minskat, 1998 var 60 procent av eleverna svenskspråkiga och fram till 2013 hade andelen

svenskspråkiga elever minskat till ungefär 50 procent. Dock finns det en stor regional variation.
(Nummela & Westerholm, 2020, s. 13.)

En stor andel av eleverna som gör sin skolgång i en svenskspråkig skola, har en bakgrund där

svenskan inte alls är lika stark som i skolan barnet går i. För de här eleverna är det vanligt att
använda olika språk i vardagen. (Hellgren et al., 2019, s. 29.)

De elever som har tvåspråkiga föräldrar eller på annat sätt tagit del av det finska språket tidigt

i barndomen ska delta i modersmålsinriktad finska i skolan (Nummela, 2016, s. 89). På olika
platser runtom i Svenskfinland finns det en viss variation i hur man ordnar mofi-

undervisningen. Ibland kan mofi-grupperna vara relativt små, vilket betyder att de blir dyra.
Det här leder till att det inom kommunerna kan bli en utmaning att ordna mofi-undervisningen.
Därför har man ofta varit tvungen att ordna finskundervisningen på det sättet att det finns både

enspråkiga och tvåspråkiga elever i samma grupp. Det här betyder att de elever som är

tvåspråkiga bör få en finskundervisning som är mera fördjupad eller differentierad. (Nummela,
2016, s. 91.)

2.3 Om differentiering i undervisningen enligt läroplanen
Undervisningens mål, elevernas förutsättningar, behov och intressen ska vara grunden när
läraren väljer arbetssätt. Det är gynnsamt för den enskilde eleven och hela klassen att läraren

använder sig av mångsidiga arbetssätt. Olika arbetssätt påverkar elevernas lärande. I
undervisningen ska läraren använda sig av åldersanpassade arbetssätt och arbetssätt som är
lämpliga

för

särskilda

undervisningssituationer.

När

läraren

använder

varierande

bedömningsmetoder och arbetssätt kan eleverna åskådliggöra sitt kunnande på ett mångsidigt
sätt. (Utbildningsstyrelsen, 2014, s. 30.)

Eleverna kan uppleva att de lyckas och känna glädje i lärandet när arbetssätten i undervisningen
är varierande. Mångsidiga arbetssätt bidrar också till att undervisningen blir mera kreativ,

vilket lämpar sig för barn i skolåldern. Genom att använda arbetssätt där eleverna behöver vara
12

Julia Semskar

aktiva, där de kan använda flera sinnen och röra på sig, skapar det mera motivation hos eleverna
och lärandet blir mera komplett. För elevernas motivation är också användningen av arbetssätt

som ger känslan av att tillhöra en grupp och arbetssätt som främjar elevernas självreglering av
betydelse. (Utbildningsstyrelsen, 2014, s. 30.)

Redan i planeringsskedet ska läraren ha differentiering i åtanke. Enligt GLGU 2014 är val av
arbetssätt viktigt när det gäller differentiering. För en lyckad differentiering behöver läraren

känna till elevernas förutsättningar och kunskaper. I all undervisning behöver läraren ha det

differentierande perspektivet i centrum. Differentiering handlar om djup och omfattning hos
studierna, elevers olika inlärningsstilar, arbetsgång och arbetsrytm. Utgångspunkten för
differentieringen ska vara hos elevers olika behov i lärandet. Läraren behöver ta i beaktande

hur mycket eleverna själva kan planera sitt lärande, vilken arbetsgång och vilka arbetssätt som
är lämpliga för eleverna. Gällande val av arbetssätt behöver läraren ta hänsyn till elevernas

olika utvecklingstakt och individuella särdrag. Differentiering stöder elevernas motivation och

självkänsla, samt ger en trygghet för elevernas arbetsro. Genom differentieringen kommer inte
heller eleverna att behöva stöd lika snabbt. (Utbildningsstyrelsen, 2014, s. 30–31.)

I genomförandeskedet av undervisningen sker den egentliga differentieringen. Alla elever är
olika gällande inlärnings- och studiefärdigheter, språkkunskaper, motivation, intressen och alla
har olika förutsättningar för att lära sig. Om det finns möjlighet ska undervisningen ordnas så

att elevernas olikheter tas i beaktande. Man kan dela in eleverna i olika grupper, t.ex. enligt
ålder eller vilka språkkunskaper de har. Genom att differentiera undervisningen kan man beakta
elevers olika möjligheter för lärande. Det krävs planering för att kunna ordna ändamålsenlig

undervisning, vilket betyder att det är viktigt att läraren känner eleverna. Bra elevkännedom
kan vara att läraren känner till vilka studievanor eleverna har, vilken attityd eleverna har till

t.ex. finska språket och vilka kunskaper eleverna har inom olika delar i språket. När läraren har

denna bakgrundsinformation om eleverna kan läraren utgående från den informationen
differentiera undervisningen om det är nödvändigt. Man kan differentiera genom att använda

olika arbetssätt, metoder eller material, samt justera lärostoffets omfattning och djup. Att
elevens uppgifter har en lämplig svårighetsgrad är viktigt. (Utbildningsstyrelsen, 2015.)

Även i bedömningsskedet ska differentiering tas i beaktande. Enligt GLGU 2014 är
bedömningen av eleverna för läraren ett hjälpmedel i lärarens egen reflektion och
självbedömning av sitt arbete. Läraren kan ta elevernas behov i beaktande och anpassa sin

undervisning med hjälp av informationen från bedömningen av eleverna. Basen för
13

Julia Semskar

differentieringen ligger i bedömningen. Med hjälp av bedömningen kan läraren upptäcka olika
stödbehov som möjligen finns hos eleverna. (Utbildningsstyrelsen, 2014, s. 48–49.)

I bedömningssituationer ska läraren använda sig av varierande metoder. Underlaget för

bedömningen av elevernas utveckling ska läraren ta från olika lärsituationer och från lärandets
olika områden. Eleverna har olika arbetssätt och inlärningsstilar, vilket betyder att eleverna

behöver få möjlighet att visa sin utveckling och sina kunskaper utan hinder. Vid prov- och
bedömningssituationer bör läraren säkerställa att tiden räcker till och att eleverna har förstått
vad de ska göra. (Utbildningsstyrelsen, 2014, s. 49.)

2.4 Elevers olika förutsättningar och särskilda behov samt differentiering i
allmänhet

Den allmänna skolan är ämnad för alla elever. Det har ingen betydelse vilket socialt eller
kulturellt ursprung, vilken etnicitet eller vilka förutsättningar eleverna har. Skolans uppgift är

att skapa en undervisning som är lämplig för alla elever. Bland eleverna finns det många

olikheter. En del tycker om att röra på sig och använda kroppen, andra är duktiga intellektuellt
och en tredje tycker om att vara kreativ. Det betyder i sin tur att skolan inte kan förvänta sig att
alla elever ska klara av samma saker inom de olika områdena. När läraren väljer innehåll och

aktiviteter, behöver hen tänka på att det ska kännas betydelsefullt och utvecklande att utföra
uppgifterna för alla elever. Det är oerhört viktigt att skolan tar i beaktande elevers behov och

förutsättningar. Det är inte bara utvecklingsnivån och den intellektuella förmågan hos eleverna
som skolan ska ha i åtanke. Elevernas språkliga kunskaper, den psykiska och fysiska förmågan,
ursprung samt värderingarna i hemmen är andra saker som skolan behöver ta i beaktande när
det gäller eleverna. (Imsen, 2006, s. 413–414.)

Undervisningen i skolan ska foga sig efter enskilda elevers förutsättningar och kunskaper.
Läraren ska anpassa undervisningen efter både de som är svaga och starka i skolan. Men man

kan konstatera att tyvärr är det de svaga eleverna som får mest uppmärksamhet av läraren. I
skolan ska det ändå inte handla om individualisering. Innehållet som eleverna får ta del av ska
vara samma för alla, men det ska finnas variation och mångfald. (Imsen, 2006, s. 414–415.)

Differentiering är ett internationellt begrepp. Differentiering handlar inte bara om den enskilde
individen, utan om strukturering och organisering av undervisningen för att det ska möta alla

elevers behov. Man kan säga att differentiering går ut på att man har lite olika upplägg, innehåll

och arbetsmetoder när man undervisar elever som har varierande utgångspunkter. När man
14

Julia Semskar

differentierar i en klass ordnar man undervisningen på det sättet att man rättar sig efter
elevernas intellektuella förutsättningar. (Boo et al., 2017, s. 27–28.)

Utgångspunkten i differentierad undervisning är att möta de olika förmågor som eleverna har
och ordna undervisningen utgående ifrån dem. Detta betyder att tid, plats, grupperingar
instruktioner och material används mångsidigt. Att individen är i fokus är viktigt, men man

behöver också ha grupperingar som går att anpassa. Detta betyder att man behöver se eleverna

som enskilda personer och att de alla utgör en del av en grupp. Olika typer av differentiering

kan för lärare skapa redskap att bemöta de olika variationerna bland eleverna. (Boo et al., 2017,
s. 28.)

När man talar om differentiering urskiljer man både pedagogisk differentiering och

organisatorisk differentiering, vilket motsvarar tyskans inre och yttre differentiering.
Organisatorisk och yttre differentiering berör samma form av differentiering, man försöker
alltså skapa homogena undervisningsgrupper. Att bilda grupper där alla elever är likadana är i

princip omöjligt. Pedagogisk och inre differentiering handlar å andra sidan om att pedagogiskt
ta i beaktande de individuella skillnaderna mellan eleverna. Läraren använder sig av arbetssätt,

undervisningsmetoder och innehåll som är anpassat till eleverna. Arbetsuppgifterna är

varierande och läraren har olika kriterier på fördjupning och svårighetsgrad. (Barow, 2013, s.
21 & Boo et al., 2017, s. 28.)

Elevers olika kunskaper kan leda till ett gemensamt lärande i klassrummet. Man behöver se

mångfalden bland eleverna som en möjlighet till lärande. Det finns flera olika syften med inre
differentiering:
•
•

Den ska stödja elever att ta till sig kunskaper, insikter, färdigheter och förmågor
Elever med olika personlighetstyper samt relationer ska stöttas och aktiveras

•

Självständigheten hos den enskilde eleven ska stödjas samt tillåta eleven att tillägna sig

•

Den ska stötta eleven att förbättra sin förmåga att till att aktivt arbeta för det sociala

kunskap att lära
lärandet

För att lärare ska kunna använda sig av detta i praktiken, kan det vara bra att bilda ett visst
system. Med den här differentieringen tar man i beaktande de olika förutsättningar som
eleverna har. Men det är ändå inte individualisering. (Barow, 2013, s. 22.)

15

Julia Semskar

Undervisningen kan påverkas mycket beroende på vilka uppgifter läraren väljer att eleverna

ska göra. Det betyder att det är av stor betydelse att läraren omsorgsfullt väljer och utformar

ett bra material och uppgifter, och faktiskt sätter tid på det. Dock så är det en relativt svår

uppgift, eftersom det finns stora variationer bland eleverna och uppgifterna bör hjälpa alla

elever att utvecklas. När läraren konstruerar uppgifterna är det viktigt att hen har som mål att

det är möjligt att anpassa uppgifterna enligt elevernas olikheter. Alla elever ska kunna arbeta

med uppgifterna fastän de har olika bakgrunder, intressen och förutsättningar, vilket betyder

att uppgifterna inte ska vara olika för olika elever, utan att det är möjligt att genomföra
uppgifterna på olika nivåer och sätt. Det har framkommit i forskning att om eleverna får

uppgifter med olika svårighetsgrader, kan lärarens förväntningar ha en negativ inverkan på
elevens motivation, självuppfattning och prestation. Den nivå som eleverna förväntas klara av

anpassar sig eleverna till, vilket betyder om de uppgifter som eleverna får är enkla så tror

eleverna att de inte är särskilt duktiga och har sämre prestationer än de skulle ha i vanliga fall.
Det här benämns som förväntansindividualisering. För att inte detta ska ske, ska läraren ge

samma uppgift åt alla elever. Uppgiften ska dock kunna utföras genom olika arbetssätt, olika
svårighetsgrader och med olika ämnesinnehåll. I en differentierad uppgift är dessa element av
betydelse. Elever som är på olika kunskapsmässiga nivåer kan då arbeta med samma uppgift.
(Boo et al., 2017, s. 112–133.)

När lärare läser GLGU 2014 om differentiering kan det kännas utmanande. Tiden och
prestationsförmågan har också naturligtvis en gräns för lärare, men när det gäller differentiering
innebär det ofta endast enkla förändringar som är baserade på det läraren sett att vissa elever
behöver. När det är fråga om differentiering kostar insatsen mycket mindre i jämförelse med

vilken belöning den ger. Genom att differentiera undervisningen stärker läraren elevernas

självkänsla, motivation och inlärningsförmåga. Bland eleverna i en klass finns det många olika
typer

av

lärstilar,

arbetstempo,

förkunskaper,

motivation,

inlärningsförmåga

och

koncentrationsförmåga. När läraren differentierar undervisningen tar hen hänsyn till de behov
som finns bland eleverna. Det här gäller både de elever som har behov av stöd i sitt lärande och
de elever som behöver mera utmaningar i sitt lärande. (Pörn et al., 2021, s. 52.)

2.5 Differentieringens tre dimensioner

Det har tidigare nämnts att det finns tre olika dimensioner av differentiering. Dessa är

omfattning, djup (nivå) och tempo. Omfattning handlar om hur mycket av ämnet som skall tas
16

Julia Semskar

upp. Djup handlar om hur ingående man skall vara och vilka kunskaper som eleverna har sedan
tidigare. Tempo handlar om hur snabbt det ska ta att göra uppgiften. (Pörn et al., 2021, s. 53.)

Omfattningen kan differentieras på många olika sätt. Innehållet är likadant för alla elever, men

de kan endera lära sig mer eller mindre av innehållet. Eleverna kan läsa vissa delar eller läsa
ett fördjupat material när de ska behandla olika texter. När eleverna ska göra en analys av ett
skönlitterärt material kan de beroende på vad som passar dem bäst välja mellan en novell och
en roman. (Pörn et al., 2021, s. 53.)

Det är möjligt att differentiera djupet (nivån) på olika sätt. När eleverna ska skriva, kan texterna
eller meningarna vara mer eller mindre avancerade beroende på vilken elev det är som skrivit.

För att utföra en uppgift kan eleverna få använda olika typer av stödstrukturer. Eleverna kan
genom stöd av t.ex. ett läromedel ta till sig ny kunskap. På de uppgifter som eleverna gör kan

svårighetsgraden variera beroende på elevens möjligheter för inlärning. Detta är alltså inte flera
uppgifter som berör samma saker, utan uppgiftstyperna har en viss progression för att eleverna
ska förbättra de kognitiva språkfärdigheterna. (Pörn et al., 2021, s. 53.)

Tempot kan också differentieras på flera olika sätt. Lärare kräver inte att alla elever ska göra

lika mycket. Beroende på vilket tempo en elev har får hen en viss uppgiftstyp inom temat de
arbetar med i klassen. För olika elever tar det olika lång tid att göra en uppgift. Lärare kan

också ge möjligheten att eleverna får göra en uppgift vid flera korta tidpunkter. (Pörn et al.,
2021, s. 53.)

Om en elev har olika utmaningar som t.ex. koncentrationssvårigheter som leder till att
inlärningen blir lidande, kan läraren differentiera sin undervisning och arbetssätten de arbetar

med i klassrummet. När läraren går igenom innehållet för lektionen är det viktigt med
begripliga mål för vad eleverna ska lära sig och utföra på lektionen. Arbetsinstruktioner och
beskrivningar bör vara tydliga, enkla och uppdelade. Läraren bör ge eleven mycket

handledning, speciellt om något förväntas bli utmanande. Språkfärdighetsområdena bör
varieras på ett mångsidigt sätt (skriva, lyssna, tala och läsa). Att använda olika sinnen vid

läsning kan vara bra, som att man istället för att själv läsa får lyssna, det är också möjligt att

kombinera de här två sätten. Man kan också använda sig av talsynteser och ljudböcker. När
man ska producera multimodala texter kan man förutom pennan använda olika digitala verktyg
som t.ex. tal (diktering). Inlärningen och repetition av ord som är nya kan eleven ta till sig

genom spel, texter, laborationer eller genom digitala hjälpmedel. För att skapa en större
förståelse för helheten kan man använda berättelser, bildspel, texter, bilder samt att man går
17

Julia Semskar

igenom temat i endera mindre eller större grupper. Om det finns behov ska eleven få
komplettera muntligt. Läraren bör vara anpassningsbar när det gäller olika arrangemang och
grupperingar. För att eleven ska kunna koncentrera sig kan läraren behöva placera eleven på

ett ställe var det inte finns störande moment och i vissa fall kan eleven behöva vara i närheten
av läraren. För att främja arbetsron är det viktigt med gemensamma rutiner och regler som är
tydliga för eleverna. I klassrummet behöver också olika saker ha sin givna plats och saker som
kan vara distraherande ska man ta bort. (Pörn et al., 2021, s. 54.)

2.6 Differentiering i språkundervisningen
Vataja (2011, s. 13) har listat på vilka olika grunder det finns behov av differentiering i språk

hos eleverna. Det kan vara olika svårigheter hos eleven som läs- och skrivsvårigheter,
inlärningssvårigheter och samarbetssvårigheter med andra elever. Eleven kan vara långsam,
noggrann, behöva uppmärksamhet eller vara särskilt begåvad inom språkinlärning och därför

behöva få differentierad språkundervisning. Att komma ihåg saker, utförandet av läxor,

mekanisk läsning, arbetssätt, val och användning av material, självständighet i arbetet, sociala
färdigheter, självkänsla samt motivation kan vara andra orsaker till att differentiering i språk
behövs.

Elever som har läs- och skrivsvårigheter borde få kompensatoriska hjälpmedel. Det är fel att

elever som har dyslexi (specifika läs- och skrivsvårigheter) inte får samma möjlighet till
lärande som övriga elever. Svårigheten hos eleven handlar om att skriva och läsa och därmed

inte med elevens begåvning. Andelen elever som har läs- och skrivsvårigheter är 10–15% och
andelen elever med dyslexi är 1,5–8%. I skolan behöver man läsa i de flesta ämnen, vilket kan
leda till att elever med dyslexi kan känna sig dåliga om de inte får rätt stöd. (Pörn et al., 2021,
s. 55.)

Det finns olika sätt att ta reda på vad det är inom språkinlärningen som eleven behöver få

differentierat. Man kan göra det genom olika utlåtanden och utredningar. Språkläraren kan
behöva diskutera med föräldrar, klassläraren, ämneslärare samt eventuella lärare som eleven

haft förut om elevens behov av differentiering. Det skulle vara viktigt att läraren talar med
eleven själv om vad som skulle kunna göra lärandet enklare och att eleven skulle berätta vad

det är som är svårt. Läraren kan försöka ta reda på hur eleven lär sig bäst. Man kan använda

sig av utvärderingsmetoder som prov, skriftliga arbeten och läxor. Man kan också prova olika
grupperingar och uppgifter. (Vataja, 2011, s. 14.)
18

Julia Semskar

Med differentiering i språkundervisningen kan man ha flera olika mål. Det kan handla om
nivåmål, att alla elever ska få utvecklas utgående från den nivå de är på. Särskilt begåvade

elever ska få ta till sig kunskap i den takt som är lämplig för dem. Andra mål med
differentiering i språk kan vara att läraren vill att eleven ska arbeta bättre på lektionerna,

förbättra koncentrationen hos någon elev eller att eleven lär sig något specifikt som
pluskvamperfekt. (Vataja, 2011, s. 14.)

Man kan differentiera i språkundervisningen på många olika sätt. Vataja (2011, s. 14) har listat
en del differentieringsmetoder. De elever som är svaga kan göra bara basuppgifterna. Läraren
kan låta svaga och starka elever arbeta tillsammans. Läraren kan lära eleverna olika
minnesregler och studietekniker. Om det finns möjlighet kan man fördela klassen i två olika
rum med en lärare båda rummen. Eleven kan skriva i häftet, det är viktigt att läraren inte talar

och skriver på samma gång. Läraren kan ha en genomgång muntligt var eleverna får ha boken
framme.

Rousu (2020) skriver om olika differentieringsmetoder svensklärare i finskspråkiga skolor
använder för att differentiera för elever som har utmaningar eller är i behov av någon form av

stöd i språkinlärningen. Metoderna lärarna använder berör prov, uppgifter, datateknik,

anvisningar, visuella metoder samt spel och lekar. Att lärarna differentierar uppgifterna och

proven för de här eleverna är den vanligaste metoden. Lärarna utformar uppgifterna på det

sättet att eleverna kan själva välja på vilket sätt de utför dem. Mängden uppgifter är olika och
vissa elever gör inte lika många uppgifter som de andra. De svaga elevernas uppgifter kan
också vara enklare. De gör bara grundläggande övningar istället för tillämpade övningar. När

eleverna ska läsa ord i läxa, behöver vissa elever bara läsa de viktigaste orden. Vissa av lärarna
ger möjligheten åt eleverna att arbeta med de uppgifter eleverna själva vill och därmed arbetar
på sin egen nivå. (Rousu, 2020, s. 24.)

Lärare differentierar lite olika vid prov för elever som har utmaningar eller är i behov av någon

form av stöd i språkinlärningen. Vissa lärare ger mera tid åt de här eleverna att skriva provet.

Andra lärare låter eleverna använda läroboken som hjälpmedel när de ska skriva provet. I
provet kan eleverna själva få välja vissa uppgifter som de utför och då kan nivån vara lättare

på en del av dem. Instruktionerna kan också ibland vara på modersmålet istället för på språket
eleven ska lära sig. (Rousu, 2020, s. 24–25.)

Lärarna differentierar också med hjälp av datateknik, mycket genom olika frågesporter och
spel. Quizlet används särskilt mycket. I språkundervisningen kan man använda det till att
19

Julia Semskar

förena ihop ord på inlärningsspråket med ord på ens eget modersmål. När eleverna spelar spelet
i grupper är det enklare för de svaga eleverna att delta. Under spelets gång får eleverna genast

respons när de svarat, vilket är positivt för inlärningen. Quizlet använder man både hemma och

i skolan. Det förekommer också andra spel och lekar på språklektionerna. (Rousu, 2020, s. 25.)
För att differentiera språkundervisningen för de svaga eleverna använder lärarna också andra
elever och kolleger som hjälpmedel. Eleverna får arbeta parvis eller i grupper och på det sättet
kan de hjälpa varandra. Speciallärare brukar också ingripa och hjälpa de svaga eleverna genom
att arbeta med dem i smågrupper. (Rousu, 2020, s. 25.)

I differentieringen för svaga elever är olika sinnen viktiga. För elever som har problem med

läsandet använder lärarna olika visuella metoder. I instruktioner har vissa lärare bilder och i
vokabulär har vissa lärare bilder istället för ord. För att underlätta skrivandet kan vissa elever
få göra uppgifter och delar av provet muntligt. (Rousu, 2020, s. 25–26.)

När det gäller det differentierat material för elever som har utmaningar eller är i behov av någon

form av stöd i språkinlärningen använder lärare både lärobokens och eget material. Konkret
material tas också med i undervisningen. Vilket material lärare använder påverkas mycket av
om förläggaren har material att erbjuda eller om lärare själva behöver bearbeta det som finns.
(Rousu, 2020, s. 27.)

I den differentierade undervisningen för svaga elever är vanligt att man använder både eget

material och läroboken samtidigt. Vissa lärare skapar egna uppgifter och prov som är på en
enklare nivå än det som finns i läroboken. Alla elever har ofta likadant material, men de
svåraste uppgifterna lämnas bort eller så kan eleverna själva välja mellan olika alternativ.

Lärarna använder också material som finns på nätet, som brukar behandla olika teman som
intresserar eleverna. (Rousu, 2020, s. 27–28.)

Alikoski (2015) har intervjuat lärare och skriver om hur lärare, som undervisar i främmande

språk, differentierar sin undervisning i praktiken. Lärarna differentierar bl.a. genom beredskap,
genom att använda olika inlärningsstilar, olika sätt att utvärdera samt genom att organisera
gruppen på olika sätt. (Alikoski, 2015, s. 65, 74, 78 & 81.)

När det gäller differentiering genom beredskap för starka elever kan man differentiera genom
att ge dem mera frihet och självständighet i lärandet. Lärare behöver våga frångå läromedlet

när det gäller de starka eleverna. Alla starka elever vill inte bara göra extra övningar, utan

kanske utveckla något nytt på egen hand. Vissa lärare låter starka elever hjälpa svaga elever.
20

Julia Semskar

Men Alikoski (2015) konstaterar dock att det i forskning har visat sig att starka elever gynnas
mest av att arbeta med starka elever. När man differentierar för svaga elever i språk kan man

göra på lite olika sätt. Lärare brukar ofta ge mera uppmärksamhet till de här eleverna och

kanske gå och berätta var man håller på och jobbar. De här eleverna får mera tid att fundera, i
kommunikativa övningar får de här eleverna arbeta i par och lärare accepterar att det finns

skillnader i hur de svaga eleverna presterar, alla behöver inte lära sig allting. Man är
förutseende när det gäller ord, teman och texter. När är fråga om både svaga och starka elever
gällande skrivövningar, läxor, kommunikationsövningar, hörförståelse, ordförråd och läsande
ger lärare mer/mindre och lättare/svårare övningar beroende på elev. Med andra ord varierar
lärarna den breda komplexitet och eventuellt djupet på övningarna. Lärarna är flexibla när det

gäller inlärningstakten. Vissa lärare kan ha översättningar på texten och eventuellt har de också
förkortat texten för dem som behöver. Ibland kan eleverna också få texter på olika nivåer.
(Alikoski, 2015, s. 65–68, 70, 72–73.)

Lärare differentierat ofta kanske inte specifikt enligt vissa inlärningsstilar, men använder olika

typer av aktiviteter som är lämpliga för olika inlärningsstilar. Aktiviteter som lärare använder

i språkundervisningen är kommunikativa, aktiva och lekfulla övningar och samarbetsövningar.

Lärarna lär också ut olika inlärningsstrategier samt använder visuella hjälpmedel. (Alikoski,
2015, s. 75.)

Lärare använder observationer i vardagen, läxor och testresultat för att bedöma möjliga behov

eleverna har i sitt lärande. Lärare differentierar prov, men på olika sätt. Vissa lärare gör prov

på olika nivåer, t.ex. ett mera grundläggande och ett med lite mera utmaning. Vissa elever kan
själva få möjlighet att välja vilket prov de vill göra. Det händer också att lärare har samma prov

åt alla elever, men är inte lika sträng i bedömningen åt vissa elever. (Alikoski, 2015, s. 78–79.)
När det gäller grupperingar i klassrummet använder lärare flexibla grupperingar. Vissa gånger

ska eleverna arbeta i par eller grupper med andra elever som är på samma nivå. Andra gånger

arbetar eleverna i par eller grupper med elever som är på olika nivå, för att kunna stöda den/de
elever som är svaga. (Alikoski, 2015, s. 81.)

21

Julia Semskar

3 Metod och genomförande
Kapitlet inleds med en beskrivning av avhandlingens syfte och forskningsfrågor. Därefter följer

beskrivning av kvalitativ forskning, forskningsansatsen, val av informanter, intervju som

datainsamlingsmetod samt analys och bearbetning av data. Kapitlet avslutas med beskrivning
av tillförlitlighet, trovärdighet och etik.

3.1. Syfte och forskningsfrågor
Syftet med min magisteravhandling är att utforska hur klasslärare differentierar undervisningen

i finska och engelska i årskurserna 1–6 samt vilka möjligheter och utmaningar som finns i
språkundervisningen. Här gäller differentiering både med avseende på elevers olika
förutsättningar för lärande och med avseende på elevers olika förkunskaper i språket samt

språklig bakgrund. Med hur klasslärare differentierar undervisningen menas vilka arbetssätt

och metoder lärarna använder. För att uppnå syftet har jag genomfört intervjuer med klasslärare
som undervisar i finska och engelska.
Forskningsfrågor:
1. Hur differentierar klassläraren sin undervisning för elever som har utmaningar eller är
i behov av någon form av stöd i språkinlärningen?

2. Hur differentierar klassläraren sin undervisning för elever som har förkunskaper i
språket eller kommer från en tvåspråkig/flerspråkig familj?

3. Vilka likheter och skillnader finns det mellan olika klasslärares sätt att differentiera i
språkundervisningen?

3.2. Kvalitativ forskning
När det handlar om kvalitativa studier, talar man om att forskaren har en nära relation till det

som ska undersökas. Det är ett så kallat inifrånperspektiv, mellan informanten och forskaren

finns det en viss samverkan. Vid datainsamlingen är forskaren själv ofta involverad. Det sker
ett möte mellan forskaren och informanten. Efter mötet med informanten bearbetar och tolkar

forskaren det som informanten delat med sig. Forskaren får ta del av informantens värld. Vid

kvantitativa studier har forskaren däremot ett visst avstånd till det som ska undersökas. Man

talar om ett utifrånperspektiv när det är fråga om kvantitativa studier. Forskaren är inte alls i
lika nära kontakt med informanterna, som man är vid kvalitativa studier. Förhållandet till
22

Julia Semskar

informanterna är mera opersonligt och det kan även vara andra som är med och samlar in data

för det som ska undersökas. Man kan sammanfattningsvis konstatera att kvantitativa studier

ger resultat i siffror, medan kvalitativa studier ger resultat i ord. (Olsson & Sörensen, 2021, s.
19 & 55.) Denscombe (2018, s. 23) konstaterar att i kvantitativ forskning är det ofta ett stort
antal som man analyserar, medan i kvalitativ forskning berör forskningen ett mindre antal

händelser eller personer. I kvantitativ forskning analyserar man siffror och i kvalitativ
forskning analyseras ord eller bilder.

I min avhandling är kvalitativa studier mer lämpliga, eftersom jag vill utreda hur klasslärare
differentierar sin undervisning i finska och engelska samt vilka möjligheter och utmaningar det

finns i språkundervisningen. För att kunna utreda det behöver jag ha en nära kontakt med
klasslärarna och ta del av deras vardag i läraryrket. Jag behöver ha ett möte med varje enskild

lärare för att kunna ta del av informationen på bästa möjliga sätt. Det har jag gjort genom att
intervjua klasslärare som undervisar i finska och engelska.

För den kvalitativa forskningen är det övergripande syftet att komma till insikt om företeelser

i olika människors liv. Man vill ha mera fakta om en annan människas liv och livssituation.

(Dalen, 2015, s. 15.) I en kvalitativt inriktad forskning ligger fokus på specifika saker, som
sedan tolkas enskilt av forskaren (Olsson & Sörensen, 2021, s. 130).

Patel och Davidson (2019, s. 53) menar att i den kvalitativa forskningen strävar forskaren efter

att gå på djupet på den företeelse, situation eller fenomen som studeras. Det betyder att

forskaren behöver beakta det sammanhang där det som ska studeras finns. Vidare konstaterar
Patel och Davidson (2019, s. 55) att under forskningsprocessen är forskningsfrågorna relativt

öppna för den kvalitativa forskningen och de kan förändras under arbetets gång. Forskaren kan
också arbeta med många olika delar av forskningsarbetet samtidigt. Mycket inom den

kvalitativa forskningen handlar om att tolka det som man har fått veta. Det har lett till att jag

valt narrativ forskningsansats och konstruerat en berättelse av varje intervju. Jag har på det
sättet kunna gå in på djupet i varje enskild intervju. Jag anser också att berättelser är lämpliga
i det här sammanhanget för att man på det sättet får en bra bild av hur varje enskild lärare
arbetar med differentiering i undervisningen.

3.3. Narrativ forskningsansats
Berättandet och berättelsen har numera blivit allt vanligare i vetenskapen. Narrativa studier har

utvecklats till ett tvärdisciplinärt forskningsområde under åttiotalet. Också inom pedagogiken
23

Julia Semskar

används den narrativa forskningen allt mera. (Johansson, 2005, s. 17.) Enligt

Nationalencyklopedin (u.å.) betyder narrativ berättande, att berätta och omtala. Vidare skriver
Johansson (2005, s. 41) att berättande har också att göra med kunskap och inte bara en
beskrivning av olika händelser.

Narratologen Brian Richardson (2000) menar att det finns olika sätt att beskriva en berättelse.

Det temporala handlar om att det i en berättelse finns en inledning, en mittdel samt en

avslutning. Kausalitet handlar om att det finns ett samband mellan olika händelser. Den första
händelsen leder till att nästa händelse sker. (Johansson, 2005, s. 124–125.)

Henricson (2012, s. 242) redogör för att det i berättelsekonstruktioner finns olika skikt. Dessa
skikt är orientering, förveckling, utvärdering, lösning och slutvärdering. Skikten behöver inte

följa någon viss ordning i berättelsen och ibland kan något skikt vara borta i berättelsen. I
orienteringen får läsaren veta grundläggande saker, som tid och plats och vilka personer som

är närvarande. Förvecklingen är då berättelsen. I utvärderingen handlar det om det som har

någon betydelse i berättelsen. I lösningen finns en slutsats och slutvinjetten övergår man till
något annat.

Ansatsen i denna avhandling är narrativ i och med att jag har valt att presentera resultatet i

berättelser. Jag valde att själva intervjuerna inte görs i form av berättelser utan att jag först i
resultatdelen valt att konstruera varje intervju till en berättelse.

3.4. Val av informanter
För att hitta informanter att intervjua, ringde jag runt till rektorer i olika skolor och frågade om

det skulle finnas klasslärare som kunde tänka sig att ställa upp på intervju. Jag ville ha 4–6
lärare som deltog i min forskning. Till en början ringde jag fem skolor. Senare ringde jag
ytterligare en skola. Rektorerna meddelade mig senare om någon av lärarna hade valt att ställa

upp. I en skola tackade man helt och hållet nej. Slutligen fick jag sex lärare som jag kunde

intervjua. Alla lärare som jag har intervjuat arbetar i skolor i Norra Österbotten. I den

kommunen har svenskan hög majoritet. Jag hade en del kriterier för de som valde att medverka
i intervjun. Informanterna behövde vara klasslärare som undervisar i språk, gärna både finska

och engelska. Men det var inte ett krav att de undervisade i båda läroämnena. Informanterna

fick också på förhand mera ingående information om avhandlingen samt intervjufrågorna (se
bilaga 1 och 2).

24

Julia Semskar

Den person som ska intervjuas behöver få information om forskningens syfte. Informanten
behöver få veta vad det innebär att delta i forskningen. Om det finns eventuella risker för

informanten att delta, behöver informanten få information om detta i förväg. Informanten får

inte tvingas att delta i forskningen, utan informanten ska själv välja om hen vill delta. (Olsson
& Sörensen, 2021, s. 86.)

Olsson och Sörensen (2021, s. 87) betonar också att uppgifter om informanterna i avhandlingen
ska vara konfidentiella. Ingen ska kunna veta vem det är som har deltagit i forskningen när de

läser avhandlingen. Detta är också något som jag nämner för de potentiella informanterna, att
jag kommer att behandla deras personuppgifter konfidentiellt (se bilaga 1).

3.5 Intervju som datainsamlingsmetod

Som datakälla vid en undersökning kan forskare använda forskningsintervjuer som metod. Det
som andra människor berättar är forskarens data. Forskningsintervjuer handlar om människors
uttalanden om vad de gör, åsikter och antaganden. En forskningsintervju är inte ett vanligt
samtal. Den intervjuade personen går med på att delta i forskningen, det som personen säger

kan användas som data i forskningen och forskaren leder diskussionen under intervjun.
(Denscombe, 2018, s. 267–268.)

I min avhandling valde jag intervju som datainsamlingsmetod, eftersom jag på det sättet skulle

få bästa möjliga svar på mina forskningsfrågor. För att jag skulle få veta hur klasslärare
differentierar språkundervisningen behövde jag intervjua olika klasslärare. Man får bäst svar

på det när läraren själv får berätta hur det går till i praktiken. Man får på det sättet veta hur
klassläraren tänker om differentieringen.

I en intervju har samtalet ett syfte och är välstrukturerat. Det handlar inte längre om en vanlig
diskussion, utan intervjuaren skaffar sig ny kunskap genom att ställa noggrant genomtänkta

frågor till informanten. Det är forskarens uppgift att berätta om intervjuns ämne för
informanten samt att noga analysera informantens svar på intervjufrågorna. (Kvale et al., 2014,
s. 19.)

Motivet till att man håller kvalitativa intervjuer är att forskaren är intresserad av informantens

värld. Forskaren kan exempelvis vilja veta vilka tankar informanten har om olika saker. Det
betyder att forskaren inte på förhand kan ha olika svarsalternativ som informanten ska välja
mellan. Forskaren kan inte heller avgöra om de svar som informanten ger är de “rätta”. (Patel
& Davidson, 2019, s. 105.)

25

Julia Semskar

Under en intervju diskuterar forskaren och personen som medverkar i intervjun ett särskilt
tema. En intervjus syfte är att få veta hur andra personer upplever sin livssituation. Om man
vill ha insikter i andra personers tankar, känslor och erfarenheter är den kvalitativa intervjun

särskilt användbar. Olika intervjuer kan handla om mycket olika saker. Men ändå finns det
alltid en gemensam nämnare, människorösten. (Dalen, 2015, s. 14.)

I den kvalitativa intervjun sker det ett samtal. För de personer som medverkar ser rollerna

relativt olika ut. Intervjuaren håller intervjun för att få svar på sina forskningsfrågor i sitt

forskningsproblem. Den person som blir intervjuad har egentligen ingen egentlig nytta av
intervjun. För att intervjun ska bli lyckad är det upp till intervjuaren att se till att det blir en

sammanhängande intervju där den intervjuade håller sig till ämnet. Det betyder inte att

forskaren ska skapa en sammanhängande diskussion åt den intervjuade. (Patel & Davidson,
2019, s. 105.)

Det som informanten berättar och uttalar sig om under en intervjusituation, tolkar alltid
forskaren. I första hand handlar det om det som informanten har sagt, men också senare sker
det en tolkning mellan det empiriska materialet och forskaren. I samhörighet med forskarens

egen förförståelse av ämnet och angelägen teori kommer tolkningen att påverkas. (Dalen, 2015,
s. 17.)

Det finns olika typer av intervjuer, intervjuer som är mera strukturerade och fokuserade eller

mera öppna intervjuer. I en öppen intervju handlar det om att informanten ska berätta mera fritt
om det som frågas efter. I en mera strukturerad intervju har forskaren i förväg valt specifika

ämnen eller frågor som man ska diskutera i intervjusituationen. Den strukturerade intervjun är

mera vanlig än den öppna intervjun. (Dalen, 2015, s. 34.) När jag utförde mina intervjuer valde

jag att hålla dem relativt strukturerade. Jag hade ganska specifika intervjufrågor (se bilaga 2),
eftersom jag behövde specifika svar för att få svar på mina forskningsfrågor.

När man talar om intervjuer menar Denscombe (2018, s. 270) att personliga intervjuer är de
mest vanliga. I en personlig intervju är det endast en informant och en forskare som träffas. All

information som forskaren får under en intervju kommer från en enda person, informanten. För
forskaren är det också relativt lätt att ha kontroll över situationen, när det bara är en person som

deltar i intervjun. Forskaren behöver ju bara analysera en persons tankar och funderingar. Det
är endast en person som behöver ledas genom intervjun. När det kommer till efterarbetet med

transkriberingen är det också betydligt lättare för forskaren. Forskaren behöver inte hålla reda
på flera olika personers röster och det är inte flera personer som pratar i munnen på varandra.
26

Julia Semskar

Jag valde att ha personliga intervjuer i alla intervjuer förutom en. För mig kändes det som att
jag får mest ut av dem om jag kan intervjua lärarna individuellt. Jag kunde då i lugn och ro

fokusera på en enda informant. Och med tanke på transkriberingen, som nämndes ovan är det
också betydligt enklare om det är bara är två personer som diskuterar. Orsaken till att jag i en
intervju hade två informanter, var att läraren jag skulle intervjua, undervisade endast i finska

och sade att hon kan fråga av en annan lärare som undervisar i engelska om hon kan delta. Men
jag intervjuade egentligen dem båda individuellt, bara någon enstaka gång kunde den andra
kommentera något. Längden på intervjuerna varierade. Intervjuerna var mellan 21 och 47
minuter långa. Men i den längsta intervjun intervjuades två lärare efter varandra. Den längsta
enskilda intervjun var 36 minuter lång.

Vid en intervju är den första intervjufrågan speciellt viktig, för den bör få den intervjuade
personen att slappna av i situationen. Därför är det bra att börja med en relativt enkel fråga.

Forskaren kan fråga något som berör respondenten och hens relation till ämnet som ska
diskuteras under intervjun. Genom att göra på det här sättet får forskaren viktig information
om respondenten och respondenten får inleda med något som är bekant. En annan viktig sak

att tänka på när man inleder en intervju är att börja med något konkret, som kan sätta igång

diskussionen på ett smidigt sätt. (Denscombe, 2018, s. 282–283.) I mina intervjuer inledde jag

med att klassläraren fick berätta lite om sig själv och vilken/vilka klasser hen undervisar språk
i. Det tyckte jag var en relativt enkel fråga för att komma igång med intervjun.

Enligt Olsson och Sörensen (2021) finns det en del viktiga aspekter gällande intervjuer. För att

forskaren ska få bra information av informanten är det av betydelse att båda parterna är öppna
för samarbete. Forskaren ska inte avbryta informanten och ska försöka få informanten att känna
sig betydelsefull. Det information som informanten delar med sig av behöver vara opåverkad

och informationen behöver vara tillförlitlig. Forskaren behöver få den information i intervjun
som hen behöver. (Olsson & Sörensen, 2021, s. 132.)

3.6 Analys och bearbetning av data

Narrativ analys har använts som analysmetod vid analysen av materialet. Denscombe (2018, s.

411) menar att narrativ är en berättelse. Kvale et al. (2014, s. 268) konstaterar att man fokuserar
på historier i intervjun, där man sammanställer handlingen och strukturen, i den narrativa

analysen. Om det i intervjun inte finns berättelser, kan forskaren skapa en utgående från hela

intervjun. Det är också möjligt för forskaren att skapa en helt ny berättelse, utgående från alla
27

Julia Semskar

informanternas berättelser. Mina intervjuer är från början inga berättelser utan jag har i
resultatredovisningen konstruerat varje intervju till en berättelse.

Vartefter att intervjuerna genomfördes började jag transkribera dem. Enligt Kvale et al. (2014,

s. 218), handlar transkribering om en omvandling. Det muntliga språket i intervjun ändras till
ett skriftligt språk. I en utskrift kan man inte se det sociala sammanhanget. Denscombe (2018,
s. 395) konstaterar att det är lättare att jämföra och se små faktorer, när man har transkriberat

intervjun. Transkriberingen av intervjuerna för den här avhandlingen blev relativt ordagrann.

En del obetydliga småord har lämnats bort för att göra transkriberingen enklare. Efter att
transkriberingen var följande steg analys av data.

För att berättelsen ska kunna vara ett narrativ behöver vissa kriterier uppfyllas. Det första
kriteriet är att det behöver finnas ett särskilt syfte med narrativet. Det andra kriteriet är att i

narrativet behöver det också finnas en handling mellan dåtid och nutid. Det tredje kriteriet är

att det behöver finnas en medverkan av människor. (Denscombe, 2018, s. 411.) Denscombe
(2018, s. 412) konstaterar att i den kvalitativa forskningen kan man ha nytta av dessa berättelser

på två olika sätt. Det första handlar om att man kan se hur de utformar den sociala världen. Här
är åtanken att berättelser kan ha många viktiga syften som den uppfyller. Det andra sättet
handlar om att se hur de utformar en personlig värld. Den här delen av den narrativa analysen
är starkt sammanbunden med sådan forskning som berör muntliga berättelser och
levnadshistorier. Fokus i narrativa analyser är berättelsens innebörd, informantens olika

kommunikativa metoder och tekniker samt relationen mellan berättelsen och det historiska och
kulturella sammanhanget.

Efter att den narrativa analysen hade gjorts blev resultatet sex berättelser. Jag har intervjuat sex
klasslärare och av varje intervju konstruerades en berättelse. I en av intervjuerna intervjuades

två klasslärare samtidigt och deras intervju sammanställdes också till två skilda berättelser. I
varje berättelse finns flera citat av klasslärarna. Under intervjuerna förekom det en hel del

dialekt och jag valde att inte ändra språket till standardsvenska när jag transkriberade. I och

med att det förekom dialekt i intervjuerna har citaten blivit omskrivna till standardsvenska och
vissa dialektord har bytts ut. Ibland har ordningsföljden i citaten justerats en aning för att göra
dem tydligare och vissa onödiga ord har utelämnats. I kapitel 4.1–4.6 i avhandlingen hittas
berättelserna.

28

Julia Semskar

3.7 Tillförlitlighet, trovärdighet och etik
Forskaren, i kvalitativ forskning, har ofta en nära relation till sitt mätobjekt. Detta kan

naturligtvis behövas om forskaren ska kunna utföra en kvalitativ forskningsintervju. I det här
sammanhanget behöver man fundera över forskningens tillförlitlighet (reliabilitet). Man
behöver reflektera över om forskningen skulle ge samma resultat och slutsatser åt en annan

forskare. För att kunna kontrollera forskningens tillförlitlighet, behöver forskaren ha en klar
redovisning av forskningens metoder, analyser och olika beslut samt även en god beskrivning
av tillvägagångssättet i forskningen. Forskningsprocessen behöver kunna granskas.

(Denscombe, 2018, s. 420–421.) Kvale et al. (2014, s. 295) poängterar att tillförlitligheten
handlar om att om andra forskare skulle kunna få samma resultat vid en annan tidpunkt. Det
innebär att om intervjupersonerna skulle ge olika svar på intervjufrågorna samt om olika

intervjuare skulle få olika svar på frågorna. Beroende på vilka typer av frågor forskaren ställer
kan de ha en inverkan på vilket svar informanten ger. Ledande frågor kan oavsiktligt påverka
informantens svar.

Enligt Denscombe (2018, s. 420) handlar trovärdighet (validitet) om att forskare kan påvisa att

data, som de har samlat in, faktiskt stämmer. För kvalitativa forskare är det dock svårt att
verkligen bevisa att den insamlade datan är trovärdig. Olsson och Sörensen (2021, s. 109)

konstaterar att för att det ska finnas validitet i en forskning, så behöver man finna en likhet
mellan forskares tolkning och verkligheten. Vidare beskriver Kvale et al. (2014, s. 296)

validiteten som sanning. Det betyder att det finns styrka och riktighet informantens uttalande.

Ett gällande argument “är hållbart, välgrundat, försvarbart, vägande och övertygande”.
Validiteten handlar om att forskaren faktiskt mäter det som hen tror att hen mäter.

När en forskare ska ta sig an sin forskning finns det en förväntning på forskaren att hen ska
göra det på ett etiskt korrekt sätt. Orsaken till detta är att människor i allmänhet ska vara under
ett visst skydd. Forskaren har ingen rätt att utföra sitt arbete på andra människors räkning för

att komma fram till viktiga upptäckter. (Denscombe, 2018, s. 433.) Patel och Davidson (2019,

s. 83) betonar att det behöver vara en jämvikt mellan forskningens nytta och skydd mot andra
människors privatliv. Enskilda människor får inte komma till skada; vare sig fysiskt eller

psykiskt, bli kränkta eller förnedrad p.g.a. att en forskare ska bedriva forskning. Vidare skriver
Patel och Davidson (2019, s. 83–84) att det finns fyra generella etikregler som bör följas vid
olika

forskningssituationer.

Dessa

krav

konfidentialitetskravet samt nyttjandekravet.

29

är

informationskravet,

samtyckeskravet,

Julia Semskar

Informationskravet handlar om att informanten behöver få information om forskningens syfte

av forskaren. Samtyckeskravet innebär att informanten har rättighet att välja om hen vill delta
i forskningen eller inte. Med konfidentialitetskravet menas att uppgifter om deltagarna i

forskningen bör behandlas varsamt och att utomstående personer inte ska komma åt dem.
Nyttjandekravet innebär att det insamlade materialet endast får användas i forskningssyfte.
(Patel & Davidson, 2019, s. 84.) Dessa krav har tagits i beaktande i denna avhandling.

Informanterna har fått information om forskningens syfte. Informanterna har själva valt att

delta. Utomstående personer har inte tillgång till materialet och materialet används endast i
forskningssyfte.

30

Julia Semskar

4 Resultatredovisning
I det här kapitlet redovisas resultaten av de sex intervjuerna. Av varje intervju har det

konstruerats en berättelse, vilket har resulterat i sex berättelser. För att kunna uppfylla
konfidentilitetskravet är namnen i berättelserna fingerade och är därmed inte informanternas

riktiga namn. Varje berättelse är relativt långt uppbyggt enligt intervjufrågorna men med vissa
justeringar. I berättelserna finns det kursiverade citat som informanten har berättat under

intervjun. Varje berättelse avslutas med en kort sammanfattning som svarar på forskningsfråga

1 och 2. Kapitel 4.7 är en sammanfattning av resultatet där alla forskningsfrågorna besvaras
utgående ifrån de sex intervjuerna.

4.1 Matildas berättelse

Matilda är klasslärare och har specialiserat sig inom musik. Hon har arbetat som klasslärare i

nästan nio år. Under åren hon har arbetat har hon haft årskurs fem och sex. Detta läsår har hon

finska både i årskurs fem och sex samt engelska i årskurs fem. Matildas uttrycker sig så här om

differentiering i språkundervisningen: “Det känns nog mycket aktuellt och det är ju viktigt på
något sätt och det behövs ju för det är så oerhört olika, att det kan ju vara som... elever kan

vara på så enormt olika nivåer (kunskapsmässigt).” I samma klass undervisar hon finska för

elever med varierande kunskaper, det är allt från elever som behöver mera stöd i
språkundervisningen till elever som egentligen borde ha mofi-undervisning.

Matilda berättar att “differentiering innebär att man nivåanpassar enligt förmåga”. Hon hinner
inte alltid planera särskilt mycket differentiering utan det blir mera i undervisningssituationen

som hon differentierar för sina svaga elever. Matilda ger ett exempel på hur det kan vara i
undervisningssituationen. “...man anpassar i stunden liksom, att nej du hann inte riktigt med

det här och det här är inte så väsentligt, det här får liksom de som hinner så kör korsordet och

du struntar i korsordet. Det känns som att man lite undervisar i stunden och ser lite vad som
fungerar.” Om de har prov i klassen anpassar hon provläsningen för de elever som har svårare.

Eleven får kanske något eget och eventuellt göra provet muntligt. Enligt Matilda skulle man
kunna differentiera i all oändlighet men det är inte praktiskt möjligt när man har en hel klass.

För elever som har utmaningar eller är i behov av någon form av stöd i språkinlärningen i finska

och engelska differentierar Matilda en del. Hon konstaterar att: “Jag tycker nog mycket att man
anpassar uppgifter, att just att man, på något sätt att allihop inte måste hinna med allting i

arbetsboken. Man anpassar även ord inför ordläxa, att man kanske tar de mest väsentliga, för
31

Julia Semskar

att liksom få det att fungera på något sätt. För att folk (eleverna) inte ska tappa motivationen

totalt satsar man på det väsentliga.” De här eleverna gör inte så mycket extra uppgifter utan

snarare färre. Hon använder mestadels läroboken i sin finskundervisning och anpassar den
enligt elevens förmåga.

För elever som har förkunskaper i språket eller kommer från en tvåspråkig/flerspråkig familj

differentierar Matilda också lite. I finskan har hon en elev som egentligen borde delta i mofi-

undervisning och den eleven har en extra bok, utöver den vanliga finskaboken som hen arbetar
med. Men Matilda hinner inte så mycket med den eleven och eleven får kanske inte den

undervisning hen skulle behöva. Matilda berättar att: “Det är nog mycket att man jobbar med
stoffet i läroboken och så får man också extra uppgifter, som jag kopierar upp, när jag märker
att liksom att nu är det läge.” Ibland hittar hon på eget extra material som t.ex. att eleverna ska

göra en ordkedja i häftet eller en skrivuppgift. I engelska brukar de duktiga eleverna också
hinna med olika diskussionsövningar.

Enligt Matilda finns det en del typiska utmaningar i finska. Eleverna har svårt med uttal, t.ex.
“äiti” blir “eiti”. Stavningen är en annan svårighet för en del elever. Grammatiken är en tredje

svaghet för eleverna i finska. De har svårt att förstå ändelser, t.ex. att “-ssa” är “i” och “-lla” är
“på”. Matilda konstaterar: “Att det är ju egentligen inte svåra saker, men ändå kan det liksom,

att ibland upplever jag att elever låser sig, fast det är bara p.g.a. liksom rädsla... eller på något
sätt att man (eleverna) kanske skulle ha förmåga men att det är liksom vissa saker man låser

sig ibland för att det är främmande.” I engelska är stavningen den största utmaningen. Uttalet
är också till en viss del svårt, men många barn kan uttala engelska relativt bra.

Matilda berättar att det finns vissa förkunskaper i finska som är typiska för elever som kommit

i kontakt med finskan utanför skolan. De elever som tidigare har kommit i kontakt med finskan

har ett relativt bra ordförråd och många delar i språket är bekanta sedan tidigare. I engelska
handlar förkunskaperna, precis som i finska, mycket om att eleverna har ett ganska bra
ordförråd. “Man har växt upp med Youtube och spelvärlden så att man känner till ord, man

känner till fraser ganska bra, man har ganska mycket med sig i ryggväskan gratis på något
sätt.”
När man ska differentiera i finska och engelska finns det en del utmaningar. Matilda tycker att
det är svårt att få ett fungerande material, att det är på rätt nivå för alla. Det är många elever
som hon ska hinna med och hon upplever att hon inte alltid hinner med alla elever. Det blir lite
32

Julia Semskar

ibland att hon generaliserar eleverna och undervisningen blir inte särskilt mycket differentierad
utgående från de enskilda eleverna.

Med tanke på elevernas olika förkunskaper finns det vissa möjligheter i finskundervisningen
och engelskundervisningen. Eleverna kan lära sig av varandra i båda språken. Eleverna har lite

olika bakgrunder i engelska, vissa kommer från spelvärlden och andra från TikTok. TikTok är
en app var man kan se på, ladda upp och filma korta videor. Ofta är videorna grundade på
någon typ av musik. (Teknikfik.se, 2019.) De har lärt sig engelska genom de kanalerna,

eftersom det mesta är på engelska i spelvärlden och på TikTok. När eleverna har dessa olika
bakgrunder kan de lära av varandra. Matilda berättar att: “Min tvåspråkiga elev som jag har

nu, hen är ju suverän på att hjälp andra. Det är kanske tråkigt för hen ibland, men å andra
sidan så är det ju ett sätt för hen att få glänsa också, så det är ju lite fint.”

Det finns inga stora skillnader i hur Matilda differentierar i finskundervisningen och
engelskundervisningen. Engelskan flyter kanske lite bättre för eleverna än finskan. Svaga

elever i engelska vågar tala mer än svaga elever i finska. Matilda konstaterar att: “Jag tänker
på något sätt att engelska... också finska... Men jag tänker att engelska är som så mycket

muntligt på något sätt, som det läggs fokus på för en svag elev i engelska. Låt oss säga en elev
som har plan av något slag, så spelar det ingen roll med stavning, nog är det samma sak med
finska att det spelar ingen roll med stavning, men det är nog större tröskel att öppna munnen

och försöka prata finska än vad det är att öppna munnen och försöka prata engelska. Så jag

upplever nog att det är som en viss skillnad på språken på så sätt.” I finskan finns det också
en större spridning kunskapsmässigt bland eleverna än i engelskan.

Sammanfattningsvis: Matildas differentiering berör mestadels omfattning, dvs. hur mycket
eleverna ska göra under lektionerna. Hon anpassar omfattningen stoff enligt elevens
förutsättningar. Det kan handla om hur mycket eleven behöver göra i arbetsboken, hur många

ord eleven får i läxa eller att eleven har en mofi-bok att arbeta i vid sidan om. Den här

differentieringen sker för Matilda mestadels i genomförandeskedet, i klassrummet. Matilda
differentierar egentligen inte i planeringsskedet och orsaken till det är tidsbrist. Hon anser att

hon inte hinner. Ibland differentierar hon också i bedömningsskedet, t.ex. att en elev kan få
göra provet muntligt istället för skriftligt.

33

Julia Semskar

4.2 Linneas berättelse
Linnea är rektor, klasslärare och har specialiserat sig i finska. Hon har arbetat som lärare över

30 år. Under sin karriär har hon undervisat i finska nästan alla läsår i alla klasser från årskurs
1 till årskurs 6. Linnea brukar själv säga att hon är timlärare i finska, klassföreståndare för
årskurs 1–2 och rektor.

När det gäller differentiering i språkundervisningen berättar Linnea att: “Det ät ju ett
nödvändigt ont. För att de (eleverna) är ju på olika nivå, väldigt olika nivå när det gäller

särskilt finska. Att vi har de här som är riktigt, riktigt nybörjare och som har svårt att lära sig,

till de här som har fått det i modersmjölken och är fullständigt tvåspråkiga. Till och med så
har jag haft de som är helt finskspråkiga och har börjat med svenskan strax före de började

skolan.” Dessutom har man i skolan som hon jobbar i sammansatta klasser, vilket betyder att
ibland har den sammansatta klassen finska tillsammans. När de har timresurser som räcker

brukar de dela. Det år intervjun gjordes var vissa av finsklektionerna delade men inte alla. Om
Linnea har en sammansatt klass t.ex. årskurs 3–4, kan det i klassen finnas en svag elev på trean

och en stark elev på fyran. Det betyder att det finns mycket stora skillnader mellan eleverna i
samma elevgrupp.

“Så om jag säger differentiering, vad det betyder för mig, så det betyder jättemycket extra
planering. Särskilt när jag har sammansatt klass, så brukar jag nog tänka att den där ena

lektionen planerar jag nog för två lektioner. För jag planerar en för trean och så

differentieringen i trean och så planera jag en för fyran och det som behövs till. Så att det tar
ganska, alltså differentieringen, differentiering för mig betyder nog ganska mycket extra

planering.” Hon tycker att differentieringen är viktig och därmed blir det också mycket arbete.

Orsaken till att Linnea anser att differentiering är nödvändigt är för att alla elever ska känna att

de kan tillägna sig stoffet. Linnea berättar att “för att kör du samma program och stoff åt alla

så betyder det att vissa kanske tycker att det är jättetråkigt och vissa tycker att det är för svårt

och ger upp helt enkelt för att de inte hänger med. Det är viktigt att differentiera så alla känner
att de klarar av den här kursen och för deras självkänsla och självförtroende och allting att
inte de ger upp, så det tycker jag är viktigt.”

När det gäller bedömningen i finska när alla elever är olika och har olika förkunskaper, vissa

har en del svårigheter etc., tycker Linnea att det är svårt och orättvist. “För om vi tar en stark
elev som tar till sig allt jag undervisar, alla orden jag undervisar, allt vad jag kräver att de ska
34

Julia Semskar

kunna i princip och i provet skriver de 10. Men sen om jag tar en situation som är ny så är de
(de starka eleverna) ju inte lika duktiga som de här som kan finska från förr (där de kanske
t.ex. behöver vissa ord de inte lärt sig i skolan). Men om man skulle ta hur duktigt de arbetar

och hur mycket tid de lägger på läxorna, så är de ju skyhögt över de här som är tvåspråkiga.
Men ändå kunskapsmässigt, så är ju de här tvåspråkiga mycket bättre än de här (starka).”
Därför tycker Linnea att det är en mycket svår ekvation att få ihop. Hon funderar mycket när

hon ska bedöma sina elever. Men när de börjar med en ny period brukar Linnea berätta för sina

elever vad det är som hon kommer att bedöma. Exempelvis att hon kommer att bedöma en hör-

och läsförståelse, ett muntligt och skriftligt prov, muntliga och skriftliga ordförhör, aktiviteten
i klassen och hur bra de arbetar med läxorna. Hennes elever vet alltså vad det är hon bedömer,
men ändå tycker hon att det är mycket svårt.

För elever som har utmaningar eller är i behov av någon form av stöd i språkinlärningen i finska

differentierar Linnea en hel del för. Hon berättar att först kontrollerar hon hur bra eleverna

förstår. “Ganska snabbt märker man de här som behöver ha extra hjälp. Ett sätt är att ge dem

lite mindre stoff, att de helt enkelt inte läser lika mycket. Inför prov kan jag pricka i lite mindre
stoff att läsa, än för de här som klarar det bättre.” Ibland brukar Linnea ge olika arbetsblad.
De elever som har utmaningar eller behöver stöd får ett enklare arbetsblad. När de läser en ny
text och Linnea märker att det finns många svåra ord brukar de här eleverna få ett hjälppapper

med översättningar till texten. “När de (eleverna) har ordförhör kan jag (läraren) pricka i, de
här orden ska du läsa. Om vi har att de ska lära sig temaformer, kan det hända att de här som
redan har svårt att lära sig bara orden läser bara första temaformen till exempel, eller om det

är verb kan det vara jag-formen.” Linnea berättar att beroende på vad det är som de behöver
förenklar hon för de svagare eleverna och de behöver inte heller göra lika mycket uppgifter

som de andra eleverna. När de har prov i klassen brukar de svaga få komplettera sitt prov
muntligt. Alla elever har ett muntligt prov med Linnea och det muntliga provet brukar de svaga

klara bättre, eftersom det är oftast skrivningen som är svår. Men om Linnea vet att en elev har

lite svårare kan den eleven få mera hjälp under det muntliga provet, och hon ger någon vink
här och där. För svagare elever räknar hon inte heller med alla stavfel.

För elever som har förkunskaper i språket eller kommer från en tvåspråkig/flerspråkig familj

differentierar Linnea också lite. Linnea berättar så här om sina tvåspråkiga elever: “Men då är
det ju det också att få dem med. För just nu så har jag de här som är tvåspråkiga nu, så är

ganska... de är, ska vi säg inte så arbetsamma av sig. Utan de försöker nog komma undan.”

Men hon brukar alltid ha extra material åt dem. De här eleverna har två böcker, den vanliga A35

Julia Semskar

finskaboken och en Mofi-bok. De brukar få en separat läxa. Om de andra eleverna har en lätt

text ur den vanliga finskaboken får de här tvåspråkiga en svårare text ur Mofi-boken. I finska
brukar Linneas elever ha högläsningsläxa och då brukar de tvåspråkiga ha högläsningsläxa ur

Mofi-boken. Linnea berättar också att “om det är något väldigt lätt som de ska skriva så då
har jag Tehtävä-kirja åt tvåspråkiga som de jobbar i istället.” Men Linneas tvåspråkiga elever
är mycket svaga att skriva vilket betyder att oftast hinner de inte med särskilt mycket extra

material som är på en svårare nivå. Under det muntliga provet som nämndes brukar Linnea
kunna kräva lite mera av de elever som är starkare.

Enligt Linnea finns det en del typiska utmaningar i finska. “Svagheter som är typiska, det är
just den här skrivningen.” Vissa elever har svårt att skriva på finska när de inte kan skriva på
svenska. En annan svårighet är närminnet. Att eleverna har svårt att komma ihåg orden. När

eleverna har haft ord i läxa brukar Linnea märka att eleverna med utmaningar har svårare att
lära sig orden. Men det brukar hon lösa med ordlekar, så att eleverna får öva orden
kommunikativt tills de kan dem.

Linnea berättar att det finns vissa förkunskaper i finska som är typiska för elever som kommit

i kontakt med finskan utanför skolan. Det finns elever som är tvåspråkiga och kan prata finska

och har pratat finska hela livet. Linnea säger också såhär om intresse för finska: “Det är ju en
styrka också om du är intresserad, så då vill du ju lära dig mera.” Vissa elever är helt enkelt
mer intresserade än andra att lära sig ett nytt språk.

Den främsta utmaningen med att differentiera i finska är tidsbristen, berättar Linnea.
“Utmaningar att differentiera i finskan... det är ju utmaningar, att ibland är det ju lite tidsbrist.

Det är mycket annat som man skulle behöva göra också. Om man har en lektion som är
sammansatt, så ska man både tänka på de här svaga, de här som är mitt emellan och de här
som är starka.” Redan att söka efter en annan läxa åt de tvåspråkiga eleverna tar mycket tid.

Det tar tid att hitta material på rätt nivå, att differentiera på djupet. Linneas tvåspråkiga elever
har ju svårt med läsandet och skrivandet, vilket gör att hon inte kan ge vilket material som helst
åt dem. När Linnea ska differentiera i språkundervisningen behöver hon också göra en del

material själv vilket också tar mycket tid. Utmaningen med differentieringen är ju att det är
det första man stryker om man har mycket tidsbrist. “Och det kan ju hända att de här samma
eleverna kan behöva ha differentiering i ganska många ämnen. Så från dag till dag kanske man
funderar var man satsar nu. Att idag är det kanske finska, men nästa dag kanske du måste

förenkla i matematik.” Linnea konstaterar också: att “Om inte du har planerat det
36

Julia Semskar

(undervisningen) bra så blir det nog kaos. Det är när man har sammansatt klass, så man måste
ju precis planera igenom att, nu gör jag det här med femmorna, vad ska sexorna göra så länge
och vad klarar de på egen hand utan hjälp.”

Med tanke på elevernas olika förkunskaper finns det vissa möjligheter i finskundervisningen.

“En stark kan ju hjälpa en svagare.” De svagare brukar kunna fråga av en starkare elev vad

något ord är på finska och hur man uttalar det, så att de inte alltid behöver vända sig till läraren.

En stark elev kan också ha nytta av en svagare elev berättar Linnea: “Inte kunskapsmässigt,

men kanske just mer samarbetsmässigt och sådär. Att de måste lära sig att samarbeta, så att
de inte kan rusa iväg bara och jobba. Och faktiskt lära sig att den svaga måste också få komma

till tals. Annars är det ju kanske snabbt hänt att en stark (elev) tar över.” Linnea berättar att

hon pratar finska med de här starka tvåspråkiga eleverna och då kan de andra eleverna få höra
mera finska och får på det sättet också möjlighet att ta till sig språket.

Sammanfattningsvis: Linnea differentierar omfattningen och djupet på stoffet mycket för sina

elever. I planeringsskedet handlar hennes differentiering om att hon t.ex. söker efter uppgifter
som är på en lämplig nivå åt sina elever, vilket är differentiering av djup. I genomförandeskedet

innebär hennes differentiering att alla elever inte behöver göra alla uppgifter, vilket är
differentiering av omfattningen. I bedömningsskedet kan hennes differentiering komma till

uttryck på det sättet att en svag elev kan få lite hjälp i det muntliga provet och att hon kräver
mera av en stark elev. Hon brukar bland annat kunna ha arbetsblad med olika nivåer, färdiga
översättningar på texten åt svaga elever och en mofi-bok åt sina tvåspråkiga elever.

4.3 Annas berättelse

Anna är utbildad klasslärare. Hon har arbetat som klasslärare i nästan åtta år. Just nu är hon
klasslärare i årskurs 3–4 och hon har årskurs fyra i engelska, vilket i praktiken är
nybörjarengelska.

Det är viktigt att differentiera i språkundervisningen, tycker Anna. Det är nödvändigt att
differentiera både för elever som behöver stöd och för de elever som behöver extra utmaningar.
Differentieringen är viktig för elevens självkänsla och för att det ska kännas för eleverna som

om de får ut något av undervisningen. “Nu har jag fyrorna i nybörjarengelska, de är ganska
på samma nivå. Så det är inte mycket differentiering jag har för tillfället. Jag vet ju att det
kommer mera ju äldre de blir, men att det är ganska lätt allting till en början.”

37

Julia Semskar

“De (eleverna) har ju hört engelska, mycket från TV och spel och allt möjligt, men inte har de

skrivit engelska, så inte kan de ju skriva och inte har de pratat så mycket engelska heller, så

de har mest hört. När vi går igenom en text så förstår de nog nästan allting och de förstår ju
när jag (läraren) pratar engelska, så förstår de vad jag säger.” Men när eleverna själva ska
börja skriva och tala engelska blir det genast tillräckligt utmanande.

“Jag har alltid i åtanke att det (differentieringen) är för elevens bästa. Ibland så tycker man ju

att det blir mera jobb, speciellt när det är mycket, att man de här suckar lite inombords. Men

det är jätteviktigt så man måste ju bara göra det. Och nog märker man ju också, speciellt för

de som är svaga... så jag menar får de inte differentiering så de orkar ju inte. Det finns inte
någon motivation och självförtroende blir lågt.” Differentiering behövs för att eleverna ska

kunna ha en god självkänsla. Anna konstaterar vidare att: “Jag tycker just i engelska så är det

ganska lätt nog att differentiera och lätt att differentiera under lektionstid. Att nu blev det här
svårt, nämen då förkortar vi, du gör bara de här tre uppgifterna. Att det är som man
differentierar också ganska mycket i stunden. Det är också svårt att veta ibland att vad kommer

bli svårt och kommer de här att vara lätt.” När de har prov kan hon korta av provet och eleven
kanske får göra någon del muntligt.

När det gäller bedömning i engelska har Anna egentligen samma kriterier för alla sina elever.

Det är för en elev som hon inte tar stavningen i beaktande. Enligt henne brukar det bero mycket

på gruppen om man kan ha likadana krav på alla elever. “Så är det som sagt också

nybörjarengelska så det blir inte lika tydligt just svagheter och styrkor.” Anna konstaterar
också att: “engelskan är ju lik svenska, fast man inte har hört så mycket engelska tidigare, så
hänger man nog ändå med på fyran.”
För elever som har utmaningar eller är i behov av någon form av stöd i språkinlärningen i

engelska differentierar Anna vissa saker. När eleverna arbetar med uppgifter brukar hon korta
av uppgifterna åt vissa elever. Någon kan få en kortare läxa. För elever som har svårt med

stavningen brukar hon räkna bort stavfel. “Någon gång så har de fått en helt annan övning än

vad vi (de andra eleverna) har haft, det beror på övningstyp, men det har jag inte gjort i år.”
Om de har en muntlig övning händer det att hon gör en enklare variant åt elever med

svårigheter. Någon gång har hon haft elever som inte alls har någon erfarenhet av engelska, då
har hon kunnat korta av vissa muntliga övningar, förenklat dem eller gjort dem annorlunda.

Ibland vid prov eller förhör brukar hon be eleven berätta muntligt vad hen menar om hon inte

38

Julia Semskar

förstår vad eleven har menat. Exempelvis “air” och “ear” låter ganska lika på engelska och då
kan det vara svårt att veta vilket ord eleven har skrivit.

För de elever som har förkunskaper i engelska språket brukar Anna också differentiera. “Och

för de som är starka har jag extra övningar och de behöver jag inte göra själv, för i det här
materialet vi har nu så finns det en massa extra övningar.” Hon tar också idéer från lektion.se.
På lektionen brukar hon tala engelska med de starka eleverna. Ibland brukar hon ha lite småprat
med dem på engelska.

Enligt Anna finns det en del typiska utmaningar i engelska. Stavningen är nog den främsta

utmaningen enligt Anna, eftersom de sällan övar på att skriva på engelska på fritiden. Ibland
kan uttalet vara svårt, men inte så ofta. Naturligtvis finns det vissa långa ord som är svåra att
uttala för eleverna.

Anna berättar att det finns också vissa typiska förkunskaper i engelska. “Man märker ju att de

som spelar mycket TV-spel, spelar online och som spelar tillsammans runt om i världen de har
nog fördel. De har ju hört mycket engelska” och är överlag relativt bra på engelska eftersom

de talar om lite allt möjligt med sina spelkompisar online. Elever som har varit mycket på
Youtube och TikTok pratar och förstår bra engelska.

Anna tycker att det finns vissa utmaningar med att differentiera i engelska. Hon tycker att det
är svårt att hitta rätt nivå på uppgifter för elever med förkunskaper i språket. När hon söker

svårare uppgifter brukar temat inte vara särskilt relevant för elever i årskurs fyra, utan det skulle
vara mer lämpligt för äldre barn. Hon tycker också att det kan vara svårt att hitta rätt uppgifter
med tanke på att “De kan vara duktiga på att prata, men så är de inte så duktiga på att skriva.
Så då är det också så där att vilken ska man välja.” Uppgifterna i boken är inte alltid heller
särskilt enkla att skriva för dessa elever.
Med

tanke

på

elevernas

olika

förkunskaper

finns

det

vissa

möjligheter

i

engelskundervisningen. “Det är ju att de kan lära av varandra. Det märker jag också om man
har någon muntlig övning eller också skriftlig övning och de jobbar i par. Så då får de fråga,
men hur stavar man det där och hur ska man säg det här... och just om eleverna är på olika
nivå så kan di lära. Oftast är det att den svaga lär av den starka, men det tror jag att de inte
tar så stor notis över.”

Sammanfattningsvis: Anna differentierar mestadels i stunden i klassrummet. Hon planerar inte
särskilt mycket differentiering. Hennes differentiering handlar mycket om omfattning och djup.
39

Julia Semskar

Alla elever behöver inte göra alla uppgifter, de kan få en kortare läxa, ha olika nivåer på någon
övning och snabba elever brukar kunna få extra övningar. I bedömningsskedet kan det handla
om att hon kortar av något prov eller ibland att någon del blir muntlig.

4.4 Camillas berättelse

Camilla är utbildad klasslärare och har arbetet många år med det yrket. Det här läsåret är hon

klasslärare i årskurs sex och undervisar dem i finska och engelska. Under många år har hon

inte undervisat i engelska. Under de senaste åren har hon haft en del anpassad finska med elever
som har haft individuell plan. Det här läsåret har hon också en elev i årskurs fem som har
anpassad finska, vilket betyder att hon är ensam med den eleven.

Camilla tycker att differentiering i språkundervisningen är mycket viktigt, men att det är

mycket svårt. “Språken är så breda, så det är jättemånga olika områden i ett språk som du

antingen förstår eller inte förstår. I ett läsämne så det är på något sätt mer att du kan anpassa

med lättare texter eller du får det som ljudbok ... Men i språken är det så många små, små
byggstenar. Om byggstenarna är borta, så är det jättesvårt att bära vidare språket.” Camilla

anser också att det är nödvändigt att man differentierar både för elever som behöver stöd i
språkinlärningen och för elever som har förkunskaper i språket. Elever som är tvåspråkiga men

ändå deltar i lärokusren i finska behöver få utmaningar och inte bara “sitta av” finsklektioner.

Hon har en elev i finska som egentligen borde delta i mofi-undervisning men som deltar i den
vanliga finskan, eftersom det inte finns resurser för mofi-undervisning på skolan.

Camilla säger så här om differentiering: “det handlar ju om att man ska få anpassa eller få
möjliggjort undervisningen så att den passar åt allihopa. Att det finns en nivå (så att) barnet

eller eleven kan ta till sig det som man lär.” Att undervisningen inte är alldeles för lätt eller
alldeles för svår. Camilla anser att det är viktigt med differentiering för att man ska kunna

bibehålla motivationen hos eleverna, att eleverna skall få differentierat både uppåt och neråt på

den nivå som de tycker att är intressant och som de känner att de har möjlighet att få någonting
ut av. Om det blir för svårt hoppar man kanske av för att man inte orkar. Om det blir för lätt

blir det lite på samma sätt att det inte tilltalar och då bryr man sig inte, vilket leder till att man

underpresterar. Differentiering möjliggör inlärning. “Inlärningen ska vara möjlig för dem
(eleverna) att gripa tag i, att de ska kunna bygga från de byggklossar de har.” Där anser
Camilla att man skulle behöva differentiera mycket mer för de elever med förkunskaper än vad

man gör idag. Hon berättar att differentieringen för elever med förkunskaper faller nog ofta
40

Julia Semskar

bort. “Att det inte finns resurser och det anses inte kanske viktigt, utan de kan ju då (språket),
men de skulle ju behöva få utvecklas de på sin nivå.”

Med den eleven i årskurs fem som Camilla ensam har anpassad finska med differentierar hon

en del. Tidigare har man försökt differentiera i klassen men det fungerar inte längre. “Vi
försöker följa Poks femman, men texten är ju alldeles för svår, så jag skriver om texterna (och)
förkortar ner texterna.” Eleven har också en synstörning och Camilla brukar förstora

ordlistorna och förkorta dem. Övningarna är helt anpassade till den eleven. Det betyder att
Camilla gör det mesta av materialet själv, men utgående ifrån Poks. När det gäller själva

undervisningen av den här eleven har de ett mycket långsammare tempo. De brukar körläsa

eller läsa turvist, mycket rörelser, lek, spel och memory. De har mycket repetitionsövningar.
Ifråga om material arbetar de mycket med matriser.

Gällande differentieringen i engelska har vissa elever fler uppgifter och andra färre. “Men nu
har vi också ett nytt material, det här “Thank You” och vi upplever att det är jättelätta uppgifter
i det, så det är svårt att hitta (rätt) nivå åt de här som skulle behöva ha differentierat uppåt.
Det blir bara uppgifter att fylla i och inga utmaningar. Camilla berättar att hon måste börja hitta
något annat åt dem, men hittills har de bara fått extra uppgifter på samma nivå.

När det gäller bedömning för elever med svårigheter i finska har hon tidigare haft förkortade
prov, inringade ord eller orden skrivna på ett skilt papper. Vid ordförhör och prov har de haft

färre ord att läsa och de svåraste uppgifterna i provet var inte med. Muntliga kompletteringar
och muntliga prov har de också haft samt borträknade stavfel. På det sättet blev de godkända

“men de kommer ju som aldrig upp till de höga vitsorden heller. Men det kan de jo inte heller
om de har neråt differentierat.”
För elever som har utmaningar eller är i behov av någon form av stöd i språkinlärningen i finska

och engelska differentierar Camilla en del för. De elever som har läs- och skrivsvårigheter får
orden och texter inlästa på Whats App. Man plockar ut de allra viktigaste meningarna och väljer

de viktigaste uppgifterna i boken. Hon väljer också ut bara de allra viktigaste orden. “Så att
man får de här nödvändiga byggklossarna, men man får inte något extra, men så att det hålls
och stå det man håller på med.” De har ett långsammare tempo. Stavfelen räknas inte. Vissa

gånger skriver de på Chromebooks istället förhand när finmotoriken är för tung. Det är lättare

att trycka på tangenter. De kan använda Quizlet och glosor.se. Camilla berättar att när de haft

någon som varit med i klassen som behövt extra stöd “så då satt vi nog att du får nu för att
41

Julia Semskar

nöta in orden, jobba med det här och vi andra far vidare, kanske med något svårare korsord,
svårare uppgifter som inte har varit ändamålsenligt (för eleven med svårigheter).”

För eleven som har förkunskaper i finska språket brukar Camilla också differentiera. Men hon
har inte riktigt tid till det. Den eleven har fått eget material att arbeta med. Men tyvärr blir det

mycket självständigt arbete för den eleven. Men hon vill ändå mycket vara med alla andra i
klassen. Dessutom är eleven ganska långsam och noggrann att hen alltid inte hinner med det
extra materialet. Camilla brukar nog säga att hen får lämna det som de andra håller på med och
att hon får ta sin egen bok. Men Camilla brukar nog ändå märka att eleven försöker vara med

de andra och markerar på deras uppgifter i alla fall. “Att det är inte så roligt att fara över till
ett annat material, att vi skulle behöva vara en grupp i så fall som skulle kunna ha mofiundervisning.” Ibland brukar också eleven få vara lekledare. Att eleven har haft en lek på finska
åt de andra eleverna i klassen. Ibland kan Camilla differentiera genom att låta eleverna läsa en

bok på finska och sedan får eleven skriva en bokrecension om den. Det är möjligt att skriva
uppsatser, berättelser samt göra faktaforskning om ett ämne som intresserar.

Camilla brukar också differentiera en del för elever med förkunskaper i engelska. “Där har jag
nog mycket kört pulpetbok på engelska, att de har fått läsa böcker. För det upplever jag att de
kan på engelska. Ibland är det bara serietidningar de hittar, andra gånger är det riktigt böcker

som de läser på engelska. Bokrecension då förstås på det.” Ibland har de fått göra olika
forskningar på engelska. Eleverna med förkunskaper har fått forska om något som de är
intresserade av. Oftast brukar de här eleverna med förkunskaper göra klart de uppgifter de skall
i boken och sedan får de ta till det här extra arbetet.

Enligt Camilla finns det en del typiska utmaningar i finska. Vissa har ett relativt litet ordförråd

och då blir det genast svårt med språket om man inte kan några ord. Grammatiken är svår. Det

är otroligt mycket grammatik. De har svårt att hitta det här viktiga i den som eleverna behöver
lära sig. Redan i femman och sexan är det många saker de behöver hänga med på. I finskan
handlar mycket om olika ändelser. “Och har de bort en förståelse av en ändelse, så då faller
ju nästan hela betydelsen i vissa fall i finskan.” Camilla konstaterar att det är litet ordförråd,

grammatiken och ibland hela förståelsen som är utmanande i finska. “Långa ord, långa
meningar, mycket ändelser. De tappar helt enkelt bort sig. De orkar inte försöka.”

Det finns också typiska utmaningar i engelska språket. “Här skulle jag nästan säga att det är
kanske orden, för orden har både ett uttal och en stavning som är svår för vissa. Att förstår du

uttalet, så kanske du inte riktigt hänger med i ett stavat sammanhang.” När man läser texter
42

Julia Semskar

förstår

man

kanske

inte

att

det

är

samma

ord

som

man

använde

i

ett

kommunikationssammanhang. Man kan förstå ett ord när man hör det, men inte när man ser

det skrivet i textform. Det blir på något sätt ett nytt ord. Förståelsen kan också vara en utmaning
i engelska. I engelskan finns det kanske en större variation bland eleverna än i finskan. Enligt

Camilla beror det på att vissa elever är i datavärlden och kan engelskan bra, medan de som inte
är i datavärlden sjunker snabbt ner i jämförelse med de andra.

Camilla berättar att det finns också vissa typiska förkunskaper i finska. “Där skulle jag säga
att är de tvåspråkiga hemifrån, så har de ett jättebra eller många har bra ordförråd, inte har

ju alla, men många kan ha ett ganska bra ordförråd, beroende på vilken finska de hör. Om det

är en bra finska de får hemifrån med sig. Eh... åtminstone har de förståelsen, fast de aldrig

kanske helt kan prata och uttryck sig. Men de förstår ju finska på en annan nivå.” Elever med

förkunskaper vågar också oftast uttrycka sig fastän det inte alltid är helt korrekt. De är vana vid
att tala finska. När man tänker på elever som annars bara är starka i finskan har de lätt att ta till
sig språket. De har lätt för att förstå andra språk. Grammatiken är inte heller särskilt svår, de
kan se ett mönster.

Enligt Camilla är vanliga förkunskaper i engelska “Den här förståelsen och att våga prata.
Man ser det här dataspråket, dataspelsvärlden, det är nog den som ha kommit in. Deras
ordförråd är kanske aningen begränsat, “men i alla fall vågar de prata, de vågar uttrycka sig,
de vågar ta för sig, de vågar försöka.” En del förkunskaper kommer också genom musik och
filmer.

När det gäller differentieringen i finska anser Camilla att det finns vissa utmaningar. När hon

skall differentiera för elever med utmaningar är det ofta svårt att veta var man skall börja.
Eftersom många gånger har eleven varit med på t.ex. treans och fyrans finska. På våren på

fyran börjar man märka att det här inte kommer riktigt att fungera. “Att vad är det första du
ska plocka bort? Att vilka ord kan man se som inte viktiga? Jag menar ett språk det bygger på

att du kan orden. Men om inte du kan lära dig orden, vilka ord kan jag då bedöma att det här
är inte relevant. Att är det småorden som jag ska plocka bort som är bara utfyllnad, men som

ändå gör språket jätterikt? Är det synonymerna, vad är det man ska börja tänka att vi kan ta
bort då i så fall?” Samma sak gäller grammatiken, hur mycket man kan förenkla den utan att

de viktigaste byggstenarna de behöver faller bort. De behöver kunna fortsätta att bygga på
grammatiken och då behövs vissa förkunskaper. Camillas största utmaning är alltså att hitta

vad som är väsentligt och vad hon kan välja bort för att eleven ändå skall kunna fortsätta sitt
43

Julia Semskar

lärande i språket. När det gäller differentieringen i finska för elever som har förkunskaper
tycker Camilla att det är betydligt lättare. Där handlar det mera om detaljer. Vad det är som
man skall finslipa ännu mera inom språket.

Att differentiera i engelska har också sina utmaningar enligt Camilla. Att differentiera för

elever som behöver stöd i språkinlärningen tycker Camilla att det är lite samma svårigheter
som med finskan. Att hur mycket man kan ta bort för att eleven ändå skall kunna bygga vidare

på sin språkinlärning. Men i engelska är det mindre grammatik än i finska så där är det inte lika

stora problem. Stavningen kan också vara svår, att hur mycket får de skriva fel. Eleverna
behöver kunna stava viktiga ord. När det gäller differentieringen för elever med förkunskaper
handlar det mera om att hitta material.

Med tanke på elevernas olika förkunskaper finns det vissa möjligheter i finsk- och
engelskundervisningen. Camilla berättar att eleverna har möjlighet att stöda och hjälpa varann.

När man sätter en stark och en svag elev att arbeta tillsammans kan de tillsammans fundera hur

man skall lära sig det de håller på med. “Har man riktigt starka elever skulle de kanske kunna
göra något smått som de andra skulle kunna ha nytta av. Tänker man då nästan tvåspråkigt
duktiga (skulle kunna) skriva berättelser som de andra kan ta till sig. Kanske prata lite finska

med dem. Ha någon, dra några lekar, någonting som de andra kan hänga med på.” De starka
skulle kunna forska om något och sedan presentera det för de andra i klassen.

Camilla tycker att det finns vissa skillnader mellan differentieringen i finskan och engelskan. I
finskan finns det inte särskilt stora skillnader mellan eleverna i jämförelse med engelska. Hon
tycker att finskan är svårare att differentiera än engelskan. I finska är det svårare att hitta

material och relevanta uppgifter. Det är svårt att veta vad det är man skall satsa på. Finskan

består av så många olika små detaljer, medan engelska flyter på ganska bra med svenskan. Det
är enklare i engelska att hitta material och uppgifter. Det beror också på att man differentierar
mest åt elever med förkunskaper i engelska och åt elever som behöver stöd i finska.

När det gäller sättet att differentiera undervisningen i finska i jämförelse med engelska för

elever som behöver stöd finns det vissa skillnader. I engelska handlar det mycket om uttal och

stavning. Inte är det alltid lätt att stava i finska heller, men där låter det som man skriver. I
finska handlar det mera om grammatik. När det gäller sättet att differentiera undervisningen i

finska i jämförelse med engelska för elever med förkunskaper finns det vissa skillnader.
Camilla tycker det är lättare att hitta uppgifter i engelska. De har möjlighet att vara mera

kreativa. Världen är känd på engelska. Finskan är inte känd i världen. Det finns mycket mindre
44

Julia Semskar

möjligheter än i engelska. I finskan måste läraren göra mycket mera eget material och det blir
inte riktigt gjort säger Camilla.

Sammanfattningsvis: Camilla planerar mycket differentiering, speciellt för eleven hon har

ensam i finska. Hon tar också i beaktande differentieringen i bedömning t.ex. att svaga inte

behöver läsa lika mycket till prov. Hon differentierar omfattningen, djupet och tempot. Alla

behöver inte göra allt och man får ha ett långsammare tempo. Starka elever kan få fördjupa sig
i något och läsa en bok på språket eller skriva en berättelse.

4.5 Sivs berättelse

Siv blev färdig klasslärare 2001. Hon har arbetat med yrket sedan dess, förutom ett par år när

hon har varit hemma med sina barn. Siv är själv tvåspråkig och har undervisat i finska de flesta

år som hon arbetat som klasslärare. Hennes språkbakgrund i skolan är att hon gick grundskolan
på finska och bytte sedan till svenskspråkigt gymnasium. Just nu är hon klasslärare i årskurs
tre och hon har också dem i finska, dessutom har hon också årskurs fem i finska.

Siv säger så här om differentiering i språkundervisningen: “Det är någonting som man känner
att man försöker göra. Jag försöker plocka in att eleverna skall ha möjligheten att bli medvetna
om på vilket sätt lär de sig själva bäst. Att de, sådana som behöver få lyssna, att de hör texten.

Så har de möjlighet att fara och lyssna på texten digitalt, via Poks-sidorna. Sedan lägger jag

också med länkar till Quizlet, så att de kan träna på ord.” För elever som tycker att de lär sig
bäst genom att skriva brukar hon erbjuda häften. “Så att jag försöker som ge de här verktygen
på vägen, att de skulle lite hitta, vilket sätt fungerar för dem.”
Siv berättar att det här betyder differentiering för henne: “Differentiering är ju att man
försöker, för mig blir det att man försöker möta eleven på den nivån den är och liksom möta

problem som den då har. Att en del har lätt att lära sig och de behöver få kanske mera
utmaningar, lite tilläggsuppgifter, jag har några tvåspråkiga elever. Så de har t.ex. just de här

Loistava juttu-böckerna som de ska få ha som ett extra material och jobb. Men att det kräver

ju att de jobbar ganska självständigt med det.” Gruppen är vanlig finska, men de får som bonus

mofi-materialet för att kunna utveckla sitt språk. Då har de också lättare att delta i mofiundervisningen när de kommer till årskurs sju, att de ändå har fått jobba med liknande uppgifter
tidigare. Ibland kan de få någon läxa ur mofi-materialet istället för ord ur finskaboken som de

antagligen kan. Det finns också elever som är väldigt svaga som inte hänger med hur man än

försöker. Siv konstaterar att finskakunskaperna är ganska skrala i Österbotten. Fastän man delar
45

Julia Semskar

upp ett stycke i två delar och tar bara hälften av orden är det för svårt för vissa elever. Hon
behöver pricka i bara vissa ord som de allra svagaste skall läsa.

Siv planerar en del differentiering, men gör också en del i stunden. Några av eleverna brukar

vara med specialläraren en av finskalektionerna och då brukar hon berätta lite vad de håller på

med och så försöker specialläraren pricka i vilka ord de här eleverna behöver läsa. När man har
helklass är det svårt att hinna med. Det finns också andra koncentrationssvårigheter och sådant

som påverkar. Det kan ju hända att de elever som behöver stöd inte sitter tyst och gör det som
den ska. Siv berättar att: “Men att det är kanske just de här verktygen, att försöka ge dem

verktyg under vägens gång att de som skulle hitta att hur ska de som försöka jobba. Och man
märker vissa är mottagliga och vissa som vi behöver nog träna de här, att hur vad kan jag
använda och hur skall jag kunna gå tillväga för att jag skall lära mig bäst. Så att jag tycker
det är kanske lättare att försöka hitta de här arbetssätten, presentera att du kan göra så här

eller du kan så här. Att allihopa måst inte göra på samma sätt. Jag försöker tänka i det som vi
jobbar att man tar med olika sinnen.” De kan t.ex. träna ord muntligt eller ha någon lek med
orden i gymnastiksalen, att man inte hela tiden gör på samma sätt.

Siv tänker också på differentiering i olika bedömningssituationer. “I bedömning, just som om
(man) har någon som har läs- och skrivsvårigheter, så då beaktas ju inte stavningen. Utan då
är det ju själva, liksom då är det bra att ha muntliga, liksom muntliga bedömningar, prov som
man hör det där språket liksom på ett annat sätt. Och ser att förstår dom ändå liksom

strukturen. Att det är själva stavningen som blir svårt. Och då är det ju inte någon skillnad om
det är finska eller svenska de skulle skriva, utan det är annat som ligger bakom.” Fastän man

är en mycket duktig elev betyder det inte att man automatiskt har en tia på betyget om man inte
bjuder till något på lektionerna. Siv anser att man behöver visa att man kan och att man får
uppgifterna gjorda. Om man inte får uppgifterna gjorde betyder det att man har ett lägre vitsord.

Bara för att man kan prata finska hemma, men inte visar det på lektionen får de inte ett högt
vitsord. Man behöver alltid se på helheten.

Siv anser att differentiering är viktigt. “Nog är det ju viktigt. Så att allihopa ska liksom kunna
göra framsteg och kunna gå framåt från det utgångsläge som man har. Att allihopa har rätt

att utvecklas.” Men tyvärr är det svårt att hinna med alla berättar Siv. Vissa elever skulle

behöva ha ett långsammare tempo, medan andra ett snabbare. Därför behöver man följa någon
typ av medelväg där ändå de flesta hänger med.

46

Julia Semskar

För eleven som har utmaningar eller är i behov av någon form av stöd i finska språket brukar
Siv differentiera genom att pricka i ord “kanske försöker ta lite färre ord eller försöker dela

upp så att man planerar att okej idag så läser du de här tre orden.” Ibland har de inte heller

lika lång text. “Man försöker ge dem riktigt handgripliga råd på hur skall de ska sätta upp sitt
arbete. De kan ha lite svårt att planera. Det är ett överväldigande arbete för dem. Redan det

kan hjälpa åt en del.” För vissa kan det hjälpa att man förstorar upp ordlistan och tar bort den
från boken. Att det inte är mycket annat som stör. Det beror på vilka svårigheter eleven har.

Någon kan behöva få lyssna och att de då får lyssna. Färdiga modeller av dialoger att öva på

kan vara bra. I Poks-boken finns det inte färdiga dialoger på svenska att öva på. Hennes elever

är ofta så svaga att de inte vet vad de skall säga och då brukar hon ha en översättning som de
får i läxa att öva på. Det är också viktigt att gå igenom på vilket sätt man lär sig bäst, att man

försöker hitta de sätten. De brukar också ha gemensamma rättningar. Då har kanske inte de

svagaste hunnit göra allt men de får då se vad det skall vara och skriva in. Ibland kan det också

hjälpa att arbeta med en kompis, att de kan stöda varandra. När det gäller olika uppgifter brukar
hon försöka vara så tydlig som möjligt när hon förklarar.

För elever som har förkunskaper i finska brukar Siv differentiera en del. “De som är starka, de
brukar kunna få jobba på egen hand i uppgifterna. Så att de får som fara snabbare framåt.”

Först får de göra klart baskapitlet som alla gör och sedan får de fortsätta i fri takt med extra
uppgifter eller Mofi-boken. De kan också få utveckla finskan i skrift genom att skriva texter

och uppsatser på finska. Starka elever kan också få låna en bok på finska och läsa den som
extra material. Ibland har det också hänt att ett skolgångsbiträde har tagit ut de starka eleverna
och så har de fått jobba med henne utanför klassen.

Enligt Siv finns det en del typiska utmaningar i finska. Hon berättar att ofta har eleverna svårt
med stavning, t.ex. e/ä och o/u är vanliga stavningsproblem i finska. Eleverna har svårt att höra

om det skall vara lång vokal. De har också problem med att se hela systemet i finskan att allting

följer ett system, t.ex. att man har grundform, att andra formen alltid slutar på -n, att tredje

formen alltid slutar med -a/ä. De har svårigheter med att knäcka koden till det finska språket.

“Sen är det ju förstås att de hör inte så mycket finska här det är så enspråkigt svenskt, så de
lite stänger öronen också. Man märker att de har en som en färdig inställning, att jag förstår

inte. Och man säger att försök lyssna ändå, att “ota kirja” att nog förstår du när jag visar

också. Att de liksom blockerar helt enkelt, nej jag vill inte, jag kan inte.” Att träna
hörförståelsen med eleverna är viktigt. Grammatiken är också en utmaning i finskan berättar

Siv. Finskan och svenskan är två helt olika språk, eleverna har ibland svårt med att förstå att
47

Julia Semskar

man inte kan översätta vissa saker direkt översatt från svenskan. Eleverna behöver lära sig hur
man säger olika saker på finska.

Enligt Siv har eleverna inte särskilt mycket förkunskaper i finska. Eleverna börjar med finska
redan i årskurs ett och eleverna brukar nog veta någonting utgående ifrån de två första åren i

skolan. “I årskurs tre är det ju ganska långt repetition av färger, veckodagar, siffror och

sådant, så att de brukar nog ändå åtminstone kunna det.” Men inte är det mycket mera
förkunskaper än så när eleverna kommer från enspråkiga familjer. När det gäller elever som är

tvåspråkiga beror förkunskaperna mycket på elevernas egna intressen. En tvåspråkig elev som
är intresserad av läsning och läser finska böcker kan vara bra på att skriva på finska. Men det

finns nog väldigt stora nivåskillnader mellan eleverna. Det finns också tvåspråkiga elever som

inte ens får basuppgifterna klara, det handlar nog mycket om det individuella drivet hos
eleverna.

Med differentiering i finska finns det en del utmaningar. Den största utmaningen enligt Siv är
att man har ständigt tidsbrist. Hon hinner aldrig så mycket som hon skulle vilja. Hon känner
att det är de svaga eleverna som man måste göra något åt så att de hålls flytande och klarar av

finskakursen. Fokus hamnar lätt på dem. “Därför blir det ju att de här starkare de hamnar och
liksom jobba mera självständigt, men att de klarar ju kursen galant de.” Hon brukar försöka
hinna se så att de starka gör det de ska, men hon inte hinner sporra dem vidare särskilt mycket.

Siv säger att hon har ständigt dåligt samvete för någon elev. Hon vill försöka få in i
undervisningen att eleverna själva skulle lära sig hur de lär sig bäst. Siv tycker att Quizlet är

bra. Där kan man se orden, höra orden, skriva orden, spela med orden samt testa sig själv. Där
finns det möjligheter. Vissa elever använder nog sig av det, men nog är det många elever som
öppnar boken och läser igenom dem och säger färdigt. Men det är sedan en annan sak om de

alls kan orden. En annan utmaning är att läromedlet börjar bli ganska gammalt och skulle
behöva förnyas. “Jag tycker att differentierande material borde finnas färdigt producerat åt
eleverna. Det är inte lärarens uppgift att börja hitta på dem.” I finskundervisningen finns det

också vissa möjligheter med tanke på elevernas olika kunskaper. Eleverna kan lära av varandra.
En stark elev kan hjälpa en svag elev.

Sammanfattningsvis: Siv differentierar omfattningen, tempo och djupet lite. Svaga elever får

ha ett långsammare tempo, de behöver inte läsa lika många ord och de kan få färdiga

översättningar på en dialog. Starka elever kan fördjupa sitt språk genom att t.ex. läsa en bok på

48

Julia Semskar

finska och använda mofi-bok. Siv planerar en viss del av differentieringen men gör också det i
stunden och även i bedömningssituationer.

4.6 Mikaelas berättelse

Mikaela är utbildad klasslärare, har specialiserat sig i engelska och blev klar med studierna
1994. Sedan dess har hon arbetat som klasslärare förutom några år när hon har varit hemma

med sina barn. Det här läsåret är hon klasslärare i årskurs tre. Hon undervisar halva klassen av
årskurs tre i finska och hon har också femmorna i finska samt sexorna i engelska.

Mikaela berättar att differentiering “gagnar den som har svårigheter och så kan man ju
anpassa undervisningsnivån till elevens förutsättningar. För allting går ju ut på det att man

ska liksom, undervisningen skall anpassas till elevens förutsättningar. Så det tycker jag
åtminstone. Så att de (eleverna) får den här känslan att de klarar av det.” För Mikaela betyder

differentiering extra planering inför en lektion. Om man har med ett skolgångsbiträde behöver
hon också innan lektionen gå igenom med honom/henne vad som ska hända under lektionen.

Genomförande av differentiering kräver extra av läraren och skolgångsbiträdet. När det gäller

bedömning vid differentiering anser Mikaela “att eleven får inte straffas trots svårigheter.”
Det handlar om att se till elevens förutsättningar. För Mikaela är differentiering viktigt för att

man ska kunna ge eleven en chans att få stöd för att kunna följa med GLGU 2014 och att inte

eleven inte har språkluckor i framtiden. Det är viktigt att ge beröm och att pusha eleven så att
hen känner att hen är med.

För elever som har utmaningar eller är i behov av någon form av stöd i språkinlärningen i finska

differentierar Mikaela en del. “Kortare texter kan man ha, t.ex. att man tar några meningar...
en tre meningar och de andra (eleverna) har sex meningar.” Hon berättar också att man kanske

streckar under eller ringar in viktigare ord. Till ordförhör har de färre ord än de andra. “Och

sen så kan man ha flera muntliga övningar. För det brukar ju oftast vara så att de har som...
den här skrivningen vållar ju problem.” Om man har tillgång till ett skolgångsbiträde kan hen
läsa frågorna och skriva svaren som eleven säger. Ibland kan man också göra på samma sätt
vid prov.

För elever som har förkunskaper i finska brukar Mikaela differentiera del. “Oftast så får de
(eleverna) om det är nya ord eller någonting i texten som vi inte har i ordlistan, så får de

berätta. Så frågar jag (läraren) av dem, så får de säga före (vad det betyder) de som kan.”

Eleven med förkunskaper har också en Mofi-bok med tillhörande arbetsbok som
49

Julia Semskar

bredvidlitteratur. Men hen är självgående, eleven får gå framåt i egen takt. Mikaela brukar ta

hjälp av de elever som har förkunskaper och de får uttrycka sig och berätta längre saker
muntligt.

Enligt Mikaela finns det vissa typiska utmaningar i finska. Eleverna har “svårt att komma ihåg
ord. Så vi brukar oftast fundera att hur skulle man komma ihåg det här ordet, vad kan man

tänka på liksom för att de ska komma ihåg det där ordet.” Grammatiken brukar också kunna

vara utmanande för de flesta elever. Det finns vissa typiska förkunskaper i finska, enligt
Mikaela. “De kan ju ord, ordförrådet är ju större förstås. Och så vågar de ju uttrycka sig, de
pratar finska helt enkelt.”
Det finns också en del utmaningar med att differentiera i finska berättar Mikaela. Det är extra

planering. “Och just så är man orolig att de blir som luckor i kunskap och i inlärningen skulle
jag säga”, att eleverna inte får med sig tillräckligt av stoffet. Men hon tycker ändå att det är
bättre att ta lite mindre stoff än för mycket och att man då tar det man tror är viktigast.

Det finns en del möjligheter i finskundervisningen när man tänker på elevernas olika kunskaper

i språket. Mikaela brukar försöka förmedla åt sina elever att “att wow tänk vad kul då man kan
som uttrycka sig sådär på ett annat språk” när någon av de starka i klassen gör det. Eleverna
brukar arbeta med olika spel. Eleverna får också läsa i par, göra olika muntliga övningar i par
och de brukar dra lott för att det inte hela tiden ska vara samma par.

Sammanfattningsvis: Mikaela tar i beaktande differentiering i planering, genomförande och

bedömning. Det är kanske mestadels omfattningen stoff som Mikaela differentierar. Någon kan
få texten avkortad eller färre ord. Vid prov kan ett skolgångsbiträde skriva det som eleven

säger. Hon differentierar också lite på djupet för elever med förkunskaper, de har en mofi-bok
som är mera utmanande att arbeta med.

4.7 Sammanfattning av resultaten
Alla informanters resultat sammanfattas nedan i kapitel 4.7.1–4.7.3 i enlighet med
forskningsfrågorna.

50

Julia Semskar

4.7.1 Klasslärares sätt att differentiera för elever som har utmaningar eller är
i behov av någon form av stöd i språkinlärningen

När det gäller differentiering för elever som har utmaningar eller är i behov av någon form av

stöd i språkinlärningen fanns det bland klasslärarna många olika sätt att differentiera. Vissa
metoder användes av många lärare medan andra metoder användes mindre. Vissa klasslärare
differentierade mycket och andra mindre. Det beror på många olika saker som t.ex. olika
elevers behov och hur mycket resurser klassläraren har för differentieringen.

Här följer de vanligaste differentieringsmetoderna för elever som har utmaningar eller är i

behov av någon form av stöd i språkinlärningen. De här eleverna fick ofta färre uppgifter och
fick ha ett långsammare tempo, de behövde inte hinna göra alla uppgifter som de andra eleverna
gjorde. De fick mindre material, de behövde inte läsa allt i texten. De gjorde inget extra utan

bara det mest nödvändiga. Många elever fick färre ord till läxa och kortare läxor överlag var

också vanliga. Vid prov kunde de här eleverna få mindre att läsa och de kunde också få
komplettera muntligt. Hälften av klasslärarna brukade inte räkna med stavfel.

När det gäller differentieringen för elever som har utmaningar eller är i behov av någon form

av stöd i språkinlärningen med avseende på omfattning, tempo och djup finns det vissa
märkbara skillnader. Lärarna differentierade omfattningen överlägset mest. Lärarna
differentierade också tempot en aning genom att de här eleverna också fick göra saker i egen
takt. Differentiering av djupet förekom endast några få gånger.

4.7.2 Klasslärares sätt att differentiera för elever som har förkunskaper i
språket eller kommer från en tvåspråkig/flerspråkig familj

När det gäller differentiering för elever som har förkunskaper i språket eller kommer från en

tvåspråkig/flerspråkig familj fanns det bland klasslärarna en del olika typer av
differentieringssätt, vissa metoder användes av många lärare medan andra metoder användes

mindre. Det fanns inte lika många olika metoder som det fanns för elever som har utmaningar

eller är i behov av någon form av stöd i språkinlärningen. Det finns kanske ett större behov av
differentiering för elever som behöver stöd. Men det beror också på att lärarna kanske inte

prioriterar och har tid för differentiering för elever som har förkunskaper i språket eller kommer
från en tvåspråkig/flerspråkig familj.

51

Julia Semskar

Här följer de vanligaste differentieringsmetoderna för elever som har förkunskaper i språket

eller kommer från en tvåspråkig/flerspråkig familj. Många av de här eleverna hade ett snabbare
tempo och fick extra material att arbeta med, ofta handlade det om kopior från

kopieringsunderlag. Det var vanligt att de här eleverna kunde ha en Mofi-bok utöver den
vanliga finskaboken att arbeta i. Hälften av lärarna hade gett ett eget material åt de här elever

som de fick arbeta självständigt med. Vissa elever kunde få läsa en bok på inlärningsspråket
och eventuellt skriva en bokrecension. De kunde också få skriva olika typer av texter och göra
faktaforskningar som de är intresserade av.

När det gäller differentieringen för elever som har förkunskaper i språket eller kommer från en
tvåspråkig/flerspråkig familj med avseende på omfattning, tempo och djup finns det vissa

märkbara skillnader. Precis som för elever som behöver stöd i språkinlärningen differentierade
lärarna här också omfattningen överlägset mest. De här eleverna fick ofta mera material på

samma nivå. Differentiering av djupet förekom oftare för elever som har förkunskaper i språket
eller kommer från en tvåspråkig/flerspråkig familj än för elever som behövde stöd. Fyra av

lärarna berättade att deras starka elever hade en mofi-bok utöver den vanliga finskaboken. Det

här betyder att eleverna kunde fördjupa det finska språket genom att använda mofi-boken.
Tempot differentierades också en aning genom att de här starka eleverna ofta fick göra sina
uppgifter i en snabbare takt.

4.7.3 Likheter och skillnader mellan olika klasslärares sätt att differentiera i
språkundervisningen

Det fanns vissa likheter och skillnader mellan olika klasslärares sätt att differentiera för elever

som har utmaningar eller är i behov av någon form av stöd i språkinlärningen. Fem av

klasslärarna berättade att de brukar differentiera omfattningen genom att ge färre ord i läxa.
Nästan alla lärare nämnde att de här eleverna inte behöver läsa och göra allt som de andra

eleverna gör. Två av lärarna berättade att de brukar differentiera tempot genom att eleverna

fick ha en långsammare arbetstakt. Tre av lärarna nämnde att de inte brukar räkna med alla
stavfel. Två av lärarna lät eleverna komplettera muntligt vid prov. De resterande

differentieringssätten som framkom i kapitel 4 nämnde inte flera av lärarna. Utgående ifrån
detta kan man konstatera att differentiera omfattningen är det mest förekommande för elever
som har utmaningar eller är i behov av någon form av stöd i språkinlärningen.

52

Julia Semskar

Det fanns också vissa likheter och skillnader mellan olika klasslärares sätt att differentiera för

elever som har förkunskaper i språket eller kommer från en tvåspråkig/flerspråkig familj. Fem

av sex lärare berättade att de brukar differentiera omfattningen genom att ge de här eleverna
extra material. Fyra av lärarna sa att deras elever hade två böcker i finska, en mofi-bok och den
vanliga A-finskaboken. Tre av lärarna hade gett sina elever eget material att arbeta självständigt

med. Tre av lärarna kunde låta de här eleverna skriva olika typer av texter. Att läsa en bok på
inlärningsspråket nämnde två av lärarna. De resterande differentieringssätten som framkom i
kapitel 4 nämnde inte flera av lärarna.

53

Julia Semskar

5 Diskussion
Det avslutande kapitlet inleds med en diskussion över avhandlingens resultat. Därefter följer

en diskussion över metoden som har använts för att få svar på forskningsfrågorna. Sedan följer
ett underkapitel med avhandlingens slutsatser. Kapitlet avslutas med förslag till fortsatt
forskning.

5.1 Resultatdiskussion
I studien framkommer det bland de flesta av klasslärarna, att när det gäller differentiering för
elever som har utmaningar eller är i behov av någon form av stöd i språkinlärningen, att de inte
behöver utföra alla uppgifter som de andra eleverna gör. De här eleverna får fokusera på de

mest centrala uppgifterna. Det här stöds av Vataja (2011, s. 14), som nämner att de svaga

eleverna kan göra bara basuppgifterna. Rousu (2020, s. 24) konstaterar också att mängden

uppgifter som eleverna utför på lektionerna är varierande. Nivån på de här elevernas uppgifter

brukar också kunna vara enklare. De behöver bara utföra basuppgifterna och inte de tillämpade
uppgifterna. I den här studien framkommer det också att de svaga eleverna får ha ett
långsammare tempo.

I nästan alla intervjuer framkom det att elever som har utmaningar eller är i behov av någon
form av stöd i språkinlärningen, inte behöver läsa alla ord som de andra eleverna har när de har
ordläxa. I Alakoskis (2015, s. 70) studie differentierade lärare genom att ge kortare läxor åt de

svaga eleverna. Pörn et al. (2021, s. 53) konstaterar att innehållet i undervisningen ska vara
likadant för alla elever, men att beroende på elev differentierar man genom att vissa elever lär
sig mindre och andra lär sig mera av innehållet.

Alikoski (2015, s. 78–79) nämnde att lärare differentierar prov, men att de gör det på olika sätt.

I denna studie framkommer det också att det är delvist på det sättet. Lärarna kunde differentiera

t.ex. genom att låta eleverna komplettera muntligt vid provet eller att de inte räknar med stavfel.
Enligt GLGU 2014 har alla elever olika arbetssätt och de lär sig på olika sätt och därmed ska

eleverna få visa sina kunskaper och sin utveckling utan hinder (Utbildningsstyrelsen, 2014, s.
49). Men här i denna studie framkom det inte att alla lärarna bedömer sina elever på särskilt
många olika sätt. I vissa fall kan det hända att alla elever inte får visa sina kunskaper och
därmed också kanske bedöms på fel sätt.

54

Julia Semskar

I den här studien när det gäller differentiering för elever som har förkunskaper i språket eller
kommer från en tvåspråkig/flerspråkig familj, var det mest vanligt att lärarna gav extra

uppgifter. Relativt många hade också mofi-bok i finska utöver det vanliga läromedlet i finska.

Detta motstrider det Alikoski (2015) skriver om differentiering för starka elever. Man kan
differentiera genom att ge dem mera frihet och självständighet i lärandet. Lärare behöver våga
gå ifrån läromedlet när det gäller de starka eleverna. Alla starka elever vill inte bara göra extra

övningar, men kanske utveckla något nytt på egen hand. (Alikoski, 2015, s. 66.) Det kan kanske
vara för svårt för lärare att lämna bort ett läromedel. Den största orsaken till detta kan

antagligen bero på den ständiga tidsbristen, lärarna hinner helt enkelt inte. Men vissa av lärarna
gick ibland ifrån boken. De starka eleverna kunde få läsa böcker på målspråket och skriva
bokrecension. Det var också möjligt för vissa att skriva andra typer av texter och göra olika
faktaforskningar.

I resultatet framkommer det när det gäller differentiering för elever som har förkunskaper i
språket eller kommer från en tvåspråkig/flerspråkig familj fanns det bland klasslärarna en del

olika typer av differentieringssätt. Men det fanns inte lika många olika differentieringsmetoder

som det fanns för elever som har utmaningar eller är i behov av någon form av stöd i
språkinlärningen. Det här kan säkert bero på flera olika orsaker. Men troligen är den största

orsaken att klasslärare inte differentierar språkundervisningen i lika stor utsträckning för de
starka eleverna än i jämförelse med de svaga eleverna. Fokuset ligger på de svaga, eftersom
det är de som kräver mest uppmärksamhet av läraren för att de ska klara av språkkurserna.

Differentieringen kan delas upp i tre olika dimensioner. Dessa är omfattning, djup och tempo.
Omfattning handlar om hur mycket av ämnet som skall tas upp. Djup handlar om hur ingående
man skall vara och vilka kunskaper som eleverna har från förr. Tempo handlar om hur snabbt

det skall ta att göra uppgiften. (Pörn et al., 2021, s. 53.) I den här studien differentierade
klasslärarna omfattningen överlägset mest. Det förkommer bland de här lärarna att de också
differentierar tempot, men djupet differentierades allra minst. Att lärare differentierar

omfattningen på stoffet mest är förståeligt, eftersom det inte kräver lika mycket förarbete. Det
är relativt lätt att ge mera eller mindre uppgifter av samma slag åt eleverna. Men det är kanske

inte alltid det bästa sättet. Vidare skriver Pörn et al. (2021) om differentiering av djupet, att på
de uppgifter som eleverna gör kan svårighetsgraden variera beroende på elevens möjligheter
för inlärning. Detta är alltså inte flera uppgifter som berör samma saker, utan uppgiftstyperna

har en viss progression för att eleverna ska förbättra de kognitiva språkfärdigheterna. (Pörn et
al., 2021, s. 53.) För eleverna skulle det vara bra om de också skulle få differentierat djupet
55

Julia Semskar

mera. Eleverna skulle kanske gynnas mest av detta, fastän det här differentieringssättet

förekommer allra minst. Att utgå ifrån elevens egen nivå skulle hjälpa eleven att utveckla sina
språkkunskaper ännu mera. För lärare är det kanske mest tidskrävande att differentiera djupet
och det är troligen orsaken varför det inte förekom särskilt mycket bland de här lärarna. I

skolorna borde det finnas mera tid och resurser för att lärarna ska kunna differentiera på ett
ändamålsenligt sätt.

Det är viktigt att differentieringen syns från planering, till genomförande och avslutas i

bedömningen av undervisningen. Enligt GLGU 2014 är val av arbetssätt viktigt när det gäller
differentiering. För en lyckad differentiering behöver läraren känna till elevernas

förutsättningar och kunskaper. (Utbildningsstyrelsen, 2014, s. 30–31.) Därför behöver läraren
ta i beaktande differentieringen när hen planerar sin undervisning. Alla elever är olika gällande
inlärnings- och studiefärdigheter, språkkunskaper, motivation, intressen och alla har olika

förutsättningar för att lära sig. Om det finns möjlighet så ska undervisningen ordnas så att

elevernas olikheter tas i beaktande. Man kan dela in eleverna i olika grupper, t.ex. enligt ålder
eller vilka språkkunskaper de har. Genom att differentiera undervisningen kan man beakta

elevers olika möjligheter för lärande. (Utbildningsstyrelsen, 2015.) Vidare står det i GLGU
2014 att vid bedömningssituationer ska läraren använda sig av varierande metoder. Underlaget
för bedömningen av elevernas utveckling ska läraren ta från olika lärsituationer och från

lärandets olika områden. Eleverna har olika arbetssätt och inlärningsstilar, vilket betyder att
eleverna behöver få möjlighet att visa sin utveckling och sina kunskaper utan hinder.
(Utbildningsstyrelsen, 2014, s. 49.) De flesta av lärarna i den här studien har differentieringen

i åtanke allt från planering, till genomförande och bedömningen av undervisningen. I vissa fall
krävs det inte heller att läraren planerar särskilt mycket differentiering. Men naturligtvis
fokuserade de här lärarna mestadels på differentieringen i genomförandeskedet. Man kan inte
alltid på förhand heller veta vad som kommer att vara t.ex. svårt för vissa elever.

De elever som har tvåspråkiga föräldrar eller på annat sätt tagit del av det finska språket tidigt

i barndomen ska ha modersmålsinriktad finska i skolan (Nummela, 2016, s. 89). I studien

berättar en av lärarna att hens tvåspråkiga elever är svaga att skriva och att de därmed inte
hinner med särskilt mycket extra material som är på en svårare nivå. Det här kan vara knepigt

när eleverna har svårt att skriva fastän de egentligen kan språket. Pörn et al. (2021) konstaterar

att elever som har läs- och skrivsvårigheter borde få kompensatoriska hjälpmedel. Det är fel att

elever som har dyslexi (specifika läs- och skrivsvårigheter) inte får samma möjlighet till
lärande som övriga elever. Svårigheten hos eleven handlar om att skriva och läsa och därmed
56

Julia Semskar

inte med elevens begåvning. (Pörn et al., 2021, s. 55.) Därför är det också viktigt när det gäller
differentiering för elever som är tvåspråkiga men är svaga i skrivandet, att de får rätt nivå på
sin språkinlärning.

Vidare konstaterar Nummela (2016) att mofi-grupperna kan ibland vara ganska små, vilket
betyder att de blir dyra. Det här leder till att det inom kommunerna kan bli en utmaning att

ordna mofi-undervisningen. Därmed har man ofta hamnat att ordna finskundervisningen på det
sättet att det finns både enspråkiga och tvåspråkiga elever i samma grupp. Det här betyder att
de elever som är tvåspråkiga bör få en finskundervisning som är mera fördjupad eller
differentierad. (Nummela, 2016, s. 91.) Bland lärarna i den här studien var det vanligt att de

hade elever som deltog i A-finskan, eftersom det var för få elever som var tvåspråkiga för att
man skulle ordna mofi-undervisning. Därmed blev de här elevernas undervisning differentierad

istället. Det framkom dock bland lärarna att de inte alltid hann differentiera för de här eleverna
eftersom det är tidsbrist och att de här eleverna får kanske inte alltid en bra språkundervisning.

5.2 Metoddiskussion

Avhandlingens syfte har varit att utforska hur klasslärare differentierar undervisningen i finska
och engelska i årskurserna 1–6 samt vilka möjligheter och utmaningar som finns i
språkundervisningen. Här gäller differentiering både med avseende på elevers olika
förutsättningar för lärande och med avseende på elevers olika förkunskaper i språket samt

språklig bakgrund. Med hur klasslärare differentierar undervisningen menas vilka arbetssätt
och metoder lärarna använder.

Den här studien har en kvalitativ inriktning och för att få svar på forskningsfrågorna har intervju

använts som datainsamlingsmetod. Olsson och Sörensen (2021, s. 19) konstaterar att när det

handlar om kvalitativa studier, talar man om att forskaren har en när relation till det som ska

undersökas. Det är ett så kallat inifrånperspektiv, mellan informanten och forskaren finns det
en viss samverkan. Vid datainsamlingen är forskaren själv ofta involverad. Det sker ett möte

mellan forskaren och informanten. I den här studien har forskningsfrågorna besvarats genom
att använda kvalitativ metod. Därmed var val av datainsamlingsmetod rätt för den här studien.
Det betyder dock inte att klasslärare generellt skulle ha exakt samma svar på de här

forskningsfrågorna, eftersom det är enbart sex klasslärare som har deltagit i studien. För att få

utförliga svar på forskningsfrågorna behövde forskaren ha en nära relation till
undersökningsobjektet. Men om man skulle vilja generalisera resultaten skulle kanske en
57

Julia Semskar

kvantitativ metod ha varit mer lämplig, i och med att man då skulle kunna få svar av flera olika
informanter.

Som krav på informanterna till mina intervjuer hade jag att de skulle vara klasslärare som

undervisade i finska och/eller engelska. Vilken lärare som helst hade inte kunnat besvara
intervjufrågorna om de inte undervisade i språken/något av språken. Det finns olika typer av
intervjuer, intervjuer som är mera strukturerade och fokuserade eller mera öppna intervjuer. I

en öppen intervju handlar det om att informanten ska berätta mera fritt om det som frågas efter.
I en mera strukturerad intervju har forskaren i förväg valt specifika ämnen eller frågor som man

ska diskutera i intervjusituationen. (Dalen, 2015, s. 34.) I och med att de här forskningsfrågorna
kan vara svåra att få svar på i en öppen intervju, var intervjufrågorna specifika. Det fanns inte
många öppna frågor. Möjligen skulle lärarna ha kunnat berätta saker om differentiering som

inte framkom nu i och med att intervjufrågorna var specifika. Men å andra sidan hade lärarna
också möjlighet till det, eftersom jag avslutade intervjuerna med att fråga om de hade något
som de ännu ville tillägga om differentiering. Men i och med att analysmetoden är narrativ

kunde man kanske ha förväntat sig mera öppna intervjuer var informanterna skulle få berätta
mera fritt. Här går valet av specifika intervjufrågor emot en ansats som är relativt fri och öppen.
Men jag anser ändå att jag kunde ha specifika intervjufrågor, fastän det inte riktigt stämmer

överens med ansatsen. Eftersom forskningsfrågornas formulering krävde relativt specifika
intervjufrågor. Dessutom var användningen av narrativ analys lämpligt i och med att resultaten
kunde presenteras på ett bra och tydligt sätt.

Som tidigare har nämnts har narrativ analys använts vid analysen av materialet. Kvale et al.
(2014, s. 268) konstaterar att man fokuserar på historier i intervjun, där man sammanställer
handlingen och strukturen, i den narrativa analysen. Om det i intervjun inte finns berättelser,

kan forskaren skapa en utgående från hela intervjun. Det är också möjligt för forskaren att
skapa en helt ny berättelse, utgående från alla informanternas berättelser. I denna studie har

forskaren konstruerat en berättelse utgående ifrån varje intervju. I slutet av varje narrativ finns
en sammanfattning för att klargöra det viktigaste informanten berättat. För att framföra
resultatet på ett bra och tydligt sätt ansåg jag att narrativ analys var det mest lämpliga i

resultatredovisningen. I metodkapitlet nämnde jag att längden på intervjuerna varierade. Det
ledde också till att narrativen blev olika långa. Dessutom undervisade vissa lärare bara i ett

språk, vilket också kunde påverka att intervjun tog mera tid. Dock så den lärare som deltog i
den kortaste intervjun undervisade nog i både finska och engelska.
58

Julia Semskar

För att kunna kontrollera forskningens tillförlitlighet, behöver forskaren ha en klar redovisning

av forskningens metoder, analyser och olika beslut samt även en god beskrivning av

tillvägagångssättet i forskningen. (Denscombe, 2018, s. 420–421.) Detta är något som jag har
fullföljt i avhandlingen. I metodkapitlet kan man läsa exakt hur forskningsprocessen har

framskridit. Vidare konstaterar Denscombe (2018, s. 420) att trovärdighet (validitet) handlar
om att forskare kan påvisa att data, som de har samlat in, faktiskt stämmer. För kvalitativa
forskare är det dock svårt att verkligen bevisa att den insamlade datan är trovärdig. I den här

studien har många av de differentieringsmetoder som klasslärarna har nämnt har varit likadana.
Det betyder också i sin tur att den insamlade datan är trovärdigt. Många av

differentieringsmetoderna som klasslärarna i den här studien nämnde framkommer också i den

teoretiska referensramen och har blivit diskuterat i resultatdiskussionen. Studien har också
gjorts på ett etiskt korrekt sätt. Informanterna har fått välja om de vill delta i studien eller inte.
Utomstående personer har inte tillgång till materialet och materialet används endast i
forskningssyfte.

5.3 Slutsatser
Utgående ifrån intervjuerna kan man konstatera att klasslärare differentierar på många olika

sätt. Vissa differentieringsmetoder är mer förekommande bland alla informanter, medan det

också fanns en del differentieringsmetoder som bara enskilda lärare använde. Det var vanligare
att klasslärarna prioriterade mer att differentiera för de elever som har utmaningar eller är i
behov av någon form av stöd i språkinlärningen än för de elever som har förkunskaper i språket
eller kommer från en tvåspråkig/flerspråkig familj.

När det gäller differentieringens tre dimensioner; omfattning, tempo och djup, fanns det vissa

utmärkande drag. Utgående ifrån forskarens tolkning differentierade lärarna omfattningen av

stoffet överlägset mest. Tempo förekom också en del, medan djupet differentierade lärarna allra
minst.

Den optimala differentieringen ska börja i planeringsskedet, därefter ske i genomförandeskedet

och avslutas i bedömningsskedet. Alla informanterna följde kanske inte noggrant dessa tre steg.
Vissa av lärarna planerade inte särskilt mycket differentiering, utan differentierade mest i

stunden i klassrummet. Fokuset bland lärarna låg nog främst på att differentiera i
genomförandeskedet.

59

Julia Semskar

5.4 Förslag till fortsatt forskning
I den här studien har det framkommit många olika typer av differentieringsmetoder för elever
som har utmaningar eller är i behov av någon form av stöd i språkinlärningen och för elever
som har förkunskaper i språket eller kommer från en tvåspråkig/flerspråkig familj. Det har
också blivit jämfört likheter och skillnader i klasslärarnas differentieringsmetoder.

Den här studien är kvalitativt inriktad och har därmed inte särskilt många informanter. För att

få en större spridning i resultaten skulle man kunna göra en studie av mera kvantitativ karaktär.
Då skulle det också vara möjligt att generalisera resultaten.

60

Julia Semskar

Litteratur

Alikoski, M. (2015). Differentiation in the Foreign Language Classroom: Teacher

Perspectives, Practices and Experiences. Pro gradu –avhandling. Uleåborgs Universitet.
Hämtad 8 februari 2022, från http://jultika.oulu.fi/Record/nbnfioulu-201508141910

Barow, T., Norrström, A., Persson, B., Tideman, M., Rosenqvist, J., Jensen, M., . . . Häggström,

M. (2013). Mångfald och differentiering: Inkludering i praktisk tillämpning (1. uppl.).
Studentlitteratur.

Boo, S., Forslund Frykedal, K., Thorsten, A. & Frykedal, K. F. (2017). Att anpassa
undervisning: Till individ och grupp i klassrummet (Första utgåvan.). Natur & kultur
akademisk.

Dalen, M., Kärnekull, B. & Kärnekull, E. (2015). Intervju som metod (2. uppl.). Gleerups.
Denscombe, M. (2018). Forskningshandboken: För småskaliga forskningsprojekt inom
samhällsvetenskaperna (Upplaga 4:1.). Studentlitteratur AB.

Kvale, S., Brinkmann, S. & Torhell, S. (2014). Den kvalitativa forskningsintervjun (Tredje
upplagan.). Studentlitteratur.

Finlex. (1999). Finlands grundlag 11.6.1999/731. Hämtad 16 september 2021, från
https://www.finlex.fi/sv/laki/ajantasa/1999/19990731

Finlex. (2010). Lag om grundläggande utbildning 24.6.2010/642. Hämtad 16 september 2021,
från https://www.finlex.fi/sv/laki/ajantasa/1998/19980628

Finlex. (2012). Statsrådets förordning 422/2012. Hämtad 16 september 2021, från
https://www.finlex.fi/sv/laki/alkup/2012/20120422

Hellgren, J., Silverström, C., Lepola, L., Forsman, L., & Slotte, A. (2019). Hur hanteras tvåoch flerspråkigheten i de svenskspråkiga skolorna? Resultat av en utvärdering i åk 1–6 läsåret
2017–2018. Nationella centret för utbildningsutvärdering. Hämtad 14 januari 2022, från
https://karvi.fi/app/uploads/2019/05/KARVI_0819.pdf

Henricson, M. (2012). Vetenskaplig teori och metod: Från idé till examination inom
omvårdnad. Studentlitteratur.

61

Julia Semskar

Imsen, G. (2006). Elevens värld: Introduktion till pedagogisk psykologi (4. rev. uppl.).
Studentlitteratur.

Johansson, A. (2005). Narrativ teori och metod: Med livsberättelsen i fokus. Studentlitteratur.
Nationalencyklopedin

(u.å.).

Narrativ.

Hämtad

21

https://www.ne.se/uppslagsverk/encyklopedi/l%C3%A5ng/narrativ

oktober

2021,

från

Nummela, Y. (2016). (s. 82–101). Modersmålsinriktad finskundervisning – ett dynamiskt
verktyg för språkutveckling. I Språk i rörelse – skolspråk, flerspråkighet och lärande
Utbildningsstyrelsen.

Hämtad

14

januari

https://www.oph.fi/sites/default/files/documents/sprak_i_rorelse.pdf

2022,

från

Nummela, Y. & Westerholm, A. (2020). “Det är bra att börja i tid” - undervisningen i finska
i de svenskspråkiga skolorna. Helsingfors: Utbildningsstyrelsen. Hämtad 27 september 2021,
från https://www.oph.fi/sites/default/files/documents/det_ar_bra_att_borja_i_tid.pdf

Olsson, H. & Sörensen, S. (2021). Forskningsprocessen: Kvalitativa och kvantitativa
perspektiv (Upplaga 4.). Liber AB.

Patel, R. & Davidson, B. (2019). Forskningsmetodikens grunder: Att planera, genomföra och
rapportera en undersökning (Femte upplagan.). Studentlitteratur AB.

Pörn, M., Forsman, L., Hansell, K., Lassus, A., Löf, Å., Maunu, N. & Östman, T. (2021).
Mofistigen.

Vasa:

Åbo

Akademi.

Hämtad

8

december

2021,

https://blogs2.abo.fi/sprakresurs/modersmalsinriktad-finska/handboken-mofi-stigen-en-

från

handbok-for-mofi-larare-i-1-9/

Rousu, F. (2020). “Erfarenhet är det bästa stödet!” Svensklärarnas erfarenheter om

differentiering neråt i grundskolan. Pro gradu –avhandling. Helsingfors Universitet. Hämtad 7
februari 2022, från https://helda.helsinki.fi/handle/10138/315368

Svenska Unescorådet. (2006). Salamancadeklarationen och Salamanca +10. Svenska
Unescorådets skriftserie. 2/2006. Hämtad 16 september 2021, från http://www.unesco.se/wpcontent/uploads/2013/08/Salamanca-deklarationen1.pdf

62

Julia Semskar

Teknikfik.se. (2019). TikTok-guide för vuxna: vad är grejen och hur gör man? Hämtad 11
januari 2022, från https://teknifik.se/2019/10/tiktok-guide-for-vuxna-vad-ar-grejen-och-hurgor-man/

Tornberg, U. (2020). Språkdidaktik (6 upplagan.). Gleerup.
Utbildningsstyrelsen. (2014). Grunderna för läroplanen för den grundläggande utbildningen
2014.

Helsingfors:

Utbildningsstyrelsen.

Hämtad

8

mars

2021,

från

https://www.oph.fi/sites/default/files/documents/166434_grunderna_for_laroplanen_verkkoju
lkaisu.pdf

Utbildningsstyrelsen. (2015). Grunderna för läroplanen för den undervisning som förbereder

för den grundläggande utbildningen 2015. Helsingfors: Utbildningsstyrelsen. Hämtad 27
september

2021,

https://eperusteet.opintopolku.fi/#/sv/pvalmistava/1541511/tekstikappale/1541869

från

Vataja, P. (2011). Differentiering i praktiken. Hämtad 8 december 2021, från
https://www.yumpu.com/sv/document/view/18320122/differentiering-i-praktiken-speres

Wagner, Å. K. H., Strömqvist, S., Uppstad, P. H. & Jakobsson, U. (2010). Den flerspråkiga
människan: En grundbok om skriftspråkslärande (1. uppl.). Studentlitteratur.

Wallberg, H. (2019). Lektionsdesign – en handbok. Stockholm: Gothia Fortbildning.

63

Julia Semskar

Bilagor
Bilaga 1. Informationsbrev
Informationsbrev till eventuella informanter
Hej! Jag heter Julia Semskar och studerar fjärde året till klasslärare vid Åbo Akademi i Vasa.
Jag

håller

på

att

skriva

min

magisteravhandling

med

temat

differentiering

i

språkundervisningen. Syftet att utforska hur klasslärare differentierar undervisningen i finska
och engelska i årskurserna 1–6 (differentiering med avseende på elevers förutsättningar och
behov och differentiering med avseende på elevers olika förkunskaper i språket samt språklig
bakgrund) samt vilka möjligheter och utmaningar det finns i språkundervisningen.

Jag söker nu klasslärare som undervisar i (både) finska och engelska i årskurserna 1–6 och
skulle kunna tänka sig att ställa upp på en intervju. Intervjun genomförs helst ansikte mot

ansikte, men går också elektroniskt. Intervjuerna kommer att spelas in för att jag ska kunna
transkribera intervjuerna och få med så mycket som möjligt. Allt material kommer att
behandlas konfidentiellt och inga namn kommer att vara med i avhandlingen. Jag har på

förhand gjort intervjufrågorna och de handlar om differentiering. Om ni väljer att ställa upp på
intervjun, så kommer ni att få intervjufrågorna på förhand så att ni kan förbereda er.
Med vänliga hälsningar
Julia Semskar
(Kontaktuppgifter)

64

Julia Semskar

Bilaga 2. Intervjuguide
Uppskattad tidsåtgång: 1h
1. Kan du börja med att berätta lite om dig själv och vilken/vilka klasser du undervisar i
språk?

2. Vad har du för tankar om differentiering i språkundervisningen?
3.

Vad betyder differentiering för dig? Viktigt att fundera hur läraren förhåller sig till differentiering
under hela undervisningsprocessen; PLANERING, GENOMFÖRANDE och BEDÖMNING. T.ex. Hur
beaktar man elever med olika behov i planeringen, i själva klassrummet och i bedömningen av elevens
lärande?

4. Är det viktigt att differentiera, och varför?

5. På vilket sätt differentierar du för elever som är svaga i A-finskan? (konkreta arbetssätt,
material och metoder)

6. Hurudana svagheter är typiska för finska?

7. På vilket sätt differentierar du för (starka) elever som har förkunskaper eller kommit i
kontakt med finskan utanför skolan? (konkreta arbetssätt, material och metoder)

8. Hurudana förkunskaper är typiska för finska?

9. Vilka utmaningar finns det med att differentiera i finska?
10.

Vilka möjligheter finns det i finskundervisningen med tanke på elevernas olika
kunskaper? Kom ihåg finskundervisningen utan A.

11. På vilket sätt differentierar du för elever som är svaga i A-engelskan? (konkreta
arbetssätt, material och metoder)

12. Hurudana svagheter är typiska för engelska?

13. På vilket sätt differentierar du för (starka) elever som har förkunskaper eller kommit i
kontakt med engelskan utanför skolan? (konkreta arbetssätt, material och metoder)

14. Hurudana förkunskaper är typiska för engelska?

15. Vilka utmaningar finns det med att differentiera i engelska?
16.

Vilka möjligheter finns det i engelskundervisningen med tanke på elevernas olika
kunskaper? Kom ihåg engelskundervisningen utan A.

17. Finns det skillnader i hur man differentierar mellan finskan och engelskan?

18. Hur skiljer sig sättet att differentiera i undervisningen i finska jämfört med i engelska
för elever som är svaga i språk?

19. Hur skiljer sig sättet att differentiera i undervisningen i finska jämfört med i engelska
för elever som är starka i språk?

65

Julia Semskar

20. Finns det ännu något du skulle vilja tillägga om differentiering i språkundervisningen?

66

