Sofie Gustafsson

CISG artikel 7 – tolkning och utfyllnad av
konventionen

Pro gradu-avhandling i handelsrätt
Handledare: Björn Sandvik
Fakulteten för samhällsvetenskaper och ekonomi
Åbo Akademi
2022

ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Abstrakt för avhandling pro gradu
Ämne: Handelsrätt
Författare: Sofie Gustafsson
Arbetets titel: CISG artikel 7 – om tolkning och utfyllnad av konventionen
Handledare: Björn Sandvik
Abstrakt:
Den internationella köplagen, CISG, har fått status som ett välfungerande
harmoniseringsinstrument i internationell handel. För att hålla tolkningen av konventionen
internationell och enhetlig har CISG en artikel som handlar om dess tolkning, artikel 7. Trots det
har tolkningsproblem uppkommit i och med att konventionen innehåller en del oklara regler och
luckor. Dessa problem har lösts på en mängd olika sätt, vilket går emot de huvudsakliga målen
med tolkningen som konventionen satt upp. Syftet med avhandlingen är att ta reda på hur man på
bästa sätt kan hålla tolkningen internationell och enhetlig då man stöter på tolkningsproblem eller
fyller ut luckor.
CISG artikel 7 anger de huvudsakliga målen med tolkningen, och ger dessutom regler för hur man
ska fylla ut eventuella luckor i konventionen. I första hand ska luckor fyllas ut med hjälp av de
allmänna principer som konventionen är baserad på, och i brist på sådana principer med hjälp av
tillämplig nationell lag. Ett av problemen som uppstått här är problemet med homeward trend, som
innebär att både doktrin och rättspraxis favoriserar den egna nationella lagen framför alternativa
internationella rättsregler. På det här sättet uppfylls inte heller målen om internationalitet och
enhetlighet. Även om domstolen använt sig av internationella principer för att lösa ett
tolkningsproblem eller för att fylla ut en lucka kan det också här finnas flera olika sätt att lösa
samma problem, vilket inte ger den enhetlighet som önskas av konventionstolkningen.
För att ytterligare stöda analysen om de olika tolkningsproblemen går jag i avhandlingen igenom
sådana områden som har haft mycket problem med olik tolkning. Här är det främst fyra
problemområden som fått ta plats: dröjsmålsränta under artikel 79, skadestånd under artikel 74,
hardship under artikel 78 samt problemet om kvittning utgående från konventionen. De här
problemområdena belyser problemet, eftersom samma tolkningsfråga eller problem har lösts på
olika sätt. Efter varje kapitel följer en diskussionsdel där jag diskuterar vilken typ av lösning som
är bäst lämplig, med tanke på de mål som sätts upp för tolkningen i artikel 7.
Resultatet av analysen är att för att tolkningen ska hållas så enhetlig och internationell som möjligt
är det viktigt att domstolarna tar tidigare internationell rättspraxis och doktrin i beaktande i sina
avgöranden. Domstolar behöver bli medvetna om risken för homeward trend, för att på det här
sättet kunna undvika den. En allmänt bättre kunskap om CISG och dess tillämpning kommer också
att göra tolkningen mer enhetlig och internationell.
Nyckelord: CISG, internationella köplagen, tolkning, konventionstolkning, traktattolkning
Datum: 15.03.2022

Sidoantal: 78 + xiii

ii

Innehåll
1.

2.

INLEDNING ................................................................................................................. 1
1.1

INTRODUKTION ................................................................................................................ 1

1.2

SYFTE OCH FRÅGESTÄLLNING .............................................................................................. 5

1.3

METOD OCH MATERIAL ..................................................................................................... 6

1.4

AVGRÄNSNING ................................................................................................................ 7

1.5

DISPOSITION ................................................................................................................... 7

TOLKNING AV INTERNATIONELL LAG ........................................................................... 9
2.1

2.1.1

Bakgrund ............................................................................................................. 9

2.1.2

Förhållande till CISG........................................................................................... 12

2.2
3.

ALLMÄNT OM TOLKNING OCH SUPPLEMENTÄRA TOLKNINGSMETODER ..................................... 13

CISG ARTIKEL 7 ..........................................................................................................19
3.1

INTRODUKTION TILL KONVENTIONEN OCH ARTIKEL 7 ............................................................. 19

3.2

ARTIKEL 7(1) ................................................................................................................ 20

3.2.1

Internationell karaktär....................................................................................... 20

3.2.2

Enhetlighet ........................................................................................................ 23

3.2.3

God tro i internationell handel ........................................................................... 26

3.3

4.

WIENKONVENTIONEN OM TRAKTATRÄTTEN .......................................................................... 9

ARTIKEL 7(2) ................................................................................................................ 28

3.3.1

Kort om de allmänna principerna ...................................................................... 28

3.3.2

Om utfyllnad av luckor ....................................................................................... 30

INTERNATIONELLA PRINCIPER SOM HJÄLP I TOLKNINGEN AV CISG..............................33
4.1

UNIDROIT PRINCIPERNA................................................................................................ 33

4.1.1

Bakgrund till principerna ................................................................................... 33

4.1.2

Användningen av principerna vid tolkning och utfyllnad av konventionen ........ 35

4.2 ANDRA SOFT LAW-INSTRUMENT ............................................................................................. 37
4.2.1 Principles of European Contract Law ....................................................................... 37
4.2.2 Draft Common Frame of Reference ......................................................................... 38
5.

PROBLEMOMRÅDEN ..................................................................................................40
5.1

ARTIKEL 78 OM DRÖJSMÅLSRÄNTA.................................................................................... 40

5.1.1

Problemet .......................................................................................................... 40

5.1.2

Rättspraxis om artikel 78 ................................................................................... 44

iii

5.1.3
5.2

ARTIKEL 74 OM SKADESTÅND ........................................................................................... 47

5.2.1

Problemet .......................................................................................................... 47

5.2.2

Rättspraxis om artikel 74 ................................................................................... 53

5.2.3

Diskussion .......................................................................................................... 55

5.3

HARDSHIP UNDER ARTIKEL 79 .......................................................................................... 56

5.3.1

Problemet .......................................................................................................... 56

5.3.2

Speciellt om hardship och COVID-19 .................................................................. 61

5.3.3

Rättspraxis om artikel 79 och hardship.............................................................. 62

5.3.4

Diskussion och analys ........................................................................................ 64

5.4

6.

Diskussion .......................................................................................................... 46

KVITTNING UTGÅENDE FRÅN CISG .................................................................................... 65

5.4.1

Bakgrund ........................................................................................................... 65

5.4.2

Rättspraxis om kvittning utgående från CISG .................................................... 68

5.4.3

Diskussion och analys ........................................................................................ 70

DISKUSSION OCH SAMMANFATTNING .......................................................................72
6.1

SAMMANFATTNING ........................................................................................................ 72

6.2

FRAMTIDEN FÖR CISG .................................................................................................... 74

6.3

AVSLUTANDE DISKUSSION ................................................................................................ 77

KÄLLOR ............................................................................................................................. VI

iv

Förkortningar
CISG = The United Nations Convention on Contracts for the International Sales of
Goods
CISG-AC = CISG Advisory Council
CFR = Common Frame of Reference
DCFR = Draft Common Frame of Reference
PECL = Principles of European Contract Law
UNIDROIT Principerna = UNIDROIT Principles of International Commercial
Contracts, International Institute for the Unification of Private Law (UNIDROIT)
Wienkonventionen = Vienna Convention on the Law of Treaties

v

1. Inledning
1.1 Introduktion
Det finns ett stort behov av att harmonisera de rättsregler som reglerar internationell
handel, eftersom de enskilda nationella köplagarna innebär en sämre förutsebarhet och
ökar därmed riskerna för båda parterna.1 Därför är en gemensam internationell köplag,
med gemensamma, harmoniserade rättsregler att föredra. Försöken att skapa en sådan
köplag började redan på 1920-talet,2 men det skulle dröja flera årtionden innan man
kom fram till ett regelverk som alla inblandade var nöjda med. FN:s konvention om
internationella köp av varor, även kallad den internationella köplagen (CISG),3 antogs
1980 och har idag ratificerats av 94 länder.4 Syftet med den här köplagen är att
tillhandahålla en modern, enhetlig och rättvis reglering för kontrakt vid internationell
handel av varor.5 Att konventionen varit framgångsrik märks bland annat genom att den
använts som modell för många nationella köplagar6 och internationella principer. Bland
annat de finska och svenska köplagarna hade CISG som förebild och innehåller endast
några skillnader jämfört med konventionen.
CISG är, bland annat, skapad för att få bukt med de problemen som många olika
nationella köplagar medfört,7 till exempel vilken lag som är tillämplig och de problem
och risker utländsk lag kan medföra en part. Att båda parterna vet vilka regler som
gäller underlättar också ingåendet av avtal och det uppstår inte lika lätt överraskningar.
Trots att konventionens syfte är att ge enhetliga rättsregler där båda parterna vet vad
1

Sandvik – Sisula-Tulokas 2013, s. 15
Ramberg – Herre 2009, s. 47
3
The United Nations Convention on Contracts for the International Sale of Goods, Vienna, April 1980.
Härefter kallad CISG eller konventionen.
4
UNCITRAIL, Status: CISG. Se
https://uncitral.un.org/en/texts/salegoods/conventions/sale_of_goods/cisg/status
5
UNCITRAL, United Nations Convention on Contracts for the International Sale of Goods, purpose, se
https://uncitral.un.org/en/texts/salegoods/conventions/sale_of_goods/cisg
6
Zeller 2007, s. 95
7
Komarov 2005 s. 75
2

1

som gäller är det inte alltid så tydligt vilken den rätta tolkningen av konventionen och
dess artiklar är, och det förekommer, och är rätt vanligt, att olika domstolar och
akademiker har tolkat samma artikel på olika sätt. Då det dessutom kan argumenteras
för att CISG endast kan räknas som en succé om den kan tolkas likadant i alla
rättssystem som den används i,8 och detta är inte fallet idag, kan det diskuteras om
konventionen verkligen lyckats på det sätt som skaparna hoppats på. Samtidigt har
konventionen fått stort erkännande världen över, och det är det första försöket till
harmoniserad lag som verkligen lyckats internationellt. De flesta akademiker är överens
om att konventionen har lyckats med sitt mål om att vara en enhetlig internationell
köplag.
Enligt Viscasillas är det största problemet med konventionen att den inte är komplett,
men detta har å andra sidan inte heller varit målet med konventionen.9 Men rättspraxis
visar också att konventionen inte har fått en sådan enhetlig tillämpning som var tanken
med den. Idealet är att CISG ska tillämpas på samma sätt oberoende av vilket lands
domstol det är som avgör tvisten, men verkligheten visar att så inte är fallet, och den
nationella lagen påverkar ofta slutresultatet på domen.10 Dessutom orsakar det faktum
att konventionen är dispositiv också problem med dess enhetlighet – parterna kan lätt
utesluta konventionen eller delar av den. Det här är de tre problem som oftast
identifieras av akademiker och som också i allmänhet är det största problemet med
gemensamma, internationella lagar.11
För att underlätta tolkningen av artiklarna och utfyllnaden av luckor i konventionen
innehåller den en artikel som handlar om just detta. CISG artikel 7 12 har setts som

8

ib.
Viscasillas 2017, s. 6. Eftersom konventionen är uppbyggd så att den ska kunna växa och ändras med
tiden, innebär det också att den inte är helt komplett och innehåller inte specifika regler. Det här märks till
exempel med tanke på teknik, som inte var så utvecklad 1980 då konventionen skapades, men
konventionens regler går ändå analogiskt att tillämpa också med tanke på dagens tekniska utveckling.
10
Sandvik – Sisula-Tulokas 2013, s. 47
11
Smits 2014, s. 607
12
Article 7
“(1) In the interpretation of this Convention, regard is to be had to its international character and to the
need to promote uniformity in its application and the observance of good faith in international trade.
9

2

konventionens mittpunkt, eftersom den tillämpas genom hela konventionen. 13 Artikel
7(1) handlar om hur konventionen och dess artiklar ska tolkas, medan 7(2) handlar om
hur eventuella luckor ska fyllas. I artikel 7(1) framgår att konventionen ska tolkas så att
dess internationalitet och enhetlighet tas i beaktande, och dessutom ska god tro i
internationell handel iakttas. Artikel 7(2) bestämmer att frågor som inte är uttryckligen
bestämda i konventionen ska avgöras med hjälp av de allmänna principer som
konventionen är baserad på, eller om sådana principer inte finns, med hjälp av den lag
som är tillämplig enligt internationella privaträttsliga lagvalsregler. Största orsaken till
att en artikel om utfyllande av luckor har inkluderats i konventionen är att det skulle ha
varit omöjligt att skapa en sådan internationell konvention som täcker alla problem som
kan uppstå i internationell handel.14 Dessutom ger denna artikel den flexibilitet och
anpassningsbarhet som en långvarig konvention behöver. Samtidigt är det viktigt att
komma ihåg att det inte är meningen att artikel 7 ska svara på tolkningsfrågorna i
konventionen, utan endast påminna domstolarna om hur de ska tolka konventionens
artiklar om det uppstår oklarheter.15
De luckor som nämns i artikel 7(2) kan delas upp i interna och externa luckor, och dessa
behandlas och fylls ut på olika sätt. Interna luckor är sådana där frågan som luckan
gäller finns i konventionen men inte är uttryckligen bestämd, medan externa luckor
gäller frågor som är exkluderade helt ur konventionen, och därmed måste fyllas med
hjälp av andra källor än konventionen eller de allmänna principer som den är baserad
på.16 Senare i avhandlingen kan vi se att det också går att argumentera för att även
sådana luckor som gäller problem som är exkluderade ur konventionen kan tolkas med
hjälp av allmänna principer eller andra internationella rättsregler, och att detta ger en

(2) Questions concerning matters governed by this Convention which are not expressly settled in it are to
be settled in conformity with the general principles on which it is based or, in the absence of such
principles, in conformity with the law applicable by virtue of the rules of private international law.”
13
Sandvik – Sisula-Tulokas 2013, s. 47
14
Wethmar-Lemmer 2012, s. 274
15
Zeller 2007, s. 101
16
Zeller 2007, s. 29. Dessa andra källor har i både doktrin och rättspraxis bestått av nationell lag, men i
dag är många akademiker överens om att användning av nationell lag borde vara den sista utvägen, och
därför försöker man oftare nuförtiden hitta alternativa lösningar.

3

mera enhetlig tolkning än om domstolen går till nationell lag för att hitta svar på
frågan.17
Det kan uppstå flera olika problem med tolkning och utfyllnad av konventionen, och ett
av dem handlar om hur man håller tolkningen internationell och enhetlig ifall man, med
grund i artikel 7(2), måste gå till nationell lag för att lösa en fråga. Ett annat problem
uppstår om domstolen går förbi de allmänna principerna som konventionen är uppbyggd
på och går direkt till nationell lag – då förbises både konventionens mål om
internationalitet och den enhetliga tolkningen. Dessutom har det visat sig att vissa
termer och begrepp har annan betydelse i internationell bemärkelse än de har i nationell,
och därför är det viktigt att domstolarna har detta i åtanke då de dömer internationella
fall, för att undvika onödig referens till nationell lag.18 Denna ”homeward trend” har
varit speciellt vanlig i USA och Australien, där domstolen gärna gjort analogiska
tolkningsslut ur den egna nationella lagen. 19 Homeward trend syns också i oviljan att
tolka och jämföra med andra internationella rättsfall, och att domstolen istället jämför
med egna nationella rättsfall.
För att hålla tolkningen och utfyllnaden av konventionen så enhetlig och internationell
som möjligt har det diskuterats huruvida andra internationella rättskällor går att använda
som hjälp då det uppstår problem. Bland annat innehåller också Wienkonventionen om
traktaträtten regler om konventionstolkning, och även dessa regler ska tas i beaktande
vid tolkning och utfyllnad av CISG. Förutom den finns det olika soft-law instrument
som är internationellt erkända. En sådan rättskälla är till exempel UNIDROIT
principerna.20 Trots att detta skulle ge en enhetlig och internationell lösning är det
fortfarande enligt en del akademiker kontroversiellt huruvida användningen av sådana
soft law-instrument är möjligt och om det leder till en korrekt och enhetlig tolkning. 21

17

Lassila 2017, s. 119
Viscasillas 2017, s. 8
19
Zeller 2007, s. 101f
20
UNIDROIT Principles of International Commercial Contracts 2016. Härefter kallad PICC eller
UNIDROIT principerna.
21
Viscasillas 2017, s. 19
18

4

Exempel på frågor i konventionen som gett upphov till olikheter i tolkning och
tillämpning är artikel 78 om dröjsmålsränta och huruvida hardship är ett sådant hinder
som menas i artikel 79. Dessa frågor är sådana som i både doktrin och rättspraxis har
lösts på olika sätt och med olika metoder, vilket inte ger den enhetliga och
internationella tolkning som konventionen strävar efter. För att belysa problemet med
den enhetliga tolkningen kommer i avhandlingen dessa och några andra vanliga
problemområden att behandlas och analyseras.

1.2 Syfte och frågeställning
Syftet med avhandlingen är att ta reda på och analysera de problem som kan uppstå vid
tolkning och utfyllnad av CISG, och hur man kan undvika dessa. Syftet är också att
granska hur användningen av andra internationella avtalsrättsliga principer och
rättsregler kan användas i tolknings- och utfyllnadssyfte för konventionen, utan att
avvika från konventionens mål om internationalitet och enhetlighet. För att uppnå syftet
kommer jag också att granska sådana rättsfall där tillämplig nationell lag använts och
jämföra dem med rättsfall där internationella rättsprinciper använts, och analysera
skillnaden. I avhandlingen granskas konventionstolkning och CISG artikel 7 i sin helhet
för att ta reda på vilka fallgropar det finns i tolkningen och hur man kan undvika dem.
Frågeställningen blir då hur konventionen ska tolkas så att dess grundläggande mål
uppfylls. Vilka tolkningsmetoder och principer ska användas för att målen ska
uppfyllas? Hur kan konventionen hålla sin internationella karaktär vid de tillfällen då
tillämplig nationell lag används för att lösa ett tolkningsproblem eller en lucka? Finns
det några andra internationella rättsregler som kan användas för att fylla luckor, som
bättre skulle uppfylla målen? Hur väl uppfylls målet om enhetlighet, om en och samma
artikel i konventionen kan ge olika svar beroende på vilket lands lag som används vid
tolkningen av den?

5

1.3 Metod och material
Avhandlingen kommer att följa en rättsdogmatisk metod, och jag kommer att analysera
och tolka gällande rätt. Enligt Hjertstedt kan metoden delas upp i kartläggande, kritisk
och konstruktiv rättsdogmatik,22 och alla dessa kommer att användas i avhandlingen.
Kartläggande rättsdogmatik innebär att kartlägga innehållet i gällande rätt, vilket jag i
avhandlingen gör genom att gå igenom de olika metoder för tolkning som olika verk i
den gällande rätten innehåller. Den kritiska rättsdogmatiken syns genom att jag i
avhandlingen analyserar de problem som uppstått genom olika tolkningar av artiklarna i
CISG, medan den konstruktiva rättsdogmatiken märks i de lösningsförslag som jag i
stället ger. Också komparativ rättsdogmatik används som metod, då olika rättsfall och
deras resultat jämförs med varandra och med gällande rätt. Genom att använda mig av
alla delar av den rättsdogmatiska metoden kan jag komma fram till en djupgående
analys och resultat.
I avhandlingen kommer förutom CISG och de allmänna principer den bygger på, också
annan relevant rättslitteratur att användas. Eftersom CISG ratificerats av så många
länder finns det en mängd litteratur om ämnet, och den relevanta delen av den svensk-,
finsk- och engelskspråkiga litteratur som finns kommer att användas och analyseras. För
att få en bakgrund till tolkning av konventionstexter kommer också Wienkonventionen
om traktaträtten och dess artiklar om konventionstolkning analyseras. Viktiga principer
vid tolkningen av konventionen är UNIDROIT principerna, och därför kommer också
dessa och deras bakgrund att granskas i avhandlingen.
Vidare kommer också åsikter och rekommendationer från CISG Advisory Council 23 att
användas och analyseras, eftersom dessa ger en inblick i hur rådet vill att problemen ska

22

Hjertstedt 2019, s. 167
CISG Avisory Council, härefter kallad CISG-AC, är ett självständigt råd som består av akademiker
från runtom världen. CISG-AC ger åsikter och rekommendationer baserat på problem i tolkningen av
konventionen, med målet att konventionen ska tolkas så internationellt och enhetligt som möjligt. Se
https://www.cisgac.com/. CISG-AC:s åsikter har använts nästan som en bindande tolkning av
konventionen, se Viscasillas 2017, s. 13. Samtidigt är det viktigt att komma ihåg att CISG-AC består av
akademiker, och därför kan inte deras åsikt nödvändigtvis tillsättas någon större tyngd än andra
akademikers.
23

6

lösas på ett internationellt och enhetligt sätt. Rådet ger relevanta råd för internationell
tolkning av CISG, men det är viktigt att komma ihåg att rättskällevärdet för dess åsikter
inte är högre än annan internationell doktrin. Rättsfallen som analyseras i avhandlingen
kommer att tas bland annat från UNCITRAL:s egen databas för rättsfall från CISG,
CLOUT,24 och ur UNILEX databas25 där det både finns rättsfall baserade på CISG och
UNIDROIT principerna. Dessutom har också Pace University en extensiv databas med
en mängd information och rättspraxis från CISG.26 Nackdelar och problem med
rättspraxisen och dessa databaser kommer att diskuteras nedan i kapitel 3.2.2.

1.4 Avgränsning
För att avgränsa ämnet kommer inte alla internationella avtalsrättsliga principer att
analyseras i avhandlingen, utan jag kommer att hålla mig till UNIDROIT principerna.
Andra principer som kunde användas i analysen är PECL (Principles of European
Contract Law), DCFR (Draft Common Frame of Reference) och till exempel
nordamerikanska principer. Eftersom dessa inte har en internationell karaktär, utan
endast används inom EU respektive Nordamerika, kommer dessa inte användas i
analysen i avhandlingen. Trots det har de två förstnämnda principerna fått så pass stor
igenkänning inom Europa att en kort genomgång av dem är på sin plats i avhandlingen.

1.5 Disposition
Dispositionen är upplagd så att avhandlingen börjar med en introduktion om ämnet med
tillhörande kapitel om syfte, metod, material och disposition. Därefter följer en
introduktion av Wienkonventionen om traktaträtten och dess tolkningsregler, samt en
genomgång av allmänna tolkningsmetoder och -principer. Sedan följer en kort
introduktion om CISG och dess bakgrund, för att fortsätta med en genomgång och
tolkning av CISG artikel 7 i sin helhet. I det här kapitlet kommer jag att förklara vad
som menas med de mål som räknas upp i artikeln, alltså internationalitet, enhetlighet
24

Case Law on UNCITRAL texts, se https://www.uncitral.org/clout/
se http://www.unilex.info/
26
se https://iicl.law.pace.edu/cisg/cisg
25

7

och god tro i internationell handel. Här tas också de olika problemen som kan uppstå
med målen upp. Dessutom analyseras också de allmänna principerna samt utfyllnaden
av externa luckor enligt artikel 7(2).
I följande kapitel presenteras de andra internationella privaträttsliga rättsprinciperna
som kan användas vid tolkningen och utfyllnaden av konventionen. Här är det främst
UNIDROIT principerna och deras roll som tolkningshjälp till CISG, men också de
europeiska kontraktsprinciperna diskuteras. Efter detta följer kapitlet där de särskilda
problemområdena tas upp, alltså problemet med dröjsmålsränta, hardship, skadestånd
och kvittning. Jag har valt just de här problemen eftersom de har gett upphov till mycket
divergerande rättspraxis, och det finns inte än idag något enhetligt svar på problemen. I
kapitlet analyseras problemen och de rättsfall som följt av dem, och vilka metoder som
använts för att få svar på frågan. Jag diskuterar också vilken metod som skulle ge det
svar som bäst uppfyller konventionens mål. I det avslutande kapitlet diskuteras hur
framtiden för konventionstolkning ser ut. Jag diskuterar också hur CISG artikel 7 och
andra tolkningsprinciper påverkat hur konventionens övriga artiklar tolkats och utfyllts,
samt hur väl målen med konventionen uppfyllts. Här ingår också en diskussion om hur
domstolar världen över borde gå till väga för att göra tolkningen av konventionen så
enhetlig och internationell som möjligt.

8

2. Tolkning av internationell lag
2.1 Wienkonventionen om traktaträtten
2.1.1

Bakgrund

För att bättre förstå för tolkningen av CISG är det bra att först allmänt känna till
tolkning av internationell lag. Här kan Wienkonventionen om traktaträtten vara till
hjälp. Wienkonventionen skapades av Förenta nationernas folkrättskommission (ILC)27,
konventionen antogs redan 1969 men trädde i kraft först 1980.28 Konventionen har
blivit ratificerad av 116 stater,29 men den följs till största del också av de stater som inte
officiellt ratificerat den.30 Wienkonventionen har till stor grad fått status som allmänna
principer då det kommer till traktaträtt.31 Det är en konvention som innehåller regler om
fördrag eller traktat mellan stater, vilket innebär att den också tillämpas på CISG.
Wienkonventionen är indelad i olika delar, så som många andra internationella
konventioner. Dessa handlar bland annat om regler om ingående och godkännande av
traktat, olika sätt att ändra dem och regler om ogiltigförklarande av ett traktat. 32
Konventionens tredje del är i ljuset av den här avhandlingen den intressanta, eftersom
det är den delen som handlar om tolkning av traktat. Den här delen kan också tillämpas
på CISG:s tolkningsfrågor för att ge djupare svar.
Artikel 31–33 i Wienkonventionen handlar om tolkning av traktat, och dessa artiklar har
fått bred igenkänning världen över. 33 Trots det ger dessa artiklar mer en överblick över
hur man ska tolka internationella traktat, och inte fasta regler. Det här ger ett visst
27

International Law Commission, skapad 1947.
Patricia Bauer, Vienna Convention on the Law of Treaties. Encyclopedia Britannica, 16 May. 2021,
https://www.britannica.com/topic/Vienna-Convention-on-the-Law-of-Treaties, senast besökt 13 januari
2022
29
se https://treaties.un.org/pages/ViewDetailsIII.aspx?src=TREATY&mtdsg_no=XXIII1&chapter=23&Temp=mtdsg3&clang=_en, senast besökt 14.01.2022
30
Bauer, 2021
31
Eiselen 2009, s. 62f
32
Bauer, 2021
33
Linderfalk 2015, s. 169
28

9

tolkningsutrymme, som kan vara både på gott och ont. Eftersom Wienkonventionen
gäller för alla internationella traktat betyder det att tolkningsreglerna ska fungera för
många olika rättsområden. Därför måste de ha en viss flexibilitet. Samtidigt betyder det
här att samma regel kan tolkas på många olika sätt, vilket vidare ger skillnader i det
tolkade traktatet.
Av artikel 31(1) i Wienkonventionen framgår den allmänna regeln för tolkning,
nämligen att ett traktat ska tolkas ärligt i förhållande till den mening som ska ges
reglerna i traktatet utifrån sammanhanget, i ljuset av dess ändamål och syfte. Begreppet
ärlig (eng. good faith) innebär här till exempel att om tolkningen av en regel ger flera
resultat, ska man välja den tolkningen som bäst överensstämmer med principen om god
tro. Eftersom traktat också ska tolkas i enlighet med deras ändamål och syfte, kan man
säga att teleologisk tolkning ska användas som en tolkningsmetod. Teleologisk tolkning
här innebär tolkning enligt lagstiftarens, eller traktatparternas, intentioner. Det handlar
alltså om subjektiv tolkning, och innan man kan tolka traktatet måste man tolka
lagstiftarens intentioner med traktatet.34 Först då man vet intentionen kan man bedöma
vilket tolkningsalternativ som bäst följer denna.
Vidare framgår det av artikelns andra paragraf att det sammanhang där traktatet är
skrivet är viktigt i tolkningen, och att alla de överenskommelser som gjorts mellan
parterna vid ingåendet av traktatet ska tas i beaktande vid tolkningen av traktatet.
Användningen av sammanhanget hör alltid till den andra delen av tolkningsprocessen,
eftersom det inte går att använda ensamt, utan måste användas kumulativt med den
gängse meningen för texten.35 Detsamma gäller för tolkning av ändamål och syfte som
nämnts ovan. Att bestämma den korrekta meningen för texten är den första delen av
tolkningsprocessen och då den korrekta meningen av en traktattext är vag, kan
sammanhanget göra den mer precis. Till sammanhanget hör förutom själva texten också
överenskommelser gällande traktatet som fattats i samband med ingåendet av det och
dokument som upprättats av en eller flera parter när traktatet ingåtts.

34
35

Linderfalk 2001, s. 229
Linderfalk 2001, s. 114

10

Den tredje paragrafen i Wienkonventionens 31 artikel bestämmer att man utöver
sammanhanget också ska ta hänsyn till efterföljande överenskommelser (subparagraf a)
och praxis (subparagraf b) som rör traktatets tolkning och tillämpning samt relevanta
internationella rättsregler som är tillämpliga i förhållandet mellan parterna (subparagraf
c). Efterföljande överenskommelser innebär sådana överenskommelser som antagits
efter att traktatet ingåtts, till skillnad från de överenskommelser som menas i artikel
31(2). Den praxis som menas i subparagraf b ska fastställa de överenskommelser om
traktatets tolkning som avses i subparagraf a, så de här båda subparagraferna hör alltså
ihop. Poängen med den sista subparagrafen i artikeln är att om det finns flera
tolkningsalternativ till en traktattext ska den väljas, som också är förenlig med
internationella rättsregler.36 Att den ska vara relevant innebär att rättsregeln innehåller
ett sådant sakförhållande som den tolkade traktattexten handlar om.
Artikel 32 ger supplementära regler för tolkning, och bestämmer att i situationer då
resultatet av tolkningen enligt artikel 31 blivit tvetydig eller oklar, kan kompletterande
medel användas i tolkningen. Också om resultatet av en tolkning blivit uppenbart
orimligt eller oförnuftigt, vilket i praktiken innebär att resultatet inte kan försvaras
rationellt,37 ska dessa supplementära tolkningsmedel användas. Dessa tolkningsmedel
finns alltså för att den som tolkar traktatet ska ha möjlighet att hitta fler
tolkningsalternativ, om tolkningen enligt artikel 31 inte är rationell. Artikelns exempel
på sådana tolkningsmedel är att beakta förarbeten till traktatet och omständigheterna vid
ingåendet av traktatet. De här exemplen utesluter inte att andra supplementära
tolkningsmedel används, och flera sådana kommer att beskrivas i kapitel 2.2.
Wienkonventionens artikel 33 bestämmer om tolkning av sådana traktat som har två
eller fler autentiserade språk. Artikel 33(1) bestämmer att ett traktat är lika officiellt på
alla de autentiserade språken, om det inte explicit står i traktatet eller parterna på annat
sätt har kommit överens om att ett visst språk har företräde. Artikel 33(2) bestämmer att
en språkversion som inte har blivit autentiserad endast kan räknas som en autentisk text
om traktatet eller parterna som ingått det tillåter det. 33(3) säger att begreppen i de
36
37

Linderfalk 2001, s. 203
Linderfalk 2001, s. 51

11

autentiserade språkversionerna ska antas ha samma betydelse. Artikel 33(4) innehåller
regler för situationer där betydelsen av texten ändå varierar mellan olika autentiserade
språk. Om inte ett visst språk har företräde för tolkningen av traktatet i enlighet med
artikel 33(1) ska den betydelse som bäst går att göra förenlig med traktatets syfte och
ändamål väljas, så länge skillnaden inte försvinner vid tillämpningen av artiklarna 31
och 32. Den sista meningen innebär att skillnaden mellan de olika begreppen mellan
språken går att eliminera genom att tillämpa de tolkningsregler som finns, och att man
på det sättet kan komma fram till det begrepp som i det sammanhanget betyder samma
sak.

2.1.2

Förhållande till CISG

CISG är tyst då det kommer till metoderna för tolkning, 38 och ger i stället mål för
tolkningen i artikel 7. Med hjälp av doktrin och rättsfall kan man ändå se att metoden
för tolkning i CISG är i första hand litterär. Med hjälp av konventionens mål, den
lagstiftande bakgrunden och författarnas intention är det meningen att man ska komma
fram till rätt tolkning av artiklarna.39 Eftersom CISG inte innehåller några regler för
tolkningsmetoderna är det viktigaste att metoderna stöder målen med tolkningen som är
listade i artikel 7. Då man jämför artiklarna om tolkning i Wienkonventionen om
traktaträtten kan man ändå se att det finns en del gemensamt också med CISG artikel 7.
En fråga som uppstår är ändå om man genom att inkludera en artikel om tolkning i
CISG velat klargöra det som redan sägs i Wienkonventionen, eller om man egentligen
menat något annat med tolkningshjälpen i CISG?
På samma sätt som artiklarna om tolkning i Wienkonventionen endast ger en överblick
över hur man ska tolka internationella traktat ger inte heller artikel 7 i CISG svar på
tolkningsfrågorna i sig, utan de fungerar mer som en påminnelse till domstolarna om
hur frågorna och problemen ska tolkas.40 Wienkonventionens artiklar om tolkning gäller
för alla traktat, och därmed också CISG. CISG artikel 7 ger regler för tolkningen mer i
38

DiMatteo – Janssen 2014, s. 79
Zeller 2007, s. 103
40
Zeller 2007, s. 101
39

12

detalj, och därför är båda verkens regler för tolkning till hjälp då oklarheter uppstår. Ur
CISG artikel 7(2) framgår det att man vid luckor i konventionen i första hand ska gå till
de allmänna principer som konventionen är uppbyggd på, vilket går hand i hand med
Wienkonventionens bestämmelser om att sammanhanget är en viktig del i tolkningen av
ett traktat.
Också bestämmelsen om att god tro eller ärlighet vid internationell handel ska tas i
beaktande i tolkningen finns i båda verken. Här är frågan om CISG inkluderat begreppet
endast för att tydliggöra det, eller om man menat något annat med begreppet i CISG.
Båda verken ger regler för hur konventionen ska tolkas som en helhet, men eftersom
CISG:s tolkningsregler också används i den enskilda tolkningen av artiklarna kanske
begreppet har inkluderats endast som en påminnelse. Att man skulle ha menat något helt
annat med begreppet i CISG än i Wienkonventionen är långsökt, eftersom begreppen
finns med i båda traktaten som en hjälp för tolkning. 41
Också Wienkonventionens artikel 33 om traktat på flera språk kan tillämpas på CISG,
eftersom CISG bestämmer att dess sex autentiserade översättningar har de korrekta
begreppen, och om det går att tolka en artikel från en annan översättning på annat sätt är
det de officiella översättningarna som gäller. Problem uppstår ändå eftersom inte heller
de officiella översättningarna är fullt jämförbara, och innehåller begrepp som inte längre
betyder exakt samma sak. Här kan Wienkonventionens artikel 33(4) komma till hjälp,
och användas som ett sätt att sammanjämka de texter där de olika begreppen finns för
att komma fram till ett sådant förenat begrepp som behövs. 42

2.2 Allmänt om tolkning och supplementära tolkningsmetoder
För att man ska kunna använda en regel måste den först tolkas. 43 Problemet är att det
finns många olika sätt att tolka en regel och olika tolkningar ger olika slutresultat. Inom
traktattolkning finns det två olika typer av tolkningsregler. Tolkningsregler av den
41

Mer om diskussionen om god tro i CISG i kapitel 3.2.3.
Mer om detta problem och hur det kan lösas i kapitel 3.2.2 om enhetlig tolkning av konventionen.
43
Stern 2010, s. 112
42

13

första ordningen bestämmer hur en text ska tolkas i de fall där texten är oklar, medan
tolkningsregler av andra ordningen bestämmer hur texten ska tolkas då två regler av den
första ordningen står emot varandra.44 Det ultimata målet med traktattolkning är att slå
fast den legalt korrekta meningen med det tolkade traktatet, så att alla som tolkar det
kan göra det på samma sätt.45 Det här hör till den traditionella tolkningsteorin, där
tolkning enligt författarens mening, en strikt litterär analys samt analogiska- och e
contrario tolkningar är olika sätt att tolka lagtext.46
En mycket vanlig traditionell tolkningsmetod som har sin grund i civil law, men som
idag används vid så gott som all tolkning av lag, är den litterära tolkningen. Litterär
tolkning innebär att den riktiga betydelsen av språket och orden också ger den korrekta
tolkningen.47 Om domstolen följer en strikt litterär tolkning innebär det att de inte alls
ser på tidigare rättspraxis eller doktrin om frågan, utan den riktiga tolkningen tas direkt
ur den exakta ordalydelsen i artikeln eller regeln. Problemet med det här är att alla
domare inte nödvändigtvis tolkar samma ord på samma sätt, och speciellt då det är fråga
om en internationell text som ska tolkas kan samma ord ha många olika betydelser.
Oftast används ändå en mindre strikt variant av metoden, där också andra
tolkningsmetoder kan användas i samband med den. Många akademiker är överens om
att man ska börja med en litterär tolkning av regeln, och om det uppstår oklarheter eller
flera olika tolkningar ska man gå vidare till andra tolkningsmetoder.48 Det här rimmar
också med tolkningsreglerna i Wienkonventionen.
Också analogisk tolkning är en vanlig tolkningsmetod. Intern analogisk tolkning
innebär att man använder en annan regel i texten för att tolka den oklara regeln. Om
regeln i traktatet ger två eller fler tolkningsmöjligheter vid en första tolkning kan den
tolkas analogiskt med hjälp av en annan regel i verket. Det här kräver ändå att reglerna
är någorlunda lika, man kan inte dra analogiska slutsatser från regler som har helt olika
syfte till exempel. Den analogiska tolkningen kan också vara extern, och då använder
44

Linderfalk 2001, s. 5
Linderalk 2015, s. 171
46
Stern 2010, s. 113
47
Eiselen 2009, s. 64
48
Eiselen 2009, s. 75
45

14

man en regel ur en annan text som hjälp i tolkningen. Här gäller samma sak för att
reglerna ska ha likheter, och det krävs också att själva traktaten/lagarna har någon sorts
likheter.
Den sista av de traditionella tolkningsmetoderna är tolkning e contrario. Det här innebär
att man tänker att ”uttryckligen nämna något är att utesluta något annat”.49 Det betyder
alltså att man drar slutsatser utgående från vad som inte omfattas av en regel. Ett
exempel på ett e contrario-slut är om en regel förbjuder något kan man motsatsvis
bestämma vad den i stället tillåter. Det är viktigt att tänka på att tolkning e contrario
inte alltid är så enkelt som det låter, och att det inte alltid går att dra motsatsslut från en
regel. Till exempel kan en annan regel förhindra att ett motsatsslut dras, och därför kan
den som tolkar inte vara för snabb med att dra ett motsatsslut.
En mycket omdiskuterad metod för tolkning är den restriktiva tolkningsmetoden. Det
här betyder att om en regel har flera olika tolkningsmöjligheter ska man välja den som
ger det mest restriktiva slutresultatet. Största delen av doktrinen är här överens om att
undantag ska tolkas restriktivt. Det här innebär att om texten man tolkar innehåller ett
undantag, ska den tolkningen som är mer begränsande för undantaget väljas.50 Om
undantag skulle tolkas extensivt finns det risk för att syftet med huvudregeln försvinner,
och därför är det här den allmänna uppfattningen. Restriktiv tolkning i andra fall ska
helst undvikas, även om det också behövs från fall till fall.
Den restriktiva tolkningsmetoden innehåller några olika principer, som också kan
användas även då själva tolkningsmetoden inte är restriktiv. En av dessa principer är in
dubio mitius, som innebär att om det finns mer än en möjlig tolkning för en regel ska
den tolkningen som skapar minst förpliktelser för parterna föredras.51 Principen har fått
både kritik och uppskattning, och har nämnts i rättsfall både i syfte att använda den och
för att förklara varför den inte bör användas. Principen har varit mycket omdiskuterad
också i doktrinen, där de flesta verkar vara av åsikten att den inte hör hemma i någon
49

Linderfalk 2001, s. 338
Linderfalk 2001, s. 319
51
Merkouris 2018, s. 261, se också Fahner 2021, s. 835
50

15

sorts lagtolkning. Principen har samtidigt ändå vuxit fram tillsammans med andra
principer inom olika lagområden, med syfte att skydda den svagare parten. 52 I det här
syftet är det en viktig princip, men då det kommer till tolkning av traktat är det inte lika
klart huruvida principen kan användas.
Principen kan också ge den som tolkar en möjlighet att erkänna då hen tvivlar, i stället
för att applicera tolkningsreglerna på ett sådant sätt att ett klart svar framtvingas, utan
att nödvändigtvis ge en korrekt lösning. Dessutom ger principen både transparens och
förutsägbarhet för tolkningen genom att den beskriver vad den som tolkar ska göra om
hen tvivlar. Det här betyder att parterna i situationen också till en del kan förutse
tolkningen i förväg. Därtill kan det också argumenteras för att en tolkning som uppstått
via in dubio mitius är i linje med Wienkonventionens artikel 31 och 32. Också detta
visar att principen borde kunna användas vid tolkning av internationell lag och traktat. 53
Samtidigt har principen fått kritik eftersom det anses att man inte i internationella
relationer kan låta en stats suveränitet gå före en annans, vilket blir resultatet ifall
principen används vid traktattolkning. Det finns också de akademiker som anser att
restriktiv tolkning överhuvudtaget inte är en princip i Wienkonventionen, och att det
därför inte kan användas vid tolkning av traktat.54 I stället kan det användas i tolkning
av enskilda kontrakt. På samma linje är också Bjorge, som anser att principen in dubio
mitius då det kommer till traktattolkning kan följas vid tolkning av kontraktuella traktat,
men han säger också att principen oberoende av typen av traktat har tillmätts ett relativt
lågt värde.55
Förutom den traditionella, objektiva tolkningsteorin finns det också olika subjektiva
tolkningsteorier, framför allt subjektiva tolkningsprinciper, som används vid tolkning.
Dessa subjektiva tolkningsteorier och -principer går ut på att det alltid i sista hand är en
människa som fattar beslutet om vilken tolkning som ska användas. Det innebär i
praktiken att även om man kan använda sig av olika objektiva tolkningsmetoder och 52

Fahner 2021, s. 837. Exempel på sådana principer är contra proferentem i kontrakträtten och in dubio
pro reo i straffrätten.
53
Fahner 2021, s. 852
54
Bjorge 2014, s. 46f
55
Bjorge 2014, s. 41

16

principer för att komma fram till den korrekta tillämpningen av en regel, är det ändå en
subjektiv människa som gör det slutliga beslutet av tolkningen. Det här betyder att trots
att man använder sig av samma tolkningsprinciper kan en och samma regel ändå i
slutändan tolkas på olika sätt.
I praktiken finns det inte heller några internationella tolkningsmetoder, utan de här
metoderna har sin grund i nationell rätt. Det här innebär i en internationell kontext att
olika

länders domstolar kan tolka på

olika

sätt

eftersom

de

har olika

tolkningstraditioner, och att det därför kan bli olika slutresultat vid tolkningen av en
internationell text. Trots det ser de nationella tolkningsmetoderna i de flesta fall ganska
lika ut, och också internationella domstolar kan döma på ett enhetligt sätt.
Ett viktigt förhållande att tänka på vid tolkning är också att en regel kan inneha olika
grader av obestämbarhet. Den här graden av obestämbarhet visar också hur mycket
regeln lämnar öppet för tolkning. Även om en norm aldrig i varje detalj kan bestämma
den konkreta tillämpningen kan ordvalen ändå minimera riskerna för olika tolkning
genom att i stor omfattning vara bestämda. Det här kallas relativ eller minimal
obestämbarhet,56 vilket alltså betyder att meningen med normen är så bestämd att den
inte går att tolka på många olika sätt. En norm kan också ha så kallad avsedd
obestämbarhet, som innebär att det avsiktligt getts en viss frihet för tolkningen av
regeln. Det här är till exempel fallet då olika påföljder för ett visst brott är uppräknade i
en norm – det är meningen att den skadelidande parten eller domaren ska kunna välja
den mest passande påföljden i just det fallet. Som sista alternativ kan en norm också ha
oavsedd obestämbarhet, vilket innebär att regeln till exempel har en oklar språklig
betydelse eller är en kontradiktion mellan två normer, utan att det har varit den avsedda
viljan hos författarna till normen.57 Språkliga oklarheter kan till exempel vara vaga ord
som går att tolka på olika sätt beroende på vem som tolkar dem, såsom till exempel
ordet demokrati, eller oklara begrepp, där det inte framgår vad som ingår i ett visst

56
57

ib.
Ib.

17

begrepp.58 Det är den här sista typen av obestämbarhet som ger de största problemen vid
tolkning, även om också den avsedda obestämbarheten ibland kan vara oklar.
Beroende på vilken typ av obestämbarhet en norm innehar kan också sättet den tolkas
på variera. En norm som inte ger mycket utrymme för tolkning är lätt att tolka på ett
objektivt sätt, medan olika typer av obestämbarhet kanske till och med kräver en viss
subjektivitet i tolkandet. Till exempel i den avsedda obestämbarheten är det meningen
att den subjektiva domaren ska välja en av möjligheterna i normen, och här är också
tolkningen i stort sett begränsad till dessa möjligheter. Största problemet uppstår vid de
normer som innehar oavsedd obestämbarhet, eftersom det här finns mycket utrymme för
både objektiv och subjektiv tolkning. Om den objektiva tolkningen resulterar i fler än en
tolkningsmöjlighet kommer en subjektiv tolkning vara tvungen att ske, och det är här
skillnader i tolkning av samma norm kan uppstå.

58

Fahner 2021, s. 843. Det här syns också i de olika tolkningsproblemen som uppstått i CISG, mer om
dem nedan i kapitel 5.

18

3. CISG artikel 7
3.1 Introduktion till konventionen och artikel 7
CISG består av fyra delar. Den första handlar om tillämpningen av konventionen och
innehåller vissa allmänna regler. Den andra delen handlar om ingående av avtal medan
den tredje handlar om parternas skyldigheter och påföljder för avtalsbrott. Den fjärde
och sista delen handlar om konventionens förhållande till andra konventioner och i
vilken

omfattning

Tillämpningsområdet

parterna
för

tillåts

CISG

är

fatta

reservationer

snävare

än

många

från

konventionen. 59

nationella

köplagars

tillämpningsområde.60 Konventionen tillämpas endast på köp av varor, och exkluderar
explicit i artikel 2 konsumentköp, varor som köps på auktion, exekutiv försäljning, köp
av värdepapper eller pengar samt köp av fartyg, luftfartyg och elektricitet. Även om
nationell rätt tillåts komplettera konventionen i vissa fall leder det ofta till
gränsdragningsproblem, till exempel i fråga om hur långt och i vilka frågor nationell rätt
får användas.61 Därför är många akademiker och domstolar idag överens om att
användningen av nationell rätt i frågor som CISG tillämpas på borde vara ultima ratio,
den sista utvägen.
Eftersom konventionen är dispositiv kan parterna också välja att inkludera endast en del
av den i avtalet, på samma sätt som parterna kan välja att inkludera andra konventioner
eller rättsregler. Genom att parterna inkluderar användningen av andra rättsregler
förutom CISG är det klart direkt ur avtalet vad som händer ifall CISG är oklar eller inte
är tillämplig på frågan. Om parterna dessutom väljer att inkludera någon av de
internationella principerna kan de eliminera de problem med enhetlighet och
internationalitet som de nationella rättsreglerna kan medföra. Rättsliga principer så som
UNIDROIT Principerna kan inkluderas i avtalet och därmed bidra till tolkningen av
artiklarna i konventionen,62 men det är vid tillfällen då parterna inte inkluderat något i
59

Ramberg – Herre 2009, s. 48
Ramberg– Herre 2009, s. 60
61
Ramberg – Herre 2009, s. 63
62
Mer om dessa principer i kapitel 4.1
60

19

tillägg till avtalet som tolknings- och utfyllnadsproblem kan uppstå. Det är också i de
här fallen som det uppstår mest osäkerhet kring vilka regler som gäller, och därför är det
rekommenderat att parterna tillfogar alternativa rättsregler i avtalet. Risken då en fråga
tolkas direkt ur konventionen är att den tolkas på olika sätt, eftersom olika nationella
domstolar kan se på saken på olika sätt, och det finns en risk att samma fråga tolkas
olikt.
Som tidigare nämnts innehåller CISG en artikel, artikel 7, som handlar om tolkningen
av konventionen och dess artiklar. Den här artikeln innehåller inga tolkningsregler eller
principer, utan reglerar i stället vad målet med tolkningen ska vara. Det här ger en viss
frihet i metoden för tolkningen, men borde samtidigt leda till ett någorlunda enhetligt
slutresultat. I följande underkapitel beskrivs målen med tolkningen och vilka problem
som har uppkommit med dem, och i senare kapitel kommer konkreta problem beskrivas
mer ingående.

3.2 Artikel 7(1)
3.2.1

Internationell karaktär

Som nämnts i inledningen innehåller CISG artikel 7(1) tre drag som ska tas i beaktande
vid tolkningen av konventionens artiklar. De här dragen kan också ses som de
grundläggande målen för tolkningen av CISG. Den första av dem är att konventionens
internationella karaktär är en viktig del av tolkningen. Enligt de dokument som relaterar
till den lagstiftande historien bakom konventionen är det viktigt att undvika en sådan
tolkning som är influerad av den egna nationella lagstiftningen.63 Det är den här tanken
som ligger bakom bestämmelsen om den internationella karaktären i artikel 7(1). Som
hjälp för tolkningen kan i stället andra privaträttsliga regler, internationell rättspraxis
eller internationell rättslig doktrin användas, varav mängden av de två sistnämnda ökar
hela tiden.64 Idag kan man se att domstolar mer och mer tar hjälp av tidigare
internationell rättspraxis i stället för att gå till nationell lag eller nationell rättspraxis,
och det här ökar på internationaliteten i tolkningen. Tack vare att vi idag har databaser
63
64

Komarov 2005, s. 77 och Ramberg – Herre 2009, s. 115
Komarov 2005, s. 78

20

som innehåller massvis med internationell rättspraxis om CISG kan domstolen snabbt
använda sig av den här informationen i sin egen tolkning, och på det sättet hålla
tolkningen internationell och enhetlig.65
CISG artikel 7 har tidigare tolkats så, att man alltid vid externa luckor som inte regleras
av CISG skulle gå till tillämplig nationell lag för att kunna göra en tolkning. Domstolar
har ändå på senare tid funnit att man även kan tolka sådana frågor som inte direkt
regleras av CISG med hjälp av de allmänna principer som CISG är uppbyggd på. 66
Detta främjar både den internationella karaktären och den enhetliga tolkningen av
konventionen på ett betydligt bättre sätt än vad tolkning enligt nationell lag gör. Det
finns ändå fortfarande sådana frågor som de allmänna principerna som konventionen är
uppbyggd på helt enkelt inte ger svar på, och det är till exempel vid dessa frågor som
konventionens mål om internationalitet verkligen sätts på prov. Det är här andra
internationella privaträttsliga regler och principer som hjälp i tolkningen kan komma att
spela roll.
Homeward trend är en fallgrop som många domstolar faller för, då de i stället för att
använda sig av de internationella rättsreglerna och rättspraxisen som finns till hands går
till den egna nationella lagen eller nationell rättspraxis. Homeward trend är förekommer
oftast i common law-länder så som Australien, Nya Zeeland och USA, men tyvärr visar
sig trenden också i andra länder.67 Varför är då homeward trend en så stor del av fallen?
En orsak är att domstolen helt enkelt inte har tillräcklig kunskap om CISG då de
tillämpar konventionen, och därför använder de sig också av nationell rätt, som de
däremot har kunskap i. En annan orsak kunde vara att en hel del av fallen aldrig
publiceras, bland annat skiljedomar publiceras sällan. På grund av det här faller en stor
del av den internationella rättspraxisen i skymundan och domstolen har inte ens
möjlighet att se på tidigare internationell rättspraxis i liknande fall.

65

Mer om dessa databaser här under i kapitel 3.2.2.
Lassila 2017, s. 127
67
Schwenzer 2014, s. 103f
66

21

Det finns enligt doktrinen tre typer av homeward trend. Den första typen innebär att
domstolen inte använder CISG även då den skulle ha varit tillämplig, utan använder
någon annan lag i stället. Oftast sker det här då domstolen inte ens funderat på vilken
som är den tillämpliga lagen, utan direkt applicerat den egna nationella lagen på fallet.
Det här kan ske utan att domstolen ens märker det, men ofta har det då märkts och
åtgärdats i en högre instans. Det kan också hända att domstolen är så bekväm att
använda det egna landets lag att den därför väljer den i stället för CISG som egentligen
skulle ha varit tillämplig.
Den andra typen av homeward trend innebär att domstolen använder sig av och jämför
med den egna nationella lagen och rättspraxis då de tolkar ett begrepp eller en princip i
CISG.68 Det här betyder alltså att domstolen nog tillämpar CISG och dess regler, men
vid oklarheter går den till den egna lagen istället för till internationella rättskällor. Till
den här typen hör också att domstolen endast jämför med rättspraxis från det egna
landet, i stället för att använda sig av internationell rättspraxis. Till exempel i USA är
det vanligt att CISG tolkas i enlighet med rättspraxis från UCC.69 Att olika länder har
olika tolkningar för samma begrepp är oundvikligt, men det som i det här
sammanhanget har betydelse är hur begreppen tolkas i en internationell kontext.
Den tredje typen av homeward trend kallas favor lex fori, och innebär att domstolen
försöker hitta en sådan lucka i konventionen som ger den rätt att använda nationell lag.
Domstolen försöker på det här sättet rättfärdiga sitt val att använda just den nationella
lagen.70 I sådana här fall skulle det alltså ha funnits ett mer enhetligt sätt att lösa frågan
inom konventionen, men domstolen har valt att ignorera detta till förmån för den egna
nationella lagen. Ett typiskt sådant här problem handlar om processuell vs materiell
rätt,71 som tas upp närmare i kapitel 5.2 om skadestånd. Eftersom CISG inte tillämpas
på processuell rätt ska här nationell lag användas, men det finns risk att domstolen
alldeles för enkelt tolkar en fråga som processuell även om så inte varit fallet.

68

Ferrari 2009, s. 177
Uniform Commercial Code, en uppsättning av lagar som styr alla handelstransaktioner i USA.
70
Ferrari 2009, s. 184. Ett exempel på det här kan ses nedan i kapitel 5.2.2 om rättsfall om hardship.
71
Schwenzer 2014, s. 113f
69

22

Alla tre typer av homeward trend är hot mot de huvudsakliga målen med CISG – att
skapa en enhetlig internationell köplag. På grund av det här minskar också homeward
trend på den förutsebarhet och säkerhet konventionen är menad att hämta. Även om
man kunde hoppas att homeward trend i de flesta fall är oavsiktlig borde det undvikas så
gott det går, och därför skulle det vara viktigt att både domstolar och doktrin märker då
de faller för trenden. Det finns exempel då domstolar i andra instans ändrat på en tydlig
homeward trend i första instans, men det finns också sådan rättspraxis från högsta
domstolarna som man ser är influerade av trenden.72

3.2.2

Enhetlighet

Förutom att tolkningen av konventionen ska vara internationell, ska den också vara
enhetlig. Begreppen om internationalitet och enhetlighet stöder varandra.73 Om
konventionen tolkas enhetligt, det vill säga likadant oberoende vem som tolkar den och
var den tolkas, kommer den också tolkas internationellt. Därför måste domstolen, även
om den går till nationell lag för att hitta svar på en fråga, också ha konventionens
internationella karaktär i åtanke, och på detta sätt behålls också den enhetliga
tolkningen. Eftersom konventionen är ratificerad i så många länder och det är så många
olika människor som behöver tolka den, är det viktigt att också hålla det här målet i
åtanke.
En faktor som ger problem med enhetligheten är att konventionen har sex officiella
översättningar och ett stort antal inofficiella översättningar.74 Redan i de officiella
översättningarna finns skillnader i översättningen, och frågan blir då vilken översättning
som i sådana fall får företräde? De officiella, autentiserade språkversionerna har förtur
över de övriga versionerna, men hur avgörs olikheter mellan de autentiserade texterna?
Här kan man ta hjälp av artikel 33 i Wienkonventionen, som ger hjälp för tolkningen i
just sådana här frågor. CISG har inte explicit bestämt att ett visst av de officiella
språken har företräde, men eftersom förarbetena för konventionen gick på engelska har
72

Flera exempel finns i kapitel 5 i de speciella problemområdena.
Lassila 2017, s. 119
74
Lazerow 2019, s. 370
73

23

man ofta ansett att engelska är det språk som har förtur i tolkningen.75 Trots det måste
de oklara texterna ofta sammanjämkas så att de olika begreppen får samma betydelse, i
stället för att rättframt använda det engelska begreppet. Det här kan vara en invecklad
process, och det finns en klar risk för en homeward trend där det oklara begreppet tolkas
enligt den egna nationella lagen.
För att tolkningen ska kunna vara enhetlig måste domstolarna också använda sig av
tidigare rättspraxis då de stöter på ett tolkningsproblem. Ett problem med detta är att det
finns så många domstolar som har rätt att döma rättsfall utgående från CISG. För att
ändå underlätta arbetet för domstolarna finns det flera databaser för rättsfall som dömts
utgående från CISG. En av dessa är CLOUT, som har hundratals avgöranden som har
att göra med tolkningen av CISG. Dessa kan domstolar söka hjälp ifrån för att se till att
tolkningen hålls enhetlig och internationell.76 Problemet med avgörandena i CLOUT är
att det oftast publiceras endast ett abstrakt från avgörandet, och mycket av innehållet i
domen går förlorat i abstraktet.77 Ofta kan abstraktet till exempel innehålla endast en del
av domen, medan någon fråga, som kan vara viktig för någon, kan lämnas helt utanför
abstraktet.
En annan källa för avgöranden är UNILEX databas. Denna innehåller förutom
avgöranden som avgjorts utgående från CISG också avgöranden utgående från
UNIDROIT principerna. Här kan man bland annat hitta flera avgöranden där
UNIDROIT principerna använts som hjälp vid tolkande av CISG. Förutom dessa
databaser som främst består av rättspraxis finns det också en mycket extensiv databas
som upprätthålls av Pace University, och som innehåller både doktrin, CISGöversättningar och rättspraxis på många språk. 78 Rättspraxisen i Pace Law databas är
mycket extensiv och den innehåller också flera av de nya fallen.
Problemet med alla dessa databaser är att även om texten från hela fallet är publicerad
är den inte nödvändigtvis översatt. Många rättsfall översätts inte alls, och också för de
75

DiMatteo – Janssen 2014, s. 85
Komarov 2005, s. 80
77
Lazerow 2019, s. 372
78
Se mer på https://iicl.law.pace.edu/cisg/cisg
76

24

rättsfall som översätts kan det ta flera år innan översättningen publiceras. För en stor del
av rättsfallen publiceras endast ett översatt abstrakt. Samtidigt som ett abstrakt kan
hjälpa till för tolkningen och förståelsen för en viss tolkningsfråga, kan det också
utelämna en hel del viktig information. Trots det är det bättre än ingen information alls.
Om domstolen använder sig av dessa databaser för internationell doktrin och rättspraxis
kan både den internationella och enhetliga tolkningen av konventionen säkras.
Det finns också det en mängd sådana beslut som inte överhuvudtaget publiceras, till
exempel skiljedomar publiceras sällan.79 Det här betyder att det finns sådana fall som
avgörs utan att domaren ens har möjlighet att se på tidigare rättspraxis i samma eller
liknande fråga. Enligt en del akademiker skulle en lösning på det problemet kunna vara
att införa en högsta domstol som endast bedömer rättsfall som avgörs från CISG. Det
här är något som dessa akademiker hade hoppats på redan då CISG publicerades,80 men
som i praktiken ändå skulle vara svår att uppföra. Med tanke på den stora mängd
rättsfall som avgörs utgående från CISG varje år skulle det inte vara möjligt att en och
samma domstol skulle ha hand om dem alla. Om det skulle vara fråga om flera högsta
domstolar för CISG finns risken att samma problem som nu finns skulle uppstå, alltså
att domstolarna skulle tolka på olika sätt. Eftersom domslut som handlar om CISG inte
får status som prejudikat, och också det här skulle vara svårt att uppföra i praktiken, är
nog inte tanken om en högsta domstol för CISG en tanke som går att konstruera i
verkligheten.
Enligt en del akademiker är inte heller fullständig enhetlighet det som ska eftersträvas
med konventionen, utan att det räcker med konsekvent tolkning eller någon typ av
relativ enhetlighet.81 Dessa akademiker anser att det är det här som menas då det i
artikel 7(1) står att enhetlig tolkning ska eftersträvas. De anser också att det faktum att
det inte finns någon gemensam domstol för CISG ärenden styrker det här tankesättet.
Eftersom det är så många olika människor från hela världen som ska tolka och använda
CISG kan det tänkas att någon typ av relativ enhetlighet är ett mer realistiskt mål än en
79

Lazerow 2019, s. 373
Felemegas 2007, s. 8
81
Smits 2014, s. 607f
80

25

helt fullständig enhetlighet. Samtidigt är ordet relativ också tolkningsbart, och det kunde
argumenteras för att det vi har idag är en relativ enhetlighet, medan vi i framtiden
strävar efter en mer fullständig enhetlighet. Eftersom artikel 7 säger att enhetlig tolkning
ska eftersträvas innebär det att även om det inte är möjligt i alla fall ska man sträva efter
att i så lång utsträckning som möjligt ha en så enhetlig tolkning som möjligt. Om vi
endast strävar efter en relativt enhetlig tolkning kan det i praktiken innebära ett rätt så
oenhetligt slutresultat.

3.2.3

God tro i internationell handel

Förutom internationalitet och enhetlighet bestämmer artikel 7(1) att också god tro vid
internationell handel ska tas i beaktande vid tolkningen av konventionen. Problemet
med begreppet god tro är att det inte ens inom ett nationellt rättssystem har endast en
betydelse, och att det därför vid en internationell bemärkelse är ännu svårare att hitta en
enhetlig tolkning för begreppet.82 Dessutom har begreppet översatts på en mängd olika
sätt, och kan också i de olika översättningarna av CISG ha olika betydelser. Även om de
officiella översättningarna av konventionen är de som ska följas kan domstolen ändå
påverkas av den egna översättningen, och det egna landets betydelse av begreppet.
Förarbetena och bakgrunden för CISG ger inte mycket information om användningen av
begreppet i konventionen.83 Redan under skapandet av konventionstexten diskuterades
det huruvida begreppet skulle inkluderas i konventionen och i vilken skala. Många
delegater ville att begreppet och principen skulle inkluderas i en betydligt större
utsträckning, men eftersom majoriteten röstade emot förslaget blev principen endast en
del av artikel 7.84 Den största frågan har varit huruvida god tro ska tas i beaktande
endast i tolkningen av artiklarna, så som artikel 7 är utformad, eller om det också gäller
för relationen mellan parterna. UNCITRAL:s sekretariat gör ändå klart att principen
också gäller tillämpningen av artiklarna, och inte endast tolkningen av dem. Det här

82

Komarov 2005, s. 82
Mazzotta 2014, s. 127
84
Ramberg – Herre 2009, s. 116
83

26

stöds också av flera soft law-instrument, bland annat av UNIDROIT principerna och
PECL.85
Också Wienkonventionen klargör att alla konventioner ska tolkas ärligt (eng. good
faith), och därför uppstår frågan om varför CISG skilt har inkluderat det i sin artikel om
tolkning?86 Är principen inkluderad bara som ett klargörande eller menas något annat
med den i CISG än i Wienkonventionen? Det här diskuterades också i ovanstående
kapitel, där jag kom fram till att begreppet nog är menat att ha samma betydelse i båda
verken.
God tro vid internationell handel kan också ses som en av de allmänna principerna som
konventionen är uppbyggd på,87 vilket kan tolkas som att den kan användas både i
tolkningen av konventionen och i relationen mellan parterna.88 En analys av rättsfall
visar att principen om god tro använts också på många andra sätt än som ett sätt att tolka
artiklarna. Bland annat har principen använts som en allmän princip vid utfyllnad av
luckor och som en direkt förpliktelse för parterna.89 Om god tro används som en direkt
förpliktelse mellan parterna är det inte längre än tolkningsprincip, och därför borde den
här typen av användning inte rättfärdigas under artikel 7. Om domstolen däremot använt
de allmänna principerna som grund för detta kan det vara mer berättigat.
Vid tolkning och tillämpning av traktatlag hjälper principen om god tro till vid
förståelsen av konventionsspråket och är därmed en av de principer som används vid
tolkning av traktat i allmänhet.90 Ramberg & Herre anser att principen inte i sig handlar
om tillämpning av själva konventionen utan om de kompletterande normerna, 91 och det
här är nog en av orsakerna till att begreppet och dess tillämpning har blivit så
omdiskuterat. Eftersom god tro både hör till de allmänna principerna som konventionen

85

Lando 2014, s. 695
Zeller 2009, s. 137
87
Lassila 2017, s. 116
88
Zeller 2009, s. 144
89
Mazzotta 2014, s. 132
90
Linderfalk 2019, s. 111f
91
Ramberg – Herre 2009, s. 118
86

27

är baserad på och att den skilt ska tas i beaktande vid tolkningen av konventionens
artiklar tyder ändå på att principen är en viktig tyngdpunkt vid konventionstolkningen.
Kommentarer om konventionen tar också till exempel upp frågor huruvida begreppet
god tro är en moralisk eller rättslig princip, vilka skillnader som förekommer i
tolkningen beroende på hur man ser på begreppet samt om det har en positiv eller
negativ verkan.92 Ger principen parterna skyldigheter ifall de inte kan följa upp
begreppets verkan (negativ verkan), eller ger det dem rättigheter endast utgående från
begreppet (positiv verkan)? I princip borde principen inte ge några förpliktelser för
parterna endast i sig själv, men beroende på hur en viss artikel tillämpas i ljuset av
principen om god tro kan förpliktelserna den artikeln ger ändras.

3.3 Artikel 7(2)
3.3.1

Kort om de allmänna principerna

Enligt CISG artikel 7(2) ska luckor i konventionen fyllas ut med hjälp av de allmänna
principer den är uppbyggd på, eller i brist på sådana principer, med hjälp av tillämplig
nationell lag. Allmänna principer är breda och till en stor del abstrakta principer, som
därför kan vara svåra att identifiera.93 Då domstolarna använder sig av allmänna
principer refererar de ofta till tidigare rättsfall, och av den här orsaken kan det vara svårt
att veta varifrån en allmän princip har fått sin början,94 och huruvida det verkligen är en
internationellt erkänd allmän princip. Många allmänna principer har sitt ursprung i
något nationellt rättssystem, för att sedan därifrån ha vuxit sig till en internationell
allmän princip. Samtidigt är ändå en del av de allmänna principer som tillämpas vid
utfyllnad av internationell lag tagna direkt ur ett nationellt rättssystem, och det här ger
problem med tanke på den enhetliga tillämpningen av internationella konventioner. De
här nationella allmänna principerna är alltså ytterligare ett sätt som homeward trend kan
synas på.

92

Sheehy 2004, s. 6 f
Wethmar-Lemmer 2012, s. 283
94
Leiss 2019, s. 81
93

28

Enligt Linderfalk har allmänna principer många funktioner inom internationell lag. Till
exempel gör principerna rättssystemet mer flexibelt, fungerar som konceptuella
hjälpmedel så att det legala fenomenet kan bli lättare att förstå och fungerar som en
guide för tolkningsreglerna för internationella normer.95 Förutom dessa funktioner är de
flesta akademiker överens om att allmänna principer kan användas för att fylla ut luckor
i internationell lag.
Att regeln om allmänna principer är en del av CISG har antagligen sin bakgrund i att
tillämpningen av allmänna principer också finns i FN:s stadga för den internationella
domstolen, i artikel 38(1) om vilka rättsregler som ska tillämpas av en domstol som
dömer ett internationellt fall.96 Också Wienkonventionen om traktaträtten nämner
allmänna principer som en del av tolkningen i artikel 31(3)(c), som säger att någon
relevant regel i internationell rätt som är applicerbar på situationen ska tas i beaktande i
tolkningen. Det här anser Leiss att ytterligare är en grund för att ge de allmänna
principerna en högre ställning vid tolkning och utfyllnad av internationell lag,97 så att de
också kan användas till exempel vid utfyllnad av externa luckor. Att allmänna principer
finns nämnda i så många av de internationella instrumenten tyder på att de fått stort
erkännande världen över, men problem uppstår fortfarande i och med det faktum att
principerna inte är konstanta. Det som är en allmän princip för någon kanske någon
annan inte har hört om.
I den CISG:s första del finns en del allmänna principer listade som ska följas genom
hela konventionen och vid tolkningen dess artiklar. Dessa är för att nämna några;
principen om avtalsfrihet, principen om formfrihet och hänsynstagande till avtals- och
marknadspraxis.98 Förutom de allmänna principer som uttryckligen nämns i
konventionen finns det också andra, internationellt erkända, allmänna principer som
konventionen är baserad på. Dessa är uppbyggda av rättspraxis och doktrin,99 och de här
principerna utvecklas hela tiden. Det här har också hjälpt utvecklingen av tolkningen
95

Linderfalk 2019, s. 100f
Stadga för den internationella domstolen, 1945
97
Leiss 2019, s. 92
98
Ramberg – Herre 2009, s. 52 ff
99
Viscasillas 2017, s. 16, se också Wethmar-Lemmer 2012, s. 289 ff för principer som man kan ta ur lex
mercatoria eller som rättspraxis och doktrin kommit fram till.
96

29

och utfyllnaden av luckor i konventionen.100 Förutom att allmänna principer kan
deduceras ur rättspraxis och doktrin kan det också argumenteras tvärtom, att praxis
uppstår ur allmänna principer då de blivit tillräckligt vanliga.101 Oberoende av vilket
tankesätt man använder sig av är det i alla fall klart att för att allmänna principer ska gå
att använda vid tolkning eller utfyllnad av internationell lag ska de ha uppnått allmänt
bruk som godkänts världen över. Några av de vanligaste allmänna principerna som
gäller genom hela konventionen, men som inte uttryckligen står skrivna i den, är
principen om partsautonomitet, principen om full kompensation och principen om
vilken part som har bevisbörda.102 Alla dessa principer är också sådana som
UNCITRAL Digest listar som sådana principer som rättspraxis erkänt som allmänna
principer, och som använts i avgöranden av flera domstolar.103
Förutom att det kan vara svårt att identifiera allmänna principer kan det också vara svårt
att rangordna dem, och dessutom kan de säga emot varandra. Till exempel principen om
partsautonomitet kan i vissa fall säga emot principen om god tro, och då är det svårt att
avgöra vilken princip som hierarkiskt står högre. 104 Sådana här fall löses ofta in casu,
men problem uppstår då med den enhetliga tolkningen, eftersom det finns risk att
lliknande fall löses på olika sätt.

3.3.2

Om utfyllnad av luckor

Som tidigare nämns fylls luckor på olika sätt beroende på om de är interna eller externa
luckor. De interna luckorna är frågor som finns reglerade i konventionen men som inte
är uttryckligen bestämda, medan externa luckor handlar om sådana frågor som är helt
eller delvis exkluderade ur konventionen.105 Linjen mellan interna och externa luckor är
100

Viscasillas 2017, s. 7
Palchetti 2019, s. 47
102
Lassila 2017, s. 118. Viscasillas 2017, s. 17
103
UNCITRAL Digest 2016, s. 43 f. UNCITRAL Digest är ett resultat av ett samarbete mellan
korrespondenter, internationella experter och UNCITRAL sekretariat. Digest kom till för att man ville ha
en klarare överblick över hur konventionen tolkats av olika domstolar, och på detta sätt också bidra till en
enhetlig tolkning av konventionen. Digest publicerades första gången 2004, och den senaste versionen är
från 2016, där nya relevanta rättsfall har lagts till. Se mer UNCITRAL Digest 2016, s. xii.
104
Wethmar-Lemmer 2012, s. 283
105
se t.ex. Viscasillas 2017, s. 15
101

30

flytande och till exempel en intern lucka som inte kan svaras på med hjälp av allmänna
principer kan tolkas som en sådan extern lucka som är exkluderad ur konventionen. 106
En av de första sakerna som domstolen måste börja med är alltså att fastställa vilken typ
av lucka det är fråga om. Också här är det viktigt att ha den enhetliga tolkningen i
åtanke och ta hjälp av internationell doktrin och rättspraxis vid fastställningen.
Skillnaden mellan de interna och externa luckorna är att externa luckor främst har setts
som sådana som ska fyllas med hjälp av tillämplig lag, medan interna luckor i första
hand ska fyllas med hjälp av de allmänna principerna som konventionen är uppbyggd
på. Problemet med tillämplig nationell lag uppstår som bekant då det är fråga om den
enhetliga och internationella tolkningen av konventionen, eftersom dessa mål inte då
uppfylls. Därför är det viktigt att hitta ett mer enhetligt sätt att fylla också de externa
luckorna.
Risken för en oenhetlig tolkning är inte endast att domstolen kan vara tvungen att gå till
nationell lag för att svara på frågan, och att det på det här sättet blir olika svar på samma
fråga. Olikheter i tolkning kan också synas genom att vissa domstolar anser att en fråga
är en intern lucka, medan en annan att det är en extern. Då använder de sig av olika sätt
att fylla luckan, och får då ofta olika svar. Också i den här frågan borde alltså
enhetligheten försöka uppfyllas.
Förutom att använda sig av allmänna principer vid utfyllnad av interna luckor har
akademiker också studerat och tillämpat en analogisk utfyllnad. 107 Det här innebär att
man analogiskt tillämpar de bestämmelser som redan finns i konventionen för att på
detta sätt komma fram till ett resultat som också följer konventionens mål. Ibland är de
allmänna principerna deducerade ur en artikel som används analogiskt, och då blir det
samma slutresultat. Det svåra här är att hitta de allmänna principerna och tillämpa dem
på ett enhetligt sätt. Likväl kan ändå analogisk utfyllnad också ske utan koppling till de
allmänna principerna. Bland annat med tanke på den teknologiska utvecklingen som
skett sedan konventionen skrevs 1980 kan man använda analogisk utfyllnad för att
106
107

Magnus 2012, s. 276
Wethmar-Lemmer 2012, s. 282

31

inkludera denna teknologi, även om den inte uttryckligen finns skriven i
konventionen.108

108

ib.

32

4. Internationella principer som hjälp i tolkningen av CISG
4.1 UNIDROIT Principerna
4.1.1

Bakgrund till principerna

UNIDROIT är en självständig institution som jobbar för att harmonisera och koordinera
speciellt nationella köplagar för att förbereda för att skapa en enhetlig och internationell
privaträtt.109 Institutionen har redan publicerat flera rättsliga källor och principer med
målet att skapa harmoniserade rättsregler, också inom andra rättsområden än
köprätten.110 Medlemmar i institutionen består av självständiga juridiska experter och
akademiker från hela världen, som inte är bundna till sin egen stat och dess rättsregler.
De ursprungliga UNIDROIT principerna om internationell kontrakträtt gavs ut 1994,
och har efter det reviderats några gånger. Den senaste versionen gavs ut 2016 och
innehåller 211 artiklar som omfattar de viktigaste rubrikerna och problemen inom
allmän kontrakträtt.111 Tanken bakom de olika revideringarna av texten har inte varit att
ändra på själva principerna, utan att fylla ut luckor och lägga till sådana principer som
man märkt att fattas i den internationella harmoniseringen av kontraktlag. Till exempel
har den teknologiska utvecklingen gett behov för vissa ändringar och utfyllnader i
principerna.
Idén för en återutgivning av en lag om internationella handelskontrakt kom redan 1968
på ett av UNIDROIT:s möten, och efter det här började arbetet med att ta fram
principerna.112 Projektet lades ändå åt sidan och fick inte prioritet före 1980 då en
arbetsgrupp tillfördes för projektet, och det tog till 1994 innan principerna var klara för
publicering. Medlemmarna i arbetsgruppen bestod av juridiska akademiker och domare
från hela världen, men de arbetade som självständiga individer och var alltså inte
109

Oser 2008, s. 1
Se t.ex. UNIDROIT https://www.unidroit.org/about-unidroit/overview/
111
UNIDROIT https://www.unidroit.org/instruments/commercial-contracts/unidroit-principles2016/overview/
112
Bonell 2005, s. 27f
110

33

kopplade till sin hemstat. Trots det kunde man se olikheter i tankesättet då det valdes
vilka regler som skulle vara en del av principerna och hur de skulle se ut. En del av
arbetsgruppen höll på en mer traditionell tillämpning som gick hand i hand med deras
egen nationella lagstiftning, medan andra var öppna för en mer innovativ tillämpning av
de nya reglerna.113 Slutresultatet blev ändå enligt Bonell en god balans mellan gammalt
och nytt.114 Meningen var, och är fortfarande, att principerna ska uttrycka de regler som
är gemensamma för de flesta rättssystem. Principerna ska gemensamt ge det mest
rättframma svaret på en fråga eller ett problem.
Det finns en hel del försök till enhetliga laginstrument som även om de publicerats ändå
inte fått den användning och tillämpning som lagstiftarna önskat. Detta kan inte sägas
om UNIDROIT principerna – tvärtom är de enligt många akademiker en succé som fått
ett erkännande över förväntan.115 Att principerna lyckats märks till exempel genom att
de omedelbart då de gavs ut blev en inspirationskälla för flera nationella lagförnyingar.
Till exempel Skottland, Kina och Estland har haft principerna i bakgrunden vid
förnyelse av deras kontraktlag och till en del också deras grundlag. Internationella parter
har valt principerna som den tillämpliga lagen på kontraktet och principerna har
inkluderats i flera kurser vid universitet, vilket visar att de är bra exempel på hur man
kan göra internationell lag mer enhetlig. 116 Den största rollen som principerna har, som
visar deras erkända tillämpning världen över, är användningen av dem i rättspraxis. Det
här gäller användning både som självständiga principer och som hjälp i tolkningen och
utfyllnaden av andra internationella rättsregler. Idag har principerna använts på ett eller
annat sätt i 537 publicerade rättsfall,117 och med tanke på att inte alla rättsfall, och i
varje fall de flesta skiljedomar inte publiceras är mängden rättspraxis antagligen mycket
större.
UNIDROIT principerna är inte avsedda att vara på samma sätt statiska som CISG, utan
de ska leva med i tidens gång och regler kan ändras och läggas till då det märks att det
113

Bonell 2005, s. 48f
Bonell 2005, s. 49
115
Bonell 2005, s. 264ff
116
Bonell 2005, s. 267
117
UNILEX databas, se http://www.unilex.info/principles/cases/date/all
114

34

behövs. Det här gäller till exempel ändringar som den tekniska utvecklingen medför.
Tillämpningen av principerna är avgränsad till internationella kontrakt, och bland annat
konsumentkontrakt är uteslutna.118 Med de här avgränsningarna passar principerna
ypperligt att använda som hjälp vid tolkning och utfyllnad av internationella avtal och
konventioner, däribland CISG.

4.1.2

Användningen av principerna vid tolkning och utfyllnad av konventionen

UNIDROIT principerna är tänkta att kunna användas då parterna direkt hänvisar till
dem i avtalet, men också då parterna hänvisat till att till exempel lex mercatoria ska
användas vid tolkningsproblem eller då tillämplig lag inte ger svar på problemet.119 Det
har varit en hel del debatt om ifall principerna verkligen kan användas om parterna
hänvisat till lex mercatoria, alltså om principerna kan räknas som en del av den här
lagen, och många rättskällor har kommit fram till att detta endast kan gälla om det kan
bevisas att det har varit parternas avsikt.120 Oser menar att principerna kan användas
fritt då parterna hänvisat till allmänna avtalsrättsliga principer, eftersom dessa allmänna
principer är en del av UNIDROIT principerna.121 Det här är en linje som också
domstolarna verkar följa.122 Dessutom framkommer det i förarbetena till principerna att
tanken har varit att de ska användas så som allmänna avtalsrättsliga principer. Därför
behöver parterna inte särskilt hänvisa till just UNIDROIT principerna för att dessa ska
bli tillämpliga.
Det som är oklart är om principerna kan få betydelse endast genom sin egen existens,
eller om parterna uttryckligen behöver avtala om användningen av dem, eller allmänna
principer, vid tolkning och utfyllnad för att de ska gälla.123 Det finns flera argument för
118

Oser 2008, s. 2
Ramberg – Herre 2009, s. 87. En ny lex mercatoria kan sägas ha uppkommit under senare tid, och den
består av regler som är skapade av själva handeln och dess institutioner. Det debatteras fortfarande om
vilka källorna och innehållet i lex mercatoria är, och om den fortfarande ska ses så som den gjordes på
medeltiden, eller om det överhuvudtaget finns någon modern version av denna ”handelsmännens lag”. Se
mer t. ex. Oser 2008, s. 19
120
Oser 2008, s. 54
121
Oser 2008, s. 55
122
Bonell 2005, s. 315
123
Ramberg – Herre 2009, s. 64
119

35

att principerna ska kunna användas som en tolkningsgrund och för utfyllnad av till
exempel CISG också utan hänvisning i avtalet, och ett stort faktum är det att
konventionen hade en stor påverkan på utvecklingen av principerna.124 Den första
versionen av principerna från 1994 hade i stort sett samma disposition med samma
normer som CISG, medan de nyare revideringarna också innehåller sådana frågor som
är utanför CISG:s tillämpningsområde eller som konventionen annars inte svarar på.125
Vidare finns många av de metoder som hittas i CISG också i UNIDROIT principerna.126
Här finns det flera akademiker som talar för att om en princip kan hittas i både CISG
och UNIDROIT principerna kan bestämmelserna i den senare användas för att fylla ut
en lucka i konventionen.127 Dessutom reflekterar UNIDROIT principerna flera av de
allmänna principer som konventionen är baserad på. 128 Också rättspraxis visar att
principerna kan användas vid utfyllnad av luckor även utan uttrycklig hänvisning av
parterna.129 Här måste domstolen ändå förklara varför den använt sig av just dessa
principer och vad som ligger till grund för valet.130 De flesta akademiker är också
överens om att principerna är sådana uttryck för allmänna principer och lex mercatoria
som menas,131 men domaren eller skiljemannen måste alltså ändå kunna bevisa att de
relevanta normerna i principerna ger uttryck också för allmänna principer. Om detta kan
bevisas kan också principerna som sådana användas som hjälp i tolkningen och
utfyllnaden av konventionen. Det här betyder att användningen av UNIDROIT
principerna vid tolkning och utfyllnad bidrar till den enhetlighet och internationalitet
som konventionen yrkar på. Alla dessa argument talar för att principerna ska kunna
användas också utan uttrycklig hänvisning av parterna i avtalet.
Argument emot att UNIDROIT principerna kan användas som de allmänna principer
som artikel 7(2) syftar på är att artikeln ordagrant säger ”sådana allmänna principer som

124

Bonell 2005, s. 48
Bonell 2005, s. 306
126
Sandvik – Sisula-Tulokas 2013, s. 24
127
Wethmar-Lemmer 2012, s. 286 f
128
Buga 2009, s. 2
129
Sandvik – Sisula-Tulokas 2013, s. 53. Mer om dessa rättsfall följer här under i kapitel 4.1.3.
130
Oser 2008, s. 65
131
Ramberg – Herre 2009, s. 89
125

36

konventionen är grundad på”.132 En snäv tolkning av texten innebär att man inte kan
använda någon extern källa för allmänna principer vid utfyllnad av luckor, utan man
måste hålla sig till sådana allmänna principer som finns inom konventionen. 133
Dessutom är CISG skapad före UNIDROIT principerna, vilket vid en litterär tolkning
bidrar till att dessa inte kan tolkas som sådana allmänna principer som konventionen är
grundad på. De flesta verkar ändå vara överens om att en bredare tolkning av texten i
artikeln är att föredra, och att den alltså i det här hänseendet inte behöver tolkas litterärt.
Ett annat argument emot användningen av UNIDROIT principerna som tolkningshjälp
är tanken om att inget soft law-instrument borde användas då man tolkar CISG. Den här
tanken har sin bakgrund i att tolkning och användning av CISG borde vara helt
autonom, och om man använder sig av andra instrument i tolkningen är den inte det. 134
Samtidigt kan det ändå argumenteras för att det är bättre att använda UNIDROIT
principerna och andra internationella soft law-instrument än att gå till nationell lag för
att tolka en fråga ur konventionen.

4.2 Andra soft law-instrument
4.2.1 Principles of European Contract Law
Principles of European Contract Law, härefter kallad PECL, är publicerad av den
självutnämnda kommissionen för europeisk kontraktlag.135 Kommissionen var
samfinansierad av EU, och bestod av juridiska akademiker från alla medlemsländer i
EU. De träffades regelbundet och undersökte olika områden av den europeiska
kontraktlagen och hur man kunde harmonisera den, och på den här vägen publicerades
PECL. Tanken med PECL var att det skulle vara en bit på vägen mot en harmoniserad
europeisk lag, men en sådan lag har inte ännu ens idag publicerats. Den första delen av
principerna publicerades 1994, den andra 1999 och den tredje och sista delen
publicerades 2003. Alla dessa delar handlar om olika områden inom kontrakträtten.
132

Svensk översättning av konventionstexten, hämtad från https://iicl.law.pace.edu/cisg/page/texts-cisg.
Jämför med den engelska versionen ”the general principles on which it is based”.
133
Wethmar-Lemmer 2012, s. 288
134
DiMatteo – Janssen 2014, s. 96
135
Meyers 2006, s. 119

37

Meningen med PECL var att det skulle ge enhetliga principer med enhetliga termer,
oberoende av skillnader mellan de nationella rättssystemen i EU.136 På det här sättet
liknar de alltså mycket UNIDROIT principerna, och den största skillnaden mellan
principerna är det geografiska tillämpningsområdet.
Problemet med att använda PECL som ett instrument att fylla ut luckor i CISG med är
att PECL är ett harmoniseringsinstrument menat för EU-länder, medan CISG:s
geografiska tillämpningsområde är internationellt. PECL är allmänna kontraktsregler
inom EU, som också inkluderar konsumenter,137 och det här är ytterligare en skillnad
mellan PECL och CISG. Det här betyder att flera delar av tillämpningsområdet för
dessa principer är helt annorlunda än för CISG, vilket är en orsak att vara försiktig med
användningen av principerna för att fylla ut luckor i konventionen. Samtidigt kan man
tänka sig att principerna kunde användas ifall de används för att fylla ut UNIDROIT
principerna, och de senare principerna används för att fylla ut CISG. Det här skulle
alltså innebära sådana frågor där samma sak finns reglerat i båda principerna, men
PECL har en mer utförlig förklaring. I sådana fall kunde PECL användas också för att
fylla ut CISG, förutsatt att reglerna också finns i UNIDROIT principerna. I vissa frågor
har PECL en annan syn än UNIDROIT principerna, och då är det skäl att hellre använda
UNIDROIT principernas regler, eftersom dessa är skrivna ur ett internationell
perspektiv.

4.2.2 Draft Common Frame of Reference
Draft Common Frame of Reference, härefter kallad DCFR, är ett annat europeiskt
försök till att skapa en harmoniserad lag. Den utgavs 2008 och har därefter orsakat
mycket diskussion. DCFR fick sin blrjan genom att Europeiska kommissionen
publicerade en handlingsplan för en sammanhängande europeisk kontraktslag.138 I den
här handlingsplanen skulle det viktigaste resultatet vara en Common Frame of
Reference (CFR), som skulle innehålla gemensamma principer, definitioner och regler
136

Meyers 2006, s. 131
Viscasillas 2009, s. 308
138
Schulze 2008, s. 5
137

38

för hela Europa. Principerna i DCFR handlar om olika delar av den europeiska
privaträtten,139 och är skrivna för att harmonisera denna.
Den del som handlar om köp- och kontraktsrätt i DCFR hade PECL som inspiration och
innehåller därför mycket samma saker. Principerna i DCFR kan användas som
tolkningshjälp i många frågor, precis som annan rättslig doktrin, men de har inget högre
rättskällevärde i sig själv. Reglerna är precis som i PECL gjorda både för avtal mellan
företag och för konsumentavtal. Eftresom det geografiska tillämpningsområdet är
begränsat till Europa, precis som för PECL, lämpar sig inte principerna som sådana att
användas vid tolkning och utfyllnad av CISG. Inspiration kan tänkas tas ur principerna,
men då måste grundprincipen vara tagen ur någon av de internationella principerna, så
som till exempel UNIDROIT principerna.
Trots att både PECL och DCFR har snävare tillämpningsområde än CISG och många
argumenterar för att de inte i sig själv kan användas vid tolkning och utfyllnad av
konventionen har principerna ändå använts, och därför tas de kort upp här. Jag har
också argumenterat för varför de inte lämpar sig som utfyllnadsinstrument för CISG,
och att om de används borde de tillräknas ett rätt lågt rättskällevärde.

139

Von Bar – Clive – Schulte-Nölke 2009, s. 3f

39

5. Problemområden
5.1 Artikel 78 om dröjsmålsränta
5.1.1

Problemet

Av CISG artikel 78140 framgår det att säljaren har rätt till dröjsmålsränta vid köparens
betalningsdröjsmål. Detta

betalningsdröjsmål

gäller inte endast

dröjsmål på

köpesumman, utan också vid något annat förfallet belopp såsom till exempel vid
skadeståndsskyldighet eller kostnadsansvar. Ränta kan därmed uppstå på dröjsmål på
vilken som helst summa som uppstått mellan parterna. Redan då konventionen skrevs
fanns det frågor och åsikter om artikeln om ränta, och det var svårt för delegaterna att
komma fram till ett resultat som fick kvalificerad majoritet. 141 Samtidigt ville man ändå
ha en bestämmelse om ränta, eftersom man ansåg att det annars skulle finnas risk för att
konventionen inte skulle tillämpas enhetligt med tanke på den här frågan. Till slut, på
diplomatkonferensen 1980, enades man om en artikel där det framkommer att
dröjsmålsränta uppstår vid dröjsmål av betalningen av en summa, men det bestämdes
inte hur räntan ska räknas ut eller när den börjar löpa.
Artikeln innehåller alltså luckor – det framgår varken vilken räntefot som gäller eller
under vilken tidsperiod räntan ska utgå.142 Problemet gällande när räntan ska utgå går
att komma fram till analogiskt med hjälp av andra artiklar i konventionen, men
angående frågan om räntefoten är det inte lika självklart att det finns ett svar i
konventionen. Problemet ligger i hur man tolkar artikel 78 i förhållande till artikel 7(2)
– är frågan om räntefoten en sådan extern lucka som är helt exkluderad ur konventionen
och därmed ska svaras på med hjälp av tillämplig lag, eller är den en intern lucka som är

140

”Article 78
If a party fails to pay the price or any other sum that is in arrears, the other party is entitled to interest on
it, without prejudice to any claim for damages recoverable under article 74.”
141
Ramberg – Herre 2009, s. 544. Se också CISG-AC Opinion No. 14, s. 4
142
Ramberg – Herre 2009, s. 539

40

reglerad av konventionen men inte är uttryckligen besvarad och man därmed ska börja
med att analysera de allmänna principer som ligger till grund för konventionen?
Utgående från rättspraxis och doktrin kan man se att det finns en mängd olika åsikter
och lösningar. De som anser att artikel 78 innehåller en extern lucka använder sig av
internationella privaträttsliga regler för att bestämma den nationella lag som ska
användas. Detta är enligt UNCITRAL Digest helt klart den vanligaste lösningen. 143
Problemet här är för det första att det inte finns någon enhetlig säkerhet i val av
tillämplig lag och för det andra att de nationella lagarna ger en mängd olika lösningar på
räntefotens höjd, och ingen säkerhet eller enhetlighet uppnås.
Problem uppstår också bland de som anser att det är en intern lucka, och därmed
försöker lösa den med hjälp av de allmänna principer som konventionen är baserad på,
eftersom de ändå inte är överens om vilka de allmänna principerna är och hur de ska
användas.144 Många som anser att det är fråga om en intern lucka är överens om att den
allmänna principen om full kompensation ska uppfyllas.145 De som följer den här
metoden är ändå inte överens om hur principen bäst uppfylls. Ska man använda den
aktuella räntesatsen vid borgenärens affärsställe, den aktuella räntesatsen vid
gäldenärens affärsställe, den aktuella räntesatsen relaterad till affärens valuta? Eller en
internationell eller regional räntesats som till exempel Euribor? Eller ska man använda
reglerna i artikel 7.4.9 i UNIDROIT principerna? Alla dessa är sådana tillvägagångssätt
som har använts, även i de fall då man varit överens om att luckan i artikel 78 är en
intern lucka.146 Eftersom det finns en sådan stor mängd med olika lösningar finns det
ingen röd tråd som skulle ge den internationella och enhetliga tolkning som
konventionen strävar efter.

143

UNCITRAL Digest 2016, s. 365. Detta märks också på antalet fall i till exempel UNILEX databas om
artikel 78 – där finns 97 fall där problemet med räntesatsen lösts genom den lag som är tillämplig enligt
internationella privaträttsliga regler, jämfört med till exempel 19 fall där problemet lösts genom
användning av lagen i borgenärens hemstat. Se närmare unilex.info.
144
CISG-AC Opinion No. 14, s. 15 f
145
Mer om den här principen nedan i kapitel 5.2
146
UNCITRAL Digest 2016, s. 365

41

Eftersom både doktrin och rättspraxis argumenterar om räntan och räntesatsen enligt
artikel 78 har CISG-AC 2013 publicerat en opinion om det. Man har genom detta velat
säkerställa att konventionen kan ge ett internationellt och rättsligt säkert svar på
frågan.147 Domstolar har i sina domar tolkat artikeln väldigt olika, och många gånger
har de inte heller utvecklat varför de valt just en sådan tolkning av artikeln och på vilka
grunder. Då tolkningarna dessutom många gånger har utgått från nationell lag har inte
konventionens mål om enhetlighet och internationalitet uppnåtts.
Idag är litteraturen kring CISG överens om att gå till nationell lag är en ultima ratio
lösning för att fylla ut luckor i konventionen, och därför ska man först försöka hitta de
allmänna principerna som artikeln är baserad på.148 För att göra detta måste man först
bestämma målet bakom ränteanspråket. Enligt CISG-AC är tanken bakom ränta är att
borgenären (säljaren) ska få full kompensation på den förlust som hen gjort i och med
att hen inte fått pengarna i tid, och med tanke på detta kan man deducera principen om
full kompensation från artikel 74.149 Då man dessutom kan tänka sig att säljaren skulle
använda pengarna vid sitt affärsställe kan man tänka sig att hen kan få full
kompensation om man använder sig av den ränta som är bestämd vid detta ställe.
I UNIDROIT principerna bestäms räntefotens höjd i artikel 7.4.9 (2). Artikeln
bestämmer att dröjsmålsräntan ska utgöras av den genomsnittliga korta bankräntan till
nästa låntagare gällande för betalningsvalutan på platsen för betalning. Den här
bestämmelsen tar i beaktande både platsen för betalning och valutan för betalningen,
och det här ger därför en rättvis ränta där inte inflation eller skillnader i valuta har
någon betydelse. Den här regeln kompenserar borgenären för den kreditförlust hen gör
genom att inte få betalt i tid,150 vilket torde bidra till den skäliga ränta som säljaren har
rätt att få enligt CISG artikel 78. Också den allmänna principen om full kompensation
147

CISG-AC Opinion No. 14, s. 4
CISG-AC Opinion No. 14, s. 5
149
”Article 74
Damages for breach of contract by one party consist of a sum equal to the loss, including loss of profit,
suffered by the other party as a consequence of the breach. Such damages may not exceed the loss which
the party in breach foresaw or ought to have foreseen at the time of the conclusion of the contract, in the
light of the facts and matters of which he then knew or ought to have known, as a possible consequence of
the breach of contract.”
150
Ramberg – Herre 2009, s. 553
148

42

som hittas i CISG avspeglas i denna regel, vilket ytterligare ger en anledning att
använda UNIDROIT principerna som hjälp att fylla ut luckor i CISG. Samtidigt har
också det här tillvägagångssättet för utfyllnaden av luckan fått kritik.
CISG-AC säger emot användningen av UNIDROIT principernas regler om ränta
eftersom den anser att i och med att reglerna refererar till platsen för var betalningen
sker ger inte heller de här reglerna en simpel och klar lösning, även om det skulle vara
internationellt och enhetligt med tanke på tillämpningen. Att bestämma var betalningen
sker är svårt till exempel i situationer där betalningen sker vid leverans, via ett
kreditinstitut eller som en check.151 Dessutom har UNIDROIT olika regler för
räntesatsen beroende på vilken typ av ränta det är frågan om, medan CISG artikel 78
gäller alla typer av ränta. Det här bidrar också till ett oenhetligt resultat som kan vara
svårt att förutse.
CISG-AC utesluter också euribor och andra dylika internationella eller nationella
räntesatser som bra alternativ till räntesats utgående från CISG. En orsak till detta är att
de ofta har en inskränkt omfattning som endast gäller för en eller några vissa valutor,
alternativt har de ett mindre geografiskt tillämpningsområde. Därför kan inte heller
dessa användas som direkt tagna ur artikel 78.
CISG-AC föreslår att vid beräkningen av räntan ska räntesatsen tas ur den nationella lag
i den stat där borgenären har sitt affärsställe.152 Det här har den kommit fram till i och
med att man kan tänka sig att borgenären skulle använda pengarna, som hen nu blivit
utan, vid sitt affärsställe, och därför är det den räntesatsen som främst leder till full
kompensation för borgenären. Enligt CISG-AC är det här en regel som domstolen kan
dra direkt ur artikel 78, utan att behöva gå via de internationella privaträttsliga reglerna
om val av lag, och på det här sättet är det här en säker och förutsebar lösning för båda
parterna.

151
152

CISG-AC Opinion No. 14, s. 17
CISG-AC Opinion No. 14, s. 18

43

Eftersom säljaren enligt artikel 78 har rätt till ränta på grund av fördröjd betalning
oberoende av skadeståndskrav, blir det heller inte problem om säljaren skulle bli
underkompenserad på grund av den nationella lagens låga räntesats jämfört med
marknadspriset. I sådana fall kan säljaren kräva resten som skadestånd av köparen. Det
finns också risk att säljaren blir överkompenserad, av samma orsak, men enligt CISGAC är det här en risk som kan godkännas, eftersom samma sak också kan hända vid en
nationell affär.153

5.1.2

Rättspraxis om artikel 78

Som tidigare nämnts finns det ett stort antal rättspraxis om problemet med ränta i artikel
78, med en mängd olika resultat. Detta tyder på att artikeln inte tolkats på det enhetliga
och internationella sätt som krävs av artikel 7. Majoriteten av domstolarna verkar ändå
anse att räntesatsen är en fråga som är utanför konventionens tillämpningsområde, och
ska därför bestämmas med hjälp av den nationella lag som är tillämplig enligt
internationella lagvalsregler.154 Problemet här är att dessa lagvalsregler inte leder till ett
enhetligt resultat, eftersom de kan hänvisa till olika nationella lagar som har olika syn
på dröjsmålsräntan och dess storlek.
Trots att tillämplig nationell lag är den vanligaste lösningen på frågan har den också
lösts på många andra sätt. Några domstolar har valt att fylla ut luckan med hjälp av
UNIDROIT principerna.155 Ett problem är dock att domstolarna inte alltid gett en
förklaring till varför de hänvisat till principerna då de bestämt dröjsmålsräntan, och
därför vet man inte hur tankegången bakom hänvisningen ser ut. 156 I ett kinesiskt
rättsfall från 2005 har domstolen använt principerna på den grunden att båda parterna
var medlemsstater i UNIDROIT principerna, och därför kunde de anses ha godkänt
153

CISG-AC Opinion No. 14, s. 20
UNCITRAL Digest 2016, s. 365. Exempel på sådana rättsfall är till exempel Tribunal cantinal du
Valais, Schweiz 28/01/2009, Monomeles Protodikio Thessalonikis, Grekland 2007 och Tribunal of
International Commercial Arbitration at the Russian Federation Chamber of Commerce and Industry,
Ryssland, 14/12/2005. Alla dessa finns tillgängliga, med en engelsk översättning, på iicl.law.pace.edu.
155
UNCITRAL Digest 2016, s. 365.
156
Exempel på sådana rättsfall är till exempel CLOUT Case No. 499 [Supreme Economic Court of the
Republic of Belarus, Belarus, 20 May 2003] och UNILEX: Court of Arbitration of the International
Chamber of Commerce, France, December 1996.
154

44

innehållet i dem.157 Här var den enda kommentaren från domstolen att eftersom CISG
inte ger ett sätt att räkna ut räntan, och båda parternas hemstater hade godkänt
UNIDROIT principerna, ska räntesatsen räknas ut enligt principernas artikel 7.4.9
(2).158 Förutom dessa rättsfall finns det också exempel på sådana där domstolen via en
tillämpning av allmänna principer kommit fram till samma resultat som UNIDROIT
principerna, och på detta sätt använt principerna som stöd för sin bedömning.159 I ett
serbiskt rättsfall från 2004 hade domstolen också valt att utgå från de allmänna principer
som konventionen är uppbyggd på, och därmed principen om full kompensation.160 I det
här fallet tog domstolen också fasta på principen om att borgenären inte borde bli i en
bättre position än om kontraktet hade slutförts, och därför valde de en sådan räntesats
som påminner om den som är bestämd i UNIDROIT principerna, utan att likväl hänvisa
till dem.
Det finns också sådana rättsfall som behandlar dröjsmålsränta som kommit efter CISGAC:s opinion, och som trots det inte följer denna rekommendation. Tyvärr saknar
många av de nyare rättsfallen engelsk översättning, men bland dessa verkar trenden vara
att gå till tillämplig nationell lag, eftersom domstolen fortfarande, trots opinionen och
andra bevis på att frågan går att lösa på andra sätt, ansett att det är en fråga som faller
utanför CISG:s tillämpningsområde. Även om detta i många fall ger samma slutresultat
som opinionen är det en osäkrare väg att gå eftersom den trots det inte alltid ger samma
utgång. Exempel på rättsfall som dömts efter att CISG-AC:s opinion om frågan utgetts,
med engelsk översättning, finns till exempel från Nederländerna 161, Japan162 och
Schweiz163, och inte i någon av dessa har domstolen gjort en hänvisning till opinionen.
157

China Internatioal Economic and Trade Arbitration Commission, Peoples Republic of China, 2
September 2005. Engelsk översättning finns tillgänglig på iicl.law.pace.edu.
158
En orsak till att Kina här så lätt använt sig av UNIDROIT principerna kan vara att principerna
fungerade som inspirationskälla för landets nya kontraktlag 1999, och har därmed inverkat stort på de
kinesiska reglerna. Det här är en typ av homeward trend som vid första anblick inte är helt tydlig, men
som vid noggrannare genomgång märks.
159
Exempel på detta är CLOUT Case No. 93 [Internationales Schiedsgericht der Bundeskammer der
gewerblichen Wirtschaft-Wien, Austria, 15 June 1994] och CLOUT Case No. 94 [Internationales
Schiedsgericht der Bundeskammer der geweblichen Wirtschaft-Wien, Austria, 15 June 1994]
160
8 CLOUT case No 1020 [Foreign Trade Court of Arbitration attached to the Serbian Chamber of
Commerce, Serbia, 28 January 2009]. Engelsk översättning finns tillgänglig på iicl.law.pace.edu
161
Rechtbank, Nederländerna 20/11/2020. Engelsk översättning finns tillgänglig på iicl.law.pace.edu.
162
Chiho Saibansho, Japan 03/06/2019. Engelsk översättning finns tillgänglig på iicl.law.pace.edu.
163
Obergericht, Schweiz 23/01/2018. Finns tillgänglig på iicl.law.pace.edu.

45

Även om detta är en liten del av de rättsfall som behandlat dröjsmålsränta efter att
CISG-AC:s opinion skrevs, visar det ändå att opinionen inte fått den spridning som den
skulle ha behövt få för att få den enhetliga tolkningen som artikel 78 behöver. Trots
opinionen och otaliga rättsfall om frågan finns det fortfarande ingen säkerhet i hur den
ska lösas.

5.1.3

Diskussion

Analysen här ovan visar att dröjsmålsränta har varit och fortfarande är ett omtalat och
brett problem som konventionen inte kan ge ett klart svar på. Det var ett problem som
ända från början diskuterades livligt, varav det till och med diskuterades huruvida
regeln alls skulle finnas i konventionen. Den nuvarande regeln kan ses som en slags
kompromisslösning, som dock verkar ge fler frågor än svar. Artikeln lades till i
konventionen med tanke på att man ville att konventionen skulle tolkas enhetligt,164
men samtidigt kan det argumenteras för att artikeln inte lyckats uppnå en mer enhetlig
tolkning än om den inte hade inkluderats alls. Om artikeln helt skulle ha lämnats utanför
konventionen, och man skulle ha bestämt att frågan om dröjsmålsränta är en fråga som
konventionen inte tillämpas på, skulle det ha varit den tillämpliga nationella lagen som
skulle ha bestämt över frågan. Både rättspraxis och doktrin visar att detta också är den
vanligaste lösningen trots att artikeln är inkluderad i konventionen. Frågan är då om det
hade varit någon skillnad om man helt hade lämnat frågan om dröjsmålsränta utanför
konventionens tillämpningsområde?
Även om tidigare doktrin och de flesta domstolar har tolkat luckan i artikel 78 som en
extern lucka som ska fyllas med hjälp av tillämplig nationell lag har ändå CISG-AC,
och mycket av den nyare doktrinen valt att tolka frågan annorlunda. Målet här har varit
att luckan ska tolkas på ett mer enhetligt och internationellt sätt, för att bättre passa in
under målen i artikel 7. I CISG-AC:s opinion om frågan har de diskuterat om att
tillämplig nationell lag borde vara den sista utvägen vid utfyllnad av luckor, 165 och har
därför gett sin egen rekommendation om hur luckan kan fyllas på ett sådant sätt att den
164
165

Ramberg – Herre 2009, s. 545
CISG-AC opinion no. 14, s. 5

46

ger ett resultat som överensstämmer med konventionens mål. Problemet är att frågan
om dröjsmål fortfarande, också efter CISG-AC:s opinion, har gett upphov till
divergerande åsikter och opinionen har i många fall inte följts. Detta trots att CISGAC:s opinioner i många tidigare fall har setts som vägledande och getts stor betoning.
Det återstår att se om någon förändring kommer ske i framtiden, med tanke på den mer
och mer framstående trenden att konventionen i sista fall ska tolkas och fyllas ut med
hjälp av nationell lag.

5.2 Artikel 74 om skadestånd
5.2.1

Problemet

Enligt CISG artikel 74166 ska skadestånd för avtalsbrott utgå med ett belopp som
motsvarar den förlust, inberäknat förlorad vinst, som den andra parten lidit till följd av
avtalsbrottet. Samma regler gäller oberoende om det är köparen eller säljaren som är
den ersättningsskyldige. Artikeln innehåller också ett förutsebarhetskriterium, som
innebär att storleken på skadeståndet inte får överstiga det som den skadeståndsskyldige
parten kunde ha förutsett, eller borde ha kunnat förutse, vid avtalsslutet. Det är den
ersättningsberättigades intresse som är utgångspunkten för beräkningen av skadeståndet,
och eftersom all ekonomisk förlust som en part lidit till följd av avtalsbrottet ska
ersättas kan principen om full ersättning deduceras från artikeln.167 Det huvudsakliga
syftet med artikel 74 är att placera den skadelidande parten i samma situation som om
avtalet hade uppfyllts korrekt,168 vilket alltså innebär att ersättning enligt det positiva
avtalsintresset ska utgå.

166

“Article 74
Damages for breach of contract by one party consist of a sum equal to the loss, including loss of profit,
suffered by the other party as a consequence of the breach. Such damages may not exceed the loss which
the party in breach foresaw or ought to have foreseen at the time of the conclusion of the contract, in the
light of the facts and matters of which he then knew or ought to have known, as a possible consequence of
the breach of contract.”
167
Ramberg – Herre 2009, s. 490. Det här bekräftas också av flera andra akademiker samt av CISG-AC
Opinion No. 6
168
CISG-AC Opinion No. 6, s. 2

47

Den exakta betydelsen av principen om full ersättning är inte helt klar, och traditionellt
är den kopplad med strikt ekonomisk skada.169 I nyare doktrin har det ändå också
argumenterats för att också vissa typer av immateriella skador kan ingå i principen. I
den här frågan kan man ta hjälp av UNIDROIT principerna. Principerna innehåller en
särskild artikel under sektion 4 om skadestånd, som explicit handlar om att den
skadelidande parten har rätt till full kompensation. Artikel 7.4.2 punkt 2 i principerna
säger att det här också gäller icke-ekonomisk skada. Det här innebär att principen om
full ersättning kan tolkas bredare än ordalydelsen i artikel 74 ger frihet till, ifall man
använder sig av principerna som tolkningshjälp. Samtidigt måste man komma ihåg de
begränsningar i tillämpningen som CISG har, till exempel att konventionen inte gäller
för personskador, medan UNIDROIT principerna inte har en sådan här begränsning. Det
betyder att full kompensation i de senare principerna också gäller för personskador,
medan det inte är möjligt att ha samma tillämpning enligt CISG. Så länge man har det
här i åtanke är det ändå möjligt att använda principerna som tolkningshjälp också för
CISG artikel 74.
Förutsebarhetskriteriet i artikeln har gett upphov till mycket diskussion, eftersom det
går att tolka på många olika sätt. Regeln har ändå ansetts fördela risken på ett rättvist
och skäligt sätt, och det underliggande målet med regeln är att göra det möjligt för
parterna att räkna ut riskerna och parternas potentiella ansvar. 170 Många nationella
rättssystem har även de någon sorts krav på förutsebarhet i samband med
skadeståndsskyldighet, och problemet med tanke på den enhetliga tillämpningen av
CISG är att detta krav kan se olika ut beroende på rättssystemet. Därför finns det risk att
den egna nationella tolkningen av principen påverkar också den internationella, och att
en homeward trend alltså syns i domstolens tolkning.
Ett problem med förutsebarhetskriteriet är att ordalydelsen i artikeln, att en skada som
den avtalsbrytande parten förutsåg eller borde ha kunnat förutse (eng. ought to have
foreseen) ska ersättas. Här kan det vara svårt att avgöra vad och i hur stor skala parten
borde ha kunnat förutse skadan. Det här måste i de flesta fall avgöras enligt situationen,
169
170

Schwenzer – Hachem 2008, s. 93f
Saidov 2008, s. 102

48

men också här borde ett enhetligt tillvägagångssätt hittas, så att konventionens mål ändå
uppfylls.
Akademiker och domare är inte heller helt överens om vad det är som ska vara
förutsebart. Är det endast typen av förlust, eller ska också förlustens omfattning vara
förutsebar för att ersättning ska utgå? Eller är omfattningen den viktiga, och typen har
ingen betydelse? Ska parten kunna förutse den exakta summan av förlusten?171 De flesta
verkar ändå vara av den linjen att typen av förlust samt dess omfattning är det som
behöver vara förutsebart för att den avtalsbrytande parten ska bli skadeståndsskyldig för
förlusten. Den exakta summan av förlusten behöver inte vara förutsebar, så länge den
ungefärliga omfattningen är det. Om förlusten varit av större omfattning än vad som
ansetts förutsebart har domstolen i vissa rättsfall nog godkänt ersättning för själva
förlusten, men i en sådan utsträckning som i det fallet ansetts vara förutsebart.
Artikel 74 innehåller också ett sannolikhetskrav för förlusten – den ska vara en möjlig
följd av avtalsbrottet. Också det här har gett upphov till mycket diskussioner, eftersom
begreppet ”möjlig” är mycket brett och i princip ger dåligt skydd för den avtalsbrytande
parten. Orsaken till att man valt ordet ”möjlig” i CISG är att man har velat frångå de
nationella påverkningarna i tolkningen.172 Om man här jämför med till exempel
angloamerikansk rätt, där ordvalet är att förlusten ska vara en sannolik följd för
avtalsbrottet, ser man att enligt ordvalet i CISG blir tillämpningen mycket bredare. Det
här stöds också av både UNIDROIT principerna och PECL, där också begreppet
”sannolik följd” har valts i fråga om skadestånd. På det här sättet begränsas den
skadeståndsskyldige partens ersättningsskyldighet lite, eftersom det inte heller är
meningen att alla möjliga följder som kan ske ska vara ersättningsgilla. Både doktrin
och rättspraxis visar ändå att också begreppet möjlig i CISG hellre ska tolkas snävt än
extensivt, för att ge bättre skydd för den avtalsbrytande parten.
Eftersom ersättningen ska ge kompensation för att avtalet inte uppfyllts ska också
utebliven vinst ersättas. Här gäller också sådan vinst som med rimlig säkerhet kommer
171
172

Saidov 2008, s. 113f
Sandvik – Sisula-Tulokas 2013, s. 173

49

utebli på grund av avtalsbrottet.173 Det här innebär alltså sådana fall där en part, på
grund av den andra partens avtalsbrott, går miste om en chans att göra vinst. Storleken
på en sådan här förlust ska räknas ut i proportion till sannolikheten att den sker.174 En
mycket sannolik framtida förlust kan ersättas i högre grad än en mindre sannolik. Den
skadelidande borde aldrig bli helt utan ersättning, och därför ersätts ofta också sådan
framtida förlust som kanske inte är så sannolik, men den här förlusten ersätts med ett
mindre belopp.
En annan omdiskuterad fråga då det gäller artikel 74 har gällt vem som bär bevisbördan
för ersättningens typ och storlek. Det har till en viss del i rättsfallen varit en olikartad
tillämpning av den här frågan, men idag är de flesta akademiker och domstolar överens
om att bevisbördan ligger hos den skadelidande. Det här eftersom den skadelidande bäst
vet själv vilken förlust hen lidit och dess storlek, och också sådan eventuell framtida
förlust som kan vara ersättningsgill. Det här innebär att beviskravet inte kan vara så
högt, eftersom det också samtidigt är meningen att den skadelidande ska få ersättning
för sin förlust.175 Parallellt måste man också komma ihåg förutsebarhetskriteriet och vad
det innebär för bevisbördan. Vem ska bevisa att förlusten varit förutsebar och till vilken
grad? Också här gäller att den skadelidande parten har bevisbörda, men beviskravet är
nog högre i den här frågan än då det gäller frågan om parten har lidit en förlust.
Hur bestäms det då vad som är en rimlig ersättning för förlusten? Artikel 74 förhåller
sig inte direkt till i vilken grad den skadelidande måste bevisa sina förluster och därför
har en del domstolar ansett att det är fråga om en processuell fråga, som därmed faller
utanför tillämpningsområdet för konventionen. 176 En sådan här syn på frågan främjar
dock inte det internationella och enhetliga tillämpningen av konventionen, eftersom de
olika nationella processrättsliga reglerna kan se mycket olika ut. Också gränsen för vad
som är processrätt och vad som är materiell rätt skiljer sig länder emellan, vilket kan
leda till mycket olik tillämpning av frågan också i fall som annars liknar varandra.177
173

Ramberg – Herre 2009, s. 495f
Saidov 2008, s. 256
175
Ramberg – Herre 2009, s. 493
176
Saidov 2005, s. 399. Se också CISG-AC Opinion No. 6, s. 2
177
CISG-AC Opinion No. 6, s. 2
174

50

Även om det finns en del divergerande åsikter i frågan verkar de flesta domstolar och
akademiker idag överens om att en skälighetsbedömning ska göras, och om
ersättningsanspråket är skäligt till dess omfattning och vilka delar den består av ska den
betalas ut som sådan. Det här styrks också av det att skälighet anses vara en av de
underliggande allmänna principerna för CISG, som också märks i flera andra av
konventionens artiklar.178 Dessutom går det här också hand i hand med både
UNIDROIT principerna och PECL, vilket ytterligare stärker argumentet.
Ett annat problem som ibland har ansetts vara en processrättslig fråga, och därmed
utanför tillämpningen av konventionen, är problemet om advokatarvoden och andra
utgifter i fråga om processen.179 CISG-AC anser inte att man ska se på problemet som
att det är fråga om ett processuellt eller materiellt problem, utan snarare om saken är
helt exkluderad ur konventionen eller om frågan ska lösas med hjälp av de allmänna
principer konventionen är uppbyggd på. Opinionen är av åsikten att problemet ska lösas
utgående från en analogisk tolkning av konventionens artiklar.180 Även om principen
om full ersättning skulle kunna tolkas som att också processuella utgifter ska ersättas
som skadestånd går detta emot principen om jämlikhet mellan köparen och säljaren
enligt artiklarna 45 och 61.181 Endast en kärande som lyckas skulle i sådana fall ha
möjlighet att få ersättning för dessa kostnader. En svarande som lyckas samtidigt skulle
vara tvungen att bevisa att den motsatta parten också begått ett avtalsbrott för att ha
möjlighet att få ersättning för till exempel advokatarvoden. Även om det här kan anses
vara en ganska klar tolkning kan man i följande underkapitel se att det varit en ganska
olik tillämpning av frågan i rättspraxis.
Även om ansvaret är begränsat till ekonomisk skada kan till en viss del också
immateriell skada ersättas. Det här gäller till exempel förlust av goodwill eller rykte till
följd av avtalsbrottet, om den skadelidande samtidigt kan bevisa att också en ekonomisk

178

Saidov 2005, s. 401
CISG-AC Opinion No. 6, s. 9
180
Ib.
181
Av samma åsikt är också Schwenzer – Hechem 2008, s. 103. De betonar att man skulle vara tvungen
att tolka artikel 74 och principen om full ersättning mycket brett för att den också skulle ge ersättning för
advokatarvoden.
179

51

skada uppkommit på grund av detta.182 Vissa akademiker argumenterar för att minskad
goodwill leder till förlorad vinst, och därför har själva skadan på företagets goodwill
inte någon betydelse.183 Poängen här är alltså att den skadelidande parten inte kan söka
ersättning både för förlorad vinst och för skadad goodwill eftersom de i praktiken är
samma sak. Samtidigt kan det å andra sidan argumenteras för att till skillnad från andra
immateriella värden påverkar goodwill oftast företagets chans att lyckas. Därför
påverkar skadad goodwill också i de flesta fall företaget ekonomiskt även på längre sikt,
och inte enbart på den direkta vinsten.184 Ekonomisk skada på grund av förlust av
goodwill kan till exempel vara minskad omsättning på grund av ett färre antal kunder.
Övriga immateriella skador som inte också har en koppling till ekonomiska skador
ersätts alltså i allmänhet inte, i enlighet med ordalydelsen i artikel 74,185 men skadad
goodwill kan ersättas. Enligt Schwenzer och Hachem186 är de enda typerna av förlust
som räknas som totalt immateriella idag skada för sveda och värk samt mentala
påfrestningar, och dessa skulle oberoende inte ersättas utgående från CISG eftersom det
är fråga om personskador.
Ett annat problem som uppkommer med att ersätta skadad goodwill eller rykte är hur
man ska räkna ut summan som ska ersättas, så att också detta hålls enhetligt länder och
domstolar emellan. Det är svårt att sätta ett värde på goodwill, och därför kan det vara
svårt att till exempel räkna ut skillnaden på nuvarande och tidigare goodwill.187 Ett
annat sätt kunde vara att kostnaderna för reparationen av skadad goodwill eller rykte är
det som ska ersättas, men inte heller det här sättet är helt problemfritt. Förutom dessa
alternativ om hur ersättningens storlek ska räknas ut har domstolar också använt sig av
andra sätt, vilket visar att problemet inte har en enhetlig lösning. Mer om dessa
lösningar i följande underkapitel
.

182

Sandvik – Sisula-Tulokas 2013, s. 175
Saidov 2008, s. 58
184
Saidov 2005, s. 398
185
Exempel på båda resultaten i rättsfall tas upp i följande underkapitel
186
Schwenzer – Hachem 2008, s. 100
187
Saidov 2008, s. 258
183

52

5.2.2

Rättspraxis om artikel 74

Det finns en mängd rättspraxis om de olika problemen som uppkommit ur artikel 74.
Bland annat har förutsebarhetskriteriet gett upphov till olikartad tolkning, och därmed
många olika rättsfall. I en kinesisk skiljedom från 2000188 ansåg skiljedomstolen att
säljaren inte kunde ha vetat för vilket pris köparen skulle sälja produkterna vidare, och
därför var inte den här skillnaden mellan inköpspriset och vidareförsäljningen en
förutsebar förlust. Här kan det ändå argumenteras för att säljaren ändå visste att köparen
är ett företag som säljer produkter, och även om den exakta summan för
vidareförsäljningen var oklar kan det inte ha varit oförutsebart att en sådan här förlust
skulle uppstå på grund av säljarens avtalsbrott. I det här fallet har alltså skiljedomstolen
inte utgått från typen av förlust eller dess omfattning då de avgjort förutsebarheten, utan
från att den exakta summan inte varit förutsebar då parterna ingått kontraktet. I ett
rättsfall från Tyskland 189 har den här typen av kunskap hos den avtalsbrytande parten
tolkats till den skadelidande partens fördel. I fallet var säljaren medveten om det faktum
att köparen var en bilförsäljare, som skulle sälja vidare bilen. Köparen blev
skadeståndsskyldig gentemot sin kund på grund av ett fel som funnits redan i det
ursprungliga köpet, och detta skadestånd ansåg domstolen att var en förutsebar förlust
för den ursprungliga säljaren. I det här fallet var det alltså inte den exakta summan som
behövde vara förutsebar, utan det räckte att typen av förlust var det.
Också då det gäller ersättning för immateriella skador finns det många rättsfall. I ett
franskt rättsfall från 1999190 var domstolen av den åsikten att kompensation för skadat
anseende inte i sig själv är ersättningsgill under artikel 74. Samma linje höll också en
rysk domstol 1995.191 I ett grekiskt rättsfall från 2009192 gav inte domstolen rätt till
ersättning för immateriella skador på den grunden att de inte ansåg att skadan hade varit

188

UNILEX: CIETAC China International Economic and Trade Arbitration Commission, China 1
February 2000
189
UNILEX: Oberlandsgericht Köln, Germany 21 May 1996
190
Clout Case No. 313 [Cour d’appel, Grenoble, France, 21 October 1999]
191
Tribunal of International Commercial Arbitration at the Russian Federation Chamber of Commerce,
Russian Federation, 3 March 1995 (Arbitral award No. 304/93)
192
UNILEX: Multi-Member Court of first instance of Athens, Greece, 2009

53

förutsebar vid ingående av kontraktet. Här var det alltså förutsebarheten och inte själva
typen av förlust som avgjorde beslutet.
Som nämnts i tidigare kapitel har också ersättning för utomrättsliga kostnader varit en
omdiskuterad fråga, som lett till olik tillämpning. I ett nytt rättsfall från
Nederländerna193 har domstolen gett ersättning för utomrättsliga kostnader, men under
nederländsk lag utgående från CISG artikel 7. Här hade domstolen alltså ansett att dessa
advokatkostnader är sådana som faller utanför konventionens tillämpningsområde och
därmed använt sig av tillämplig nationell lag för att lösa frågan. Samma gällde för ett
amerikanskt rättsfall från 2021.194 Här ansåg domstolen, genom att se på tidigare
rättspraxis från USA, att CISG artikel 74 inte i sig själv ger rätt till ersättning för
advokatarvoden, men att den inte heller hindrar att advokatarvoden ersätts utgående från
tillämplig nationell lag. Här kan igen en tydlig homeward trend ses, då domstolen
endast jämfört med rättspraxis från det egna landet.
Ett tyskt rättsfall från 1996195 har godkänt skadestånd för advokatarvoden direkt
utgående från CISG artikel 74, i samråd med landets egna processrättsliga lag. Ett annat
rättsfall, från Nederländerna 2022,196 har däremot inte godkänt ersättning för
advokatarvoden. Här hade domstolen sett på tidigare rättsfall och utgående från dem
bestämt att advokatarvoden inte är ersättningsgilla utgående från CISG artikel 74.
Samma linje har också ett rättsfall från USA, 197 som citerar ett tidigare rättsfall från
samma land.198 Här är man av den åsikten att en vinnande kärande inte kan få ersättning
för de advokatarvoden hen haft, då en vinnande svarande inte har en sådan möjlighet,
om inte den senare kan bevisa att den andra parten också gjort sig skyldig till ett
avtalsbrott. Det handlar alltså om rättvis behandling av parterna. Domstolarna här har
också kommit fram till att det är en fråga som inte i sig regleras av CISG, men som inte
heller borde fyllas ut med tillämplig nationell lag, eftersom det här kan se så olika ut i
193

Rechtbank Noord-Nederland, Netherlands, 9 February 2022. Engelsk översättning finns tillgänglig på
iicl.law.pace.edu
194
District Court Texas, United States, 20 September 2021. Finns tillgänglig på iicl.pace.law.edu
195
CLOUT Case No. 166 [Schiedsgericht der Handelskammer Hamburg, Germany, 21 March 1996]
196
Rechtbank Noord-Nederland, Netherlands, 5 January 2022. Engelsk översättning finns tillgänglig på
iicl.law.pace.edu
197
District Court Pennsylvania, United States, 2 August 2021. Finns tillgänglig på iicl.law.pace.edu
198
Circuit Court, United States, 19 November 2002. Finns tillgänglig på iic.law.pace.edu

54

praktiken. Ett enhetligt resultat enligt dem nås om advokatarvoden och andra
utomrättsliga kostnader inte ersätts.

5.2.3

Diskussion

Även om skadestånd är den vanligaste påföljden för avtalsbrott är det fortfarande
mycket omdiskuterat hur och när skadestånd ska utgå. CISG artikel 74 ger en riktlinje i
hur man ska tänka, men ger samtidigt inga klara svar. Det finns många olika delar i
artikeln som gett upphov till olik tolkning, och som än idag inte har en enhetlig
tillämpning. Till en del beror det här på att begreppen i artikeln inte har en enhetlig
tolkning, och därför har också tillämpningen av dem varit divergerande. I tillämpningen
av flera av artikelns regler ses ofta en homeward trend, där domstolen valt en sådan
tolkning som stöds av det egna landets lagar. Det här kan man se till exempel i fall där
det är fråga om skadestånd för skadad goodwill och i fall där det är fråga om huruvida
advokatarvoden eller andra processuella kostnader kan och ska ersättas som skadestånd.
I första delen av underkapitlet diskuterades det om förutsebarheten och dess kriterier.
Vid en analys av rättspraxis kan man se att det inte finns en enhetlig tolkning framför
allt i vad som ska vara förutsebart, eftersom det både finns strikta tolkningar som kräver
att den exakta summan av förlusten ska ha varit förutsebar, medan andra bredare
tolkningar anser att det räcker att själva omfattningen varit förutsebar. Med tanke på att
artikeln finns för att skydda den skadelidande parten kan man tänka sig att
förutsebarhetskriteriet inte kan vara alldeles för strikt, och att den senare tolkningen är
att föredra. Eftersom förutsebarhetskravet ändå finns i artikeln blir det inte heller för
strikt för den avtalsbrytande parten i och med att alla möjliga förluster inte kunde varit
förutsebara.
Följande stora problem handlar om advokatarvoden och andra utgifter som har med
processen att göra. Ska dessa ersättas direkt utgående från CISG, eller hör de inte alls
till konventionens tillämpningsområde? Även om det här finns många åsikter i både
doktrin och rättspraxis kan det tänkas att den mest enhetliga och rättvisa tolkningen är

55

den som hålls av till exempel CISG-AC.199 Enligt dem ska dessa arvoden inte ersättas
utgående från CISG, men man ska inte heller gå till den egna nationella lagen för att
lösa frågan. Det här tankesättet har också fått stöd i rättspraxis. Den mest rättvisa
lösningen enligt den här synpunkten är att båda parterna står för dessa arvoden själv,
oberoende av vem som vinner i rätten.
Det sista stora problemet som artikel 74 gett upphov till handlar om huruvida
immateriella skador också kan ersättas som skadestånd. Här är många av den åsikten att
dessa skador endast kan ersättas om de också är kopplade till ekonomisk skada, så som
till exempel skadad goodwill ofta är. Övriga immateriella skador är i allmänhet
personskador, som ändå inte går att ersätta utgående från CISG. Problemet med skadad
goodwill eller rykte är att det kan vara svårt att bevisa storleken på dessa skador, och att
det i vissa fall kan ha varit svårt att förutse en sådan skada. Trots det kan man tänka sig
att i sådana fall där både beviskravet och kravet på förutsebarhet uppfyllts borde också
ersättning för skadad goodwill uppgå.
Förhoppningen för framtiden är att domstolarna ska komma ifrån tendenserna till
homeward trend, och på det sättet kan man få en mer enhetlig tillämpning av artikel 74.
Förutsebarheten och beviskravet har idag fått en någorlunda enhetlig tillämpning i både
doktrin och rättspraxis, även om det fortfarande kan förekomma viss divergens. Idag är
det mer de frågor om vad som ska ersättas som ger problem, och som kan tolkas på
olika sätt.

5.3 Hardship under artikel 79
5.3.1

Problemet

Ur CISG artikel 79(1) framgår att en part kan undgå ansvar för underlåtenhet att
fullgöra sina skyldigheter om de rekvisit som framgår ur artikeln uppfylls.200 Det finns
fyra rekvisit för att ansvarsbefrielse ska komma på fråga, och dessa måste gälla
samtidigt. Rekvisiten är 1) hinderrekvisitet, att det föreligger ett hinder som är orsak till
199
200

CISG-AC Opinion No. 6, s. 9
Ramberg – Herre 2009, s. 558

56

parts underlåtenhet att fullgöra sin förpliktelse, 2) kontrollrekvisitet, att detta hinder är
utom parts kontroll, 3) oförutsebarhetsrekvisitet, att part inte skäligen kunde förväntas
räkna med hindret vid avtalsslutet och 4) aktivitetsrekvisitet, att part inte skäligen kunde
ha undvikit eller övervunnit hindret eller dess följder. Att skaparna av CISG valt just
ordet hinder (eng. impediment) är inte en slump, utan de ville med mening avstå från
ordvalet omständighet (eng. circumstance) som var fallet i till exempel ULIS. 201 De
ville alltså att man redan med en litterär tolkning skulle kunna tolka artikeln på ett
enhetligt sätt. Problemet med litterär tolkning är som tidigare nämnt att samma ord eller
begrepp kan tolkas på olika sätt. Genom att använda ordet hinder i stället för
omständighet ville man göra tillämpningsområdet för artikeln mindre, och samtidigt
klargöra att part inte kan undgå ansvar endast på den grund att det har blivit svårt eller
olönsamt för hen att uppfylla avtalet.202 Trots det lämnar också begreppet hinder ett
stort utrymme för tolkning, och det verkar som att de flesta akademiker håller med om
att begreppet fortfarande hellre ska tolkas extensivt än snävt.203
Ett stort problem som artikel 79 har gett upphov till är om frågan om hardship ska vara
inkluderad i artikelns tillämpningsområde eller inte. Inbegriper begreppet hinder också
situationer om hardship? Hardship är sådana oförutsebara händelser som ändrar den
ekonomiska balansen av ett avtal,204 till exempel stora fluktuationer i priset för en viss
råvara, en regional eller global pandemi, jordbävning eller en terroristattack som gör att
de ekonomiska omständigheterna ändrar.205 Flera delar av den lagstiftande historien
bakom CISG tyder på att tanken var att exkludera hardship från konventionens
tillämpningsområde.206 Hit hör bland annat att flera delegationer gav förslag på
provisioner som också kunde innefatta hardship, men dessa röstades ner. Också det
slutliga ordvalet, hinder, tyder på att man inte velat inkludera hardship i artikel 79.
Samtidigt kan det också konstateras att det inte heller under skapandeprocessen syntes
en klar exkludering av hardship, och som konstaterats ovan kan också begreppet hinder
201

Ramberg – Herre 2009, s. 559
DiMatteo 2015, s. 279
203
Kuster – Andersen 2016, s. 3f. På det här sättet kan begreppet hinder fortfarande också innehålla vissa
omständigheter och inte endast fysiska hinder.
204
Kuster – Andersen 2016, s. 2
205
CISG-AC Opinion No. 20, s. 3
206
Hernández 2020, s. 72
202

57

inbegripa hardship. De här oklarheterna har lett till att doktrinen fortfarande är oense
om frågan, men idag är den vanligaste åsikten att hardship är inkluderad i
tillämpningsområdet för artikel 79.207
I många fall kan man tänka sig att förändringar i den ekonomiska situationen är sådant
som parterna får räkna med då de ingår ett avtal, men samtidigt har det också
diskuterats ifall sådana ekonomiska förändringar som drastiskt ändrar den ekonomiska
balansen i avtalet borde inkluderas i begreppet hinder i artikel 79 och därmed kunde
medföra ansvarsbefrielse. Den allmänna principen om pacta sunt servanda208 placerar
risken för sådana här omständigheter som påverkar avtalet hos säljaren, men samtidigt
ger principen impossibilium nulla est obligatio209 rätt för en part att inte utföra
förpliktelserna om de visar sig vara omöjliga. 210 Samtidigt som parterna i internationell
handel måste räkna med att det sker förändringar och fluktuationer på marknaden kan
man inte förvänta sig att de ska vara beredda på allt.
Det är också viktigt att komma ihåg att det är kontraktet mellan parterna som gäller i
första hand.211 Om parterna i kontraktet på något sätt förberett sig för eller garderat sig
emot hardship kan inte regeln i artikel 79 gälla, eftersom oförutsebarhetsrekvisitet inte
fylls. Många internationella handelskontrakt innefattar också incoterms eller ICC:s
regler, och också dessa kan innehålla regler om hardship, som då i första hand gäller.
Också handelsbruk enligt CISG artikel 9 kan påverka situationer om hardship. Om
parterna sedan tidigare har ett visst handelsbruk i motsvarande situationer är det de här
som gäller.212

207

Hernández 2020, s. 73
“Avtal ska hållas”. Idag finns principen i så gott som alla civiliserade samhällen och har därmed fått
status som allmän princip inom flera rättsområden.
209
“Ingen kan förpliktigas till det omöjliga”. Också den här principen hör till de allmänna
avtalsprinciperna.
210
CISG-AC Opinion No. 20, s. 4
211
CISG-AC Opinion No. 20, s. 9
212
CISG-AC Opinion No 20, s. 10
208

58

Argument för att hardship kan räknas som grund för ansvarsbefrielse enligt artikel 79 är
till exempel att det inte enligt artikeln krävs objektiv omöjlighet.213 Vidare gör inte
heller CISG någon skillnad på typen av avtalsbrott i artikel 79, utan alla avtalsbrott kan
gå under artikel 79 så länge alla rekvisit uppfylls. 214 CISG-AC:s definition är att
hardship uppstår då en ändring i omständigheterna utanför partens kontroll gör
förpliktelsen oskäligt betungande, och parten inte skäligen kunde ha tänkas ta det i
beaktande eller kunnat undvika eller övervinna det eller dess konsekvenser. 215 Denna
definition påminner mycket om definitionen av kontrollansvar i artikel 79, och det här
tyder på att hardship borde kunna räknas som ett sådant hinder som menas i artikeln,
också utan att hindersbegreppet tolkas extensivt. Så länge även de andra rekvisiten
uppfylls kan också hardship ge ansvarsbefrielse för en part. Dessutom kan också sådana
allmänna principer så som skälighet och skyldighet att samarbeta tas i beaktande då det
diskuteras ifall hardship går under artikel 79, och på det här sättet kan man konstatera
att hardship ska räknas som ett hinder som menas i artikeln.216
De akademiker som argumenterar emot hardship som grund för ansvarsbefrielse enligt
CISG artikel 79 anser att ekonomiska risker är sådana som är närvarande i alla
internationella handelsavtal, och därför är det sådana risker som man måste räkna med
vid ingående av avtal.217 Med det här tankesättet kan man endera tänka sig att hardship
är helt exkluderad ur artikeln och att artikeln därför inte blir applicerbar på frågan, eller
att artikelns rekvisit inte kan uppfyllas i och med att hardship inte kan räknas som något
oförutsebart som parten inte kan räkna med vid ingåendet av avtalet. Att internationell
handel har vissa risker är ett argument som också kan ses i många av de rättsfall som
handlar om just hardship och artikel 79.218 Många domstolar och skiljedomar verkar
hålla den här linjen.

213

DiMatteo 2015, s. 278. Objektiv omöjlighet innebär att uppfyllelse av avtalet ska vara omöjligt för alla
och envar, inte endast för den part det är fråga om i det enskilda fallet. Objektiv omöjlighet är en sträng
ansvarsform, som alltså inte gäller under artikel 79.
214
Oral 2019, s. 645
215
CISG-AC opinion No. 20, s. 2
216
CISG-AC Opinion No. 20, s. 13f
217
Kuster – Andersen 2016, s. 4
218
Kuster – Andersen 2016, s. 10

59

Även om hardship eller andra ändrade omständigheter som begrepp inte är inkluderade i
artikel 79 kan ändå begreppet hinder inbegripa också dessa begrepp. Orsaken till att
hardship inte leder till ansvarsbefrielse i de flesta rättsfall är helt enkelt att rekvisiten i
artikeln inte fylls. Trots det finns det också akademisk argumentation och rättsfall som
talar för att hardship är en sådan fråga som faller utanför konventionens
tillämpningsområde och därmed ska bestämmas enligt den nationella lag som blir
tillämplig med hjälp av internationella privaträttsliga lagvalsregler. I dessa fall kan man
se en tydlig homeward trend, då hardship är inkluderat i det egna landets lag och
därmed vill domstolen också hitta svar som passar in med den egna nationella lagen.219
Också UNIDROIT principerna har använts i vissa fall för att fylla ut luckan. Skillnaden
här jämfört med CISG är att principerna innehåller både en regel om hardship och en
annan om force majeure, varav den senare påminner mycket om regeln i artikel 79.
Principernas artikel 6.2.2 bestämmer om definitionen av hardship, där i stort sett samma
rekvisit för kontrollansvaret som i CISG artikel 79 förekommer. Artikel 6.2.3
bestämmer om effekterna av hardship, och där framkommer det att den ogynnsamma
parten har rätt att omförhandla avtalet, och om en överenskommelse inte nås kan man ta
fallet till en domstol. Om domstolen också finner hardship kan domstolen ändra avtalet
så att balansen mellan parterna återuppstår, eller välja att avtalet ska sägas upp. På
grund av att principerna innehåller skilda regler för hardship och force majeure är det
oklart om reglerna om hardship kan användas för att fylla ut luckan i CISG. Frågan blir
då om man kan anta att hardship är inkluderad i begreppet hinder som finns i
konventionen, och att man därför kan ta principernas regler om frågan och tillämpa dem
också på konventionen. Också det här kan ses som en homeward trend, som torde vara
vanligare i länder som tillämpar civil law, eftersom det i dessa länder ofta finns en regel
om hardship inkluderad i den egna lagstiftningen. 220 Enligt CISG finns det ingen

219

Ett exempel på det här är 2009 Scafom case, mer om det här fallet nedan i kapitel 5.3.3. Det här är
något som till exempel CISG-AC är klart emot, eftersom de anser att det inte överhuvudtaget existerar en
lucka i konventionen då det gäller frågan om hardship, varken internt eller externt. Se mer CISG-AC
Opinion No 20, s. 14. Förutom CISG-AC verkar också de flesta akademiker vara inne på samma linje.
220
Kuster – Andersen 2016, s. 7

60

skyldighet att omförhandla kontraktet, och det är också en orsak till att användningen av
UNIDROIT principerna inte fungerar så bra vid fall om hardship.221

5.3.2

Speciellt om hardship och COVID-19

COVID-19 pandemin har gett förödande effekter ur både humana och ekonomiska
aspekter. I ljuset av den pågående pandemin har hardship under CISG gett upphov till
nya diskussioner, eftersom pandemin påverkat den internationella handeln på ett
effektfullt sätt. De fyra rekvisiten i artikel 79 måste uppfyllas för att hardship ska kunna
godkännas under artikeln. Pandemin är ett hinder som är utanför parternas kontroll, och
därmed uppfylls de två första rekvisiten. Då det kommer till förutsebarheten beror det
på när kontraktet är slutet. För parterna i ett långvarigt kontrakt som slöts innan
pandemins början i slutet av 2019 kan man räkna med att de hade kunnat förutse sådana
konsekvenser som pandemin fått. Detsamma gäller det fjärde rekvisitet, parterna i ett
sådant långvarigt kontrakt kunde inte skäligen ha undvikit eller övervunnit hindret. Om
kontraktet däremot slöts först efter att de första fallen rapporterades i Wuhan, eller
speciellt efter att WHO deklarerade en pandemi, kan parterna inte längre hänvisa till att
pandemin inte varit förutsebar.222 Kontrakt som slutits efter dessa tidpunkter borde ha
tagit pandemin i beaktande samt förberett sig för dess verkningar i kontraktet.
COVID-19 anses också i de flesta fall vara en sådan händelse som förorsakar en
väsentlig ekonomisk obalans, även om det här också måste bedömas in casu.223 Även
om ett fall annars möter kraven för hardship krävs det också i doktrinen om hardship att
obalansen i kontraktet blivit väsentlig. Eftersom pandemin fortfarande är så ny har det
tyvärr inte ännu publicerats några rättsfall som är översatta om problemet med COVID19 och hardship.224

221

CISG-AC Opinion No. 20, s. 33
Hernández 2020, s. 77
223
Berger – Behn 2020, s. 129
224
Det finns några rättsfall som handlar om artikel 79, force majeure och COVID-19. Inget av dem är
ännu översätta. Ett exempel: District Court Riga, Latvia, 27 January 2021. Finns på iicl.law.pace.edu.
222

61

5.3.3

Rättspraxis om artikel 79 och hardship

Som tidigare nämnts finns det en hel del rättsfall och skiljedomar som berör hardship
under artikel 79. De flesta av dem har inte gett ansvarsbefrielse för hardship, men det
finns ingen enhetlig orsak bakom. En belgisk domstol har indikerat att ordet hinder i
artikel 79(1) också kan innehålla begreppet omständigheter, och det betyder inte att
prestationen måste vara omöjlig.225 I rättspraxis framkommer dock en åsikt att för att en
part ska undgå ansvar ska en typ av omöjlighet uppnås enligt artikel 79. 226 Den här
typen av omöjlighet är svår att uppnå endast på grund av de ändrade omständigheterna
och därför har inte heller ansvarsbefrielse getts på grund av hardship.
I det tidigare nämnda belgiska rättsfallet 227 hade parterna avtalat om försäljning av
stålrör, men efter att kontraktet slutits och före leverans ökade priset för stål med 70%.
Säljaren försökte omförhandla kontraktet till ett högre pris men köparen gick inte med
på detta. Domstolen av andra instans ansåg att det fanns en extern lucka i CISG
gällande förändringar i den ekonomiska situationen och gick därför till den tillämpliga
nationella lagen, i det här fallet fransk lag, för att fylla ut luckan. Det här skulle ha gett
säljaren rätt att sälja varorna till ett högre pris på grund av de förändrade ekonomiska
omständigheterna. Högsta domstolen ändrade dock det här beslutet eftersom de ansåg
att det var fråga om en intern lucka i konventionen, och därmed kunde inte nationell lag
användas. I stället skulle luckan fyllas ut med hjälp av de allmänna principer
konventionen är baserad på. Här hade domstolen tagit hjälp av UNIDROIT principerna,
och via dem kommit fram till att köparen måste gå med på att omförhandla kontraktet.
Här kan vi alltså se att nästan samma resultat uppnåddes trots att olika instrument
använts för att fylla en lucka.
Intressant i ovanstående rättsfall är att Högsta domstolen visserligen erkänt att ändrade
omständigheter som inte skäligen kunde förutses vid slutandet av kontraktet i vissa
situationer kan bilda ett sådant hinder som avses i artikel 79(1). Trots det har de valt att
225

UNCITRAL Digest 2016, s. 374
UNCITRAL Digest 2016, s. 375. Exempel på sådana rättsfall är UNILEX: Oberlandsgericht
Hamburg, Germany, 4 July 1997 och CLOUT case No. 54 [Tribunale Civile di Monza, 14 January 1993].
227
Cour de Cassation, Belgien, 19/07/2009, engelsk översättning finns tillgänglig på iicl.law.pace.edu.
226

62

se problemet som en intern lucka som måste fyllas ut, även om svaret hade kunnat tas
direkt ur konventionstexten. Även om domstolen alltså gick mot en mer enhetlig
tolkning genom att avvisa användning av tillämplig nationell lag har de ändå inte
lyckats göra tolkningen internationell. Det här visar igen på en tydlig homeward trend,
där domstolen varit påverkad av det egna landets system och lagar.
I ett franskt rättsfall från 2015228 ökade kostnaderna för råmaterial, och då vägrade
säljaren leverera varorna till avtalat pris på grund av hardship. Till följd av detta drog
köparen upp en åtgärd emot säljaren för att få kompensation för direkta kostnader och
utebliven vinst. Här försökte säljaren luta sig tillbaka på reglerna om hardship i
UNIDROIT principerna, men domstolen ansåg att det överhuvudtaget inte hade uppstått
hardship eftersom säljaren är den som ska bära risken för att prestationen blir mer
betungande än väntat, om parterna inte avtalat om något annat. Säljaren överklagade
beslutet eftersom de ansåg att domstolen inte tagit i beaktande frågan om ökningen i
kostnaden av råmaterial hade överskridit den normala risknivån som säljaren bär. Här
hade säljaren refererat till både fransk lag och UNIDROIT principerna, även om CISG
var den tillämpliga lagen i fallet. Också den högre domstolen ansåg att risken för
ändringar på marknaden låg hos säljaren, speciellt eftersom säljaren inte hade kunnat
visa på vilket sätt den ökade kostnaden hade påverkat balansen i kontraktet. I det här
fallet ansåg domstolen alltså att hardship inte alls existerat, och därför kunde varken
CISG eller några andra lagar eller principer tillämpas på frågan.
I ett franskt rättsfall från 2001229 höll domstolen fast vid att fluktuering i priset och
risken att produkten i ett senare led blir billigare än tänkt är något som hör till riskerna
för internationell handel och därmed något som parterna borde gardera sig emot genom
en klausul i avtalet. Också den polska domstolen 2013230 var av åsikten att eftersom
parterna inte avtalat om någon klausul om hardship hade de inte heller rätt att få
befrielse från sina skyldigheter på grund av det. I ett rättsfall från Tyskland 1997231 hade
marknadspriset för järnmolybden tredubblats, men trots det ansåg domstolen att risken
228

UNILEX: Cour de Cassation, Frankrike, 17/02/2015
UNILEX: Cour d’Appel de Colmar, Frankrike, 12/06/2001.
230
Court of Appeals, Polen, 26/11/2013. Engelskt abstrakt finns tillgängligt på iicl.law.pace.edu
231
Oberlandsgericht, Tyskland, 28/02/1997. Engelsk översättning finns tillgänglig på iicl.law.pace.edu
229

63

för en sådan ändring i marknadspriset ligger hos säljaren, speciellt då det var fråga om
ett kontrakt av spekulativ typ. De här fallen visar att parterna får bäst skydd genom att
lägga till en klausul om hardship i kontraktet, och att denna klausul ska gälla båda
parterna. Det här eftersom hardship i slutändan handlar om att det blivit en obalans i
avtalet mellan parterna, och det kan gälla vilken part som helst.

5.3.4

Diskussion och analys

I frågan om hardship som ansvarsbefrielse under artikel 79(1) kan vi se att problemet
mer verkar vara en akademisk diskussion, medan domstolarna har en ganska enhetlig
bedömning i fallen. Även om akademiker gillar att diskutera om hardship räknas som
ett sådant hinder som artikeln avser har domstolen ofta inte behövt ta det i beaktande,
eftersom de har ansett att hardship överhuvudtaget inte uppkommit. Det här behöver
alltså inte betyda att artikel 79 inte skulle ge ansvarsbefrielse för hardship, om hardship
skulle existera.
Ett undantag till ovannämnda är det belgiska rättsfallet från 2009232 som diskuterades i
ovanstående kapitel. Där gav domstolen ansvarsbefrielse på grund av hardship, men inte
direkt ur konventionen, utan de ansåg att det var fråga om en intern lucka och använde
sig av reglerna i UNIDROIT principerna. Detta trots att de samtidigt erkänt att
begreppet hinder i artikel 79 också kan innehålla ändrade omständigheter. Eftersom det
här syns en tydlig homeward trend kan det diskuteras om inte ansvarsbefrielse hade
kunnat ges direkt med grund i konventionstexten också. Då skulle ett tydligt
ställningstagande i frågan ha synts, medan det nu i stället verkade vara som att
domstolen ville gå den säkra vägen för att komma fram till resultatet.
Både den akademiska diskussionen och rättspraxis om frågan visar att hardship vid
internationell handel är svårt att uppnå, eftersom ändringar i pris och andra
omständigheter är sådant som parterna ska vara beredda på och kunna räkna med då de
gör avtal. I långvariga avtal är den här risken ännu större, och därför borde parterna
232

Cour de Cassation, Belgien, 19/07/2009, engelsk översättning finns tillgänglig på iicl.law.pace.edu

64

gardera sig emot detta och lägga till klausuler som skyddar dem mot stora förluster. Det
är viktigt att komma ihåg att det är avtalet mellan parterna som är det viktigaste, och om
parterna lagt till en klausul om omförhandling vid hardship är det det här som gäller.
Då den globala pandemin Covid-19 tog över världen i början av 2020 kunde flera av de
omständigheter som ändrades på grund av den nog räknas som hardship, eftersom de
var mycket svåra att förutspå och många beslut kom väldigt snabbt. Idag, då pandemin
pågått i över två år, är det däremot nog svårt för någon part i internationell handel att
referera till pandemin i fråga om hardship eller något annat hinder under artikel 79(1). I
det här skedet borde parterna förstå att inkludera klausuler om hardship eller andra
hinder, speciellt på grund av pandemin, i sina avtal, och på det sättet kunna undgå
ansvar vid sådana situationer. Pandemin har säkert också gjort parterna mer försiktiga
inför framtiden, och fler klausuler om förändrade omständigheter kommer nog att synas
i framtida avtal.

5.4 Kvittning utgående från CISG
5.4.1

Bakgrund

Kvittning är ett rätt vanligt begrepp, som dock inte har särskilt mycket källor då det
kommer till köprätt. Kvittning inom köprätten innebär att ett krav som den ena parten
har mot den andra kan dras av från det kravet som den andra parten är skyldig den
första, så att endast den ena parten behöver göra en betalning. Yrkandena uppstår i
allmänhet under samma kontrakt, men ibland kan det räcka att yrkandena uppstått från
samma handelsrelation för att kraven ska kunna kvittas mot varandra. Kvittningen kan
till exempel se ut så att säljaren kräver inköpspriset medan köparen kräver skadestånd.
Då kan dessa kvittas mot varandra, och endast den del som blir kvar betalas av den
parten. Enligt CISG-AC gäller detta ändå endast monetära krav då frågan svaras på
utgående från CISG, och icke-monetära krav tas inte alls i beaktande. Detta trots att

65

både UNIDROIT principerna och PECL innehåller regler om kvittning som också gäller
sådana här krav på utförandet.233
CISG innehåller inga direkta regler om kvittning. Det här har gjort att det ofta har
tolkats som att kvittning är en sådan fråga som faller utanför konventionens
tillämpningsområde och som därmed ska lösas med hjälp av tillämplig lag. Problemet
med det är att kvittning är en del av rättssystemet i en del länder, medan andra länders
domstolar kanske inte alls är bekanta med begreppet. Det här kan leda till mycket olika
resultat på annars liknande frågor. Enligt en opinion som CISG-AC gett ut borde
problemet med kvittning lösas direkt ut konventionen, så länge kvittningen grundar sig
på yrkanden som är styrda av CISG.234 Den senare delen är en självklarhet. Om parterna
har sådana yrkanden som inte är i CISG:s tillämpningsområde kan inte dessa yrkanden
heller kvittas utgående från CISG, men det betyder inte att inte någon del av kvittning
kan ske utgående från konventionen.
I rättspraxis kan man se att en del domstolar har ansett att kvittning endast kan ske om
yrkandena uppstått från samma kontrakt. Andra anser att så länge båda yrkandena
omfattas av CISG kan de kvittas mot varandra trots att de uppstått under olika kontrakt,
men i samma affärsrelation. CISG-AC verkar vara av den senare åsikten. Samma sak
framkommer också ur UNCITRAL Digest235, där författarna diskuterar att om
motkravet uppkommer utgående från konventionen, kan konventionen också tillämpas
på krav om kvittning.
CISG-AC:s opinion visar att konventionen accepterar principen om kvittning och att
frågan går att lösas med hjälp av de allmänna principer som konventionen är uppbyggd
på. Det finns också flera rättsfall som understöder det här tankesättet.236 En av de
principer som opinionen tar upp är principen om samtidig prestation, som går att
deducera ur artikel 58(1)237 och 81(2).238 Sista meningen i 81(2) är här särskilt
233

Mer om dessa regler senare i kapitlet.
CISG-AC Opinion No. 18, s. 1 och 10
235
UNCITRAL Digest, s. 332
236
Mer om dessa i följande underkapitel.
237
Article 58
234

66

intressant, eftersom den säger att om båda parterna ska göra en återbetalning, ska den
ske samtidigt. Det mest effektiva sättet att göra det här på är att kvitta summorna mot
varandra, så att endast den parten med den större ursprungliga skulden behöver göra en
betalning. Detsamma kan man också tänka sig att gäller då det är fråga om kvittning i
andra situationer.
En princip om kvittning kan också ses i artikel 88(3).239 Den här artikeln säger att om en
part som ska ta hand om en vara i enlighet med artikel 85 eller 86 sedan säljer den i
enlighet med 88(1), har rätt att av intäkterna från försäljningen behålla det belopp som
motsvarar utgifterna för vården av varan och försäljningen. Det här är också en typ av
kvittning, även om just det begreppet inte används i konventionen. De tre ovannämnda
artiklarna reflekterar idén om att en jämlik balans ska hållas mellan parterna och de
förbättrar också effektiviteten då problem uppstår.
För att kvittning ska kunna ske utgående från konventionen måste den ena parten skicka
ett meddelande till den andra parten om detta.240 Bakgrunden till det här ligger i att den
ena parten åberopar sin rätt att inte göra en betalning, medan den andra parten ofta
motsätter sig detta. För att en parts rätt under konventionen ska ha en legal effekt måste
den här rätten tillkännages den andra parten. Den här principen går att deducera ur flera
artiklar i konventionen, som specifikt reglerar om att en part måste ge meddelande åt
den andra parten för att klargöra sin rätt. Även om kvittning inte regleras specifikt i
konventionen kan det då ur dessa regler deduceras att också om en part vill klargöra sin
rätt för kvittning måste hen meddela den andra parten om detta.

(1) If the buyer is not bound to pay the price at any other specific time, he must pay it when the seller
places either the goods or documents controlling their disposition at the buyer’s disposal in accordance
with the contract and this Convention. The seller may make such payment a condition for handing over
the goods or documents.
238
Article 81
(2) A party who has performed the contract either wholly or in part may claim restitution from the other
party of whatever the first party has supplied or paid under the contract. If both parties are bound to
make restitution, they must do so concurrently
239
Article 88
(3) A party selling the goods has the right to retain out of the proceeds of sale an amount equal to the
reasonable expenses of preserving the goods and of selling them. He must account to the other party for
the balance.
240
CISG-AC Opinion No. 18, s. 12

67

UNIDROIT principerna innehåller separata regler om kvittning, och också dessa kan
användas som hjälp i frågan. Så som det tidigare framkommit går principerna att
använda för att tolka och fylla ut konventionen och därför kan den här källan ytterligare
ge svar på oklarheter. Kapitel 8 i principerna handlar om kvittning och innehåller 5
artiklar. En av skillnaderna jämfört med CISG är att parterna enligt principerna kan
kvitta också annan prestation än monetär. Exempel på sådan annan prestation är
liknande varor eller tjänster, som parterna har yrkanden mot varandra på. Enligt CISGAC har inte dessa inkluderats i kvittning under CISG eftersom sådana här tillfällen inte
uppstår under konventionen, utan det är så gott som alltid fråga om ett utbyte av varor
mot pengar.241 Förutom den här skillnaden fungerar kvittning likadant under CISG
enligt CISG-Ac:s opinion som reglerna i UNIDROIT principerna. Det här gäller till
exempel problem som kvittning i olika valutor kan ge och regeln om att kvittningen
sker genom meddelande till den andra parten. Också PECL innehåller regler om
kvittning i kapitel 13, och dessa ser mycket lika ut jämfört med reglerna i UNIDROIT
principerna.

5.4.2

Rättspraxis om kvittning utgående från CISG

Det finns en hel del rättsfall där kvittning varit en del av frågan i fallet, men ett stort
problem har varit att domstolen inte alltid förklarat varför den dömt på ett visst sätt.
Kvittning har endera tillåtits eller förbjudits, utan någon förklaring på vilka grunder det
gjorts. Det här medför problem eftersom man då inte kan avgöra om det gjorts utgående
från konventionen, eller om domstolen använt tillämplig nationell lag för att komma
fram till resultatet.242 CISG-AC är här av den åsikten att det kan antas att om domstolen
är tyst om lagvalet i kvittningsfrågan har den använt samma lag som i det övriga fallet, i
dessa fall alltså CISG.243

241

CISG-AC Opinion No. 18, s. 8
Exempel på sådana fall där kvittning godkänts utgående från CISG utan förklaringar är
Oberlandsgericht Köln, Germany, 14 August 2006 och Landgericht Bamberg, Germany, 23 October 2006
(engelsk översättning för båda finns på iicl.law.pace.edu). I ett ryskt rättsfall, The International
Commercial Arbitration Court at the Russian Federation, Russian Federation 9 June 2004, har domstolen
istället använt sig av tillämplig lag i kvittningsfrågan, utan att förklara varför.
243
CISG-AC Opinion No. 18, s. 4
242

68

En stor del av rättspraxis visar att kvittning inte omfattas av CISG och att frågan om
kvittning därför ska bedömas med hjälp av den tillämpliga nationella lagen enligt artikel
7(2).244 En italiensk domstol245 ansåg att största delen av doktrinen visar att kvittning
inte regleras av CISG, och valde därför samma väg. En del domstolar har också
refererat till artikel 4246 i förklaringen till lagvalet. CISG artikel 4 säger att
konventionen endast reglerar ingående av avtal om köp och de rättigheter och
skyldigheter för parterna som härrör från ett sådant avtal.247 Eftersom CISG endast
reglerar ovanstående områden, är kvittning en fråga som exkluderats ur konventionen
och därför ska tillämplig lag användas i stället.
Enligt ett tyskt rättsfall från 2009248 har domstolen godkänt kvittning utgående från
CISG eftersom motkravet var baserat på samma kontrakt som det ursprungliga kravet.
Detsamma gällde ett tyskt rättsfall från 2014.249 Här har domstolen konstaterat att CISG
inte i sig reglerar kvittning, men att en princip om saken kan deduceras ur dess artiklar.
Domstolen har refererat bland annat till artikel 58(1) och 81(2) om principen om
samtidig prestation, som i ovanstående kapitel nämnts som den princip som kan tillåta
kvittning under CISG. Också ett rättsfall från 1999250 ansåg att principen om samtidig
prestation är en sådan allmän princip som menas i artikel 7(2), och därför kan kvittning
godkännas direkt utgående från konventionen, så länge yrkandena har uppstått ur
samma kontrakt.

244

Se till exempel Polimeles Protodikio Athens, Greece, 2009; CLOUT Case No. 288 [Oberlandsgericht
München, Germany, 28 January 1998]; CLOUT Case No. 281 [Oberlandsgericht Koblenz, Germany, 17
September 1993]
245
Tribunale Padova, Italy, 25 February 2004, engelsk översättning finns tillgänglig på iicl.law.pace.edu
246
“Article 4
This Convention governs only the formation of the contract of sale and the rights and obligations of the
seller and the buyer arising from such a contract. In particular, except as otherwise expressly provided in
this Convention, it is not concerned with:
(a) the validity of the contract or of any of its provisions or of any usage; (b) the effect which the contract
may have on the property in the goods sold.”
247
Se bland annat High Court Seoul, Republic of Korea, 23 July 2009, översättning finns tillgänglig på
iicl.law.pace.edu
248
Landgericht Stuttgart, Germany, 29 October 2009, engelsk översättning finns tillgänglig på
iicl.pace.law.edu
249
CLOUT Case No. 1884 [Bundesgerichtshof Germany, 24 September 2014]
250
CLOUT Case No. 348 [Oberlandsgericht Hamburg, Germany, 26 November 1999]

69

I ett schweiziskt rättsfall251 kan man se att domstolen inte godkände kvittning under
CISG eftersom kraven uppkommit under olika kontrakt, och därför hade domstolen i
stället dömt frågan utgående från tillämplig nationell lag. Detta trots att kraven nog
uppkommit ur samma affärsrelation, och också motkravet var reglerat av CISG.

5.4.3

Diskussion och analys

Även om det inte finns så mycket svensk- eller engelskspråkig litteratur om frågan om
kvittning under CISG, har frågan gett upphov till en hel del problem och divergerande
rättspraxis. I analysen av rättsfall kan man se att domstolarna är medvetna om detta, och
har valt att följa den doktrin och rättspraxis som de ansett passande. En hel del
domstolar har inte alls motiverat sitt lagval och därför är det svårt att dra några
slutsatser ifrån dem. Gemensamt för dem som motiverat varför de ansett att kvittning
inte är reglerat av CISG är att de ansett att frågan är helt exkluderad ur CISG. Med
tanke på att begreppet inte alls förekommer i konventionen kan det förstås, men
samtidigt är det rätt vanligt att en part vill kvitta ett motkrav i stället för att vara tvungen
att genomgå flera betalningar.
Att kvittning är en lucka i konventionen kan inte undgås, eftersom frågan inte regleras
överhuvudtaget. De domstolar som bedömt kvittning utgående från konventionen har
ansett att det är fråga om en intern lucka som ska fyllas med hjälp av allmänna
principer. Flera rättsfall har här deducerat principen om samtidig prestation, så som
också CISG-AC gjort, och utgående från den här principen också rättfärdigat kvittning
under konventionen. Med tanke på den enhetliga och internationella tolkningen är det
här sättet att föredra. Eftersom principen går att deducera ur flera av konventionens
artiklar kan den räknas som en av de allmänna principer som konventionen är uppbyggd
på, och går därför att använda som hjälp i utfyllnaden av interna luckor. Eftersom
kvittning går ut på att effektivisera prestationerna då det uppstår problem kan principen
om samtidig prestation användas på fenomenet.

251

CLOUT Case No. 933 [Federal Court Switzerland, 20 December 2006]

70

Med tanke på de grundläggande målen för tolkning och utfyllnad av konventionen är
det senare sättet att se på kvittning att föredra. Eftersom det redan finns en hel del
rättspraxis som också följer det här sättet i frågan skulle det bästa vara om ny doktrin
och nya rättsfall som handlar om frågan skulle använda dessa som förebild, eftersom
kvittning ändå är ett brett förekommande fenomen.

71

6. Diskussion och sammanfattning
6.1 Sammanfattning
Trots att CISG fortfarande har en del att förbättra då det kommer till enhetlig tolkning
av konventionen kan den ändå ses som en succé då det handlar om att skapa en
internationellt harmoniserad köplag. En konvention som är menad att kunna användas
trots utveckling av teknik och globalisering kan inte innehålla sådana regler som inte
uppfyller kraven på flexibilitet. Samtidigt ger denna flexibilitet också utrymme för olika
divergerande tolkningsmöjligheter. Det här minskar i sin tur på konventionens
enhetlighet och internationalitet, och den säkerhet som detta ger parterna. Artikel 7 i
konventionen ger verktyg till tolkningen, men samtidigt kan också rekvisiten i artikel 7
tolkas på olika sätt, och leda till i olika slutresultat.
En av orsakerna till att det uppstår problem i tolkningen av CISG är att konventionen
inte innehåller några regler för vilka tolkningsmetoder- och principer som ska användas.
Sådana här metoder hittas i stället i Wienkonventionen om traktaträtten, som gäller för
alla internationella traktat. Trots det är inte metoderna i Wienkonventionen heller helt
klara, utan ger mer en överblick över hur man ska göra för att tolka. Wienkonventionen
ger allmänna regler för tolkning, som sedan kan fyllas ut med hjälp av supplementära
tolkningsmedel. Sådana här tolkningsmedel finns det en del av och de är också mycket
användbara då det kommer till tolkning av CISG.
CISG artikel 7(1) anger målen med tolkningen av konventionen. Den ska tolkas med
tanke på dess internationella karaktär, enhetligt och med principen om god tro i
internationell handel i beaktande. Artikel 7(2) berättar hur luckor ska fyllas ut – med
hjälp av de allmänna principer konventionen är uppbyggd på eller, i brist på sådana
principer, med hjälp av den tillämpliga nationella lagen. Både konventionens mål och
sätten att fylla ut luckor har lett till en del diskussioner och problem, som kan vara svåra
att lösa utgående från konventionen.

72

Vidare har det diskuterats huruvida andra internationella rättsprinciper kan användas för
att fylla ut konventionen, för att bättre nå målen med konventionen. Här har både de
internationella UNIDROIT principerna och de europeiska PECL och DCFR diskuterats.
Av de här är det endast de förstnämnda som borde användas som utfyllnad av CISG,
eftersom de är de enda som har samma geografiska tillämpningsområde. I rättspraxis
kan man ändå se att också speciellt PECL ofta använts som hjälp. Eftersom PECL och
DCFR endast gäller för Europa borde de inte i sig själv användas som hjälp i tolkning
och utfyllnad av konventionen. UNIDROIT principerna däremot passar mycket bra, och
de går att använda också utan att parterna skilt avtalat om dem. Genom att i första hand
använda sig av UNIDROIT principerna som hjälp i utfyllnaden av konventionen, i
stället för tillämplig nationell lag, kan man komma närmare målen om enhetlighet och
internationalitet.
För att få en djupare förståelse i de problem med enhetlighet och internationalitet som
konventionen gett upphov till har jag gått igenom en del problemområden. Dessa
problemområden är sådana som i både doktrin och rättspraxis gett upphov till
divergerande tolkningar och där det än idag finns olikheter i resultaten. Även om det
finns många fler områden som gett upphov till problem har jag i den här avhandlingen
fokuserat på problemen med dröjsmålsränta under artikel 78, skadestånd under artikel
74, hardship under artikel 79 och det allmänna problemet om kvittning kan ske
utgående från konventionen.
Problemet som handlar om dröjsmålsränta är ett omfattande problem som gett upphov
till flera olika lösningar, och därför är det ett belysande exempel om den tolknings- och
utfyllnadsproblematiken som finns inom konventionen. Det framgår av analysen att
även om det finns en lösning som av många akademiker och domstolar anses vara den
rätta, till exempel den lösning som CISG-AC gett, finns det fortfarande avvikande
åsikter. Dessa leder till fortsatta olikheter i tolkningen. Problemen som skadestånd gett
upphov till har främst visat sig genom frågor om huruvida advokatarvoden och andra
utomrättsliga kostnader kan ersättas som skadestånd samt om skadad goodwill är en
ersättningsgill skada.

73

Om hardship är en sådan omständighet som kan leda till ansvarsbefrielse under artikel
79 har gett upphov till nya diskussioner i och med den globala pandemin Covid-19.
Frågan var också innan det omdiskuterad. Här har akademiker inte varit överens om
huruvida begreppet omständigheter, som används för att förklara hardship, också kan
räknas in under begreppet hinder, som är ordvalet i artikel 79. Kvittning däremot har
varit omdiskuterat eftersom konventionen inte överhuvudtaget innehåller regler om
kvittning. Däremot finns det en del allmänna principer som säger för att kvittning ska
kunna ske också utgående från konventionen.
Ur problemanalysen om alla dessa problem framgår att det inte endast handlar om att
tolkningen leder till olika resultat, utan också att det finns flera tillvägagångssätt att
komma fram till samma resultat. Detta ger inte den säkerhet som det är meningen att
konventionen ska ge parterna. I många fall kan UNIDROIT principerna ge hjälp i
tolkning och utfyllnad av konventionen, men alltid är det inte den bästa vägen att gå.
Till exempel i fråga om dröjsmålsränta kan principerna inte helt uppnå konventionens
mål i frågan, och då finns det andra, bättre sätt att gå till väga. I de flesta fall är ändå
UNIDROIT principerna ett mycket bra sätt att undvika att använda sig av tillämplig
nationell lag, och samtidigt undvika att falla för en homeward trend.

6.2 Framtiden för CISG
CISG kan av flera orsaker anses vara en succé. Bland annat har den både fått status som
en köplag i sig själv, och den har använts som modell för flera andra lagar och
principer. Att konventionen ratificerats av så många länder världen över visar att det
fanns ett behov av en enhetlig internationell köplag, och det är också ett tecken på att
konventionen lyckats. Samtidigt har inte processen att ta i bruk och använda
konventionen varit helt problemfri, och konventionen innehåller en hel del luckor.
Enligt DiMatteo finns det två problem som hindrar CISG att nå sin fulla, avsedda
kapacitet: problemet med tolkning och problemet med konventionens omfattning och

74

begriplighet.252 En avtalspart vill ha en viss nivå av säkerhet och förutsebarhet då hen
ingår ett avtal, och här kan problemet med de divergerande tolkningarna vara emot det
målet. Om en artikel går att tolka på flera olika sätt ger det inte den säkerhet som
behövs vid internationell lag. Dessutom väljer en avtalspart hellre en sådan lag som är
lätt att förstå, och omfattningen av CISG gör att det här inte alltid är fallet med
konventionen. De här problemen kan ofta gå in i varandra, och problemen kan leda till
att avtalsparterna väljer att inte använda CISG till förmån för någon annan enklare, ofta
nationell lag. Ifall det här blir en trend finns det risk att konventionen dör ut. Samtidigt
ökar förståelsen för konventionen hela tiden, och i och med det här försvinner också
problemet med dess omfattning och begriplighet.
Att det finns rättspraxis utgående från konventionen från hela världen är i sig ett gott
tecken, men de här rättsfallen visar också att det finns mycket divergens i tolkningen.
Det här betyder att konventionens mål om internationalitet och enhetlighet i tolkningen
inte alltid lyckats. Ett sätt att undvika dessa luckor skulle vara genom tillägg eller
ändringar i konventionen, men också det här kräver noggrann eftertanke, med risken att
nya tolkningsproblem eller luckor uppstår. Tanken med konventionen var att det skulle
vara en statisk köplag, och ett bättre sätt att skapa förståelse för konventionen är nog att
ta hjälp av all den doktrin och rättspraxis som bildats runt den. På det här sättet kan man
få klarhet också i de otydliga reglerna i konventionen, utan att behöva ändra dem. På
grund av samhällelig och teknisk utveckling finns det risk att nya problem med
konventionen uppstår, men så länge det finns en rättslig diskussion om problemen kan
de också få en enhetlig lösning. I något skede kommer man vara tvungen att skapa en ny
köplag eller alternativt revidera den gamla, men just nu ger CISG tillräckliga regler för
internationella köp av varor.
Ett av problemen med tolkningen av CISG är att den inte ger regler för vilken
tolkningsmetod som ska användas, utan anger endast vad målet med tolkningen är. Det
här har lett till att flera olika tolkningsmetoder och principer använts för att tolka samma
artikel i konventionen, vilket i sin tur leder till varierande resultat. För att i framtiden

252

DiMatteo 2014, s. 731

75

säkerställa en mer enhetlig tolkning kunde man fastställa att vissa tolkningsmetoder
tillämpas på vissa fastslagna problem och luckor som finns i konventionen. 253 För att
göra det här officiellt skulle det dock krävas att nya regler tillsattes i konventionen,
vilket som ovan nämnt skulle kunna leda till ytterligare problem. En viss
tolkningsmetod kan ändå få status som allmän norm om den används tillräckligt.
Problemet är att det här tar lång tid och risken finns att den som tolkar ändå använder
någon annan tolkningsmetod än vad som är normen. Trots det är nog det här det bästa
och säkraste sättet att säkerställa enhetlig tolkning – att genom praxis fastställa de olika
tolkningsmetoderna och -principerna.
Ett av de största problemen som CISG har stött på då det gäller tolkningen av dess
artiklar är tendensen till homeward trend. Homeward trend, att domstolen på ett eller
annat sätt dömer till förmån för den egna nationella lagen, har synts i flera avgöranden
från många olika länder. Så länge det är de nationella domstolarna som dömer också
CISG-fall kan det vara svårt att helt undgå trenden. Samtidigt, som det diskuterats
tidigare i avhandlingen, är inte heller en allmän CISG-domstol ett bra alternativ
eftersom en sådan i praktiken skulle vara mycket svårt att uppföra. För att komma
undan homeward trend behöver domstolarna kunskap och kännedom i CISG:s regler
samt insikt i risken med homeward trend. Om domstolen är medveten om risken har de
också möjlighet att undvika den.
Förhoppningen för framtiden är att domstolar och akademiker får mer kunskap om
CISG. På det här sättet kan man undgå de flesta problem som uppstått utgående från
konventionen. Det kunde tänkas att konventionen under dess 30 år i kraft redan skulle
ha blivit så allmänt känd och använd att den inte längre skulle vara oklar, men samtidigt
är det viktigt att komma ihåg att konventionen används världen över. Det är väldigt
många olika stater och dess domstolar som behöver få kunskap om konventionen och
dess användning för att fullständig enhetlighet ska nås. Idag översätts konventionen och
dess rättspraxis till allt fler språk, och det här ökar chanserna för den enhetlighet och
internationalitet som är konventionens mål.254
253
254

DiMatteo 2014, s. 727
DiMatteo 2014, s. 730

76

6.3 Avslutande diskussion
Som avslutande diskussion kommer jag ännu ge svar på de forskningsfrågor som
ställdes i första kapitlet.

Första frågeställningen var vilka tolkningsmetoder och

principer som borde användas för att konventionens mål ska uppfyllas. Som svar på
frågeställningen har jag kommit fram till att en gemensam tolkningsmetod borde
presenteras, för att kunna undvika olikheter. Tolkningsmetoden kan vara olik beroende
på vilken artikel som tolkas, men det viktigaste skulle vara att samma metod skulle
användas vid för samma artikel. Som diskuterats ovan är det här en långvarig process
som endast kan få klara svar genom praxis.
Följande frågeställning handlade om hur konventionen kan behålla sin internationella
karaktär då tillämplig nationell lag används för att fylla ut den. Att konventionen har
som mål att den ska tolkas enhetligt och internationellt men samtidigt får domstolarna
möjlighet att använda tillämplig nationell lag kan tyckas säga emot varandra. Tanken
har ändå varit att den tillämpliga nationella lagen endast ska användas på sådana frågor
som är helt exkluderade ur konventionen. Som vi sett i analysen om de olika
problemområdena är detta ändå inte fallet i praktiken, utan tillämplig nationell lag har
använts också då andra möjligheter funnits till hands. Om regeln i artikel 7(2) används
på det här sättet betyder det att målen i 7(1) inte uppfylls. Användningen av tillämplig
nationell lag borde vara ultima ratio, och det här verkar, som tur, bli en allt vanligare
uppfattning.
På frågan om det finns några andra internationella rättsregler som kan användas för att
fylla ut en lucka, som bättre skulle uppfylla målen är svaret ja. UNIDROIT principerna
fungerar mycket bra som material för att tolka och fylla ut konventionen. Principerna
kan såklart användas om parterna särskilt avtalat om det, men de kan också användas i
sig självt. Genom att använda sig av dessa principer kan man bättre fylla målen om den
internationella karaktären. Det finns inga andra principer som uppnått samma
internationella status som UNIDROIT principerna, och därför kan ingen av de andra
publicerade rättsprinciperna användas i samma utsträckning som de förstnämnda.

77

För att målen om internationalitet, enhetlighet och god tro ska uppfyllas måste den som
tolkar alltid ha dessa mål i åtanke. Att använda den tillämpliga nationella lagen borde
alltid vara den sista utvägen, och i stället kan till exempel UNIDROIT principerna
användas. På det här sättet säkerställs konventionens internationalitet. Med tanke på den
stora mängd rättspraxis och doktrin som redan finns, varav det hela tiden publiceras
mer, har domstolar möjlighet att lära sig mer om konventionen och hur den har tolkats.
Genom att domstolen använder sig av dessa källor då de tolkar konventionen kan också
en enhetlig tolkning säkras. Det finns alltså ingen snabb lösning som skulle åtgärda
problemen på en gång, men det finns ändå metoder som skulle underlätta och minska på
problemen.

78

Källor
Litteratur och artiklar
Berger, Klaus Peter – Behn, Daniel, Force Majeure and Hardship in the Age of Corona:
A Historical and Comparative Study. McGill Law Journal, 6(4) 2020, s. 79-130
Bjorge, Eirik, The Evolutionary Interpretation of Treaties. Oxford University Press
2014
Bonell, Michael Joachim, An international restatement of contract law: the UNIDROIT
principles of international commercial contracts. Transnational Publishers 2005
Buga, Irina, Taking the International Approach to the CISG: The Gap-Filling Role of
the UNIDROIT Principles and the Principles of European Law. Revista romana de
Drept Comunitar, 2009(6) 2009, s. 108-120
CISG-AC Opinion No. 14, Interest under Article 78 CISG, Rapporteur: Professor
Doctor Yeşim M. Atamer, Istanbul Bilgi University, Turkey. Adopted unanimously by
the CISG Advisory Council following its 18th meeting, in Beijing, China on 21 and 22
October 2013
CISG-AC Opinion No. 18, Set-off under the CISG, Rapporteur: Professor Doctor
Christiana Fountoulakis, University of Fribourg, Switzerland. Adopted by the CISG
Advisory Council following its 24th meeting in Antigua, Guatemala, on 2 February
2018
CISG-AC Opinion No. 20, Hardship under the CISG, Rapporteur: Prof. Dr. Edgardo
Muñoz, Universidad Panamericana, Guadalajara, Mexico. Adopted by the CISG
Advisory Council following its 27th meeting, in Puerto Vallarta, Mexico on 2 – 5
February 2020.
DiMatteo, Larry A - Janssen, André, Interpretive Methodologies in the Interpretation of
the CISG, s. 79-101 i verket DiMatteo, Larry A, International Sales Law: A Global
Challenge. Cambridge University Press 2014.
DiMatteo, Larry A, Contractual Excuse Under the CISG: Impediment, Hardship, and
the Excuse Doctrines. Pace International Law Review, 27(1) 2015, s. 258-305

vi

Eiselen, Stieg, Literal Interpretation: The meaning of the Words, s. 61-90 i verket
Janssen, André - Meyer, Olaf, CISG Methodology. Sellier. European Law Publishers
2009
Fahner, Johannes Hendrik, In Dubio Mitius: Advancing Clarity and Modesty in Treaty
Interpretation. The European Journal of International Law, 32(3) 2021, s. 835-861
Felemegas, John, Introduction, s. 1-38 i verket An International Approach to the
Interpretation of the United Nations Convention on Contracts for the International Sale
of Goods (1980) as Uniform Sales Law. Pace Institute of International Commercial Law
2007
Ferrari, Franco, Homeward Trend: What, Why and Why Not, s. 171-206 i verket
Janssen, André - Meyer, Olaf, CISG Methodology. Sellier. European Law Publishers
2009
Hernández, Juan Pablo, CISG Hardship Exemption in the Time of COVID-19. The
Treaty Examiner, 2 2020, s. 71-79
Hjertstedt, Mattias, Beskrivning av rättsdogmatisk metod: om innehållet i metodavsnitt
vid användning av ett rättsdogmatiskt tillvägagångssätt, s. 165-173 i verket
Mannelquist, Ruth – Ingmanson Staffan – Ulander-Wänman Carin, Festskrift till Örjan
Edström, Umeå: Juridiska institutionen, Umeå universitet 2019
Komarov, Alexander S, Internationality, uniformity and observance of good faith as
criteria in interpretation of CISG: some remarks on article 7(1). Journal of Law and
Commerce, 5/2005, s. 75-85.
Kuster, David - Andersen, Camilla Baasch. Hardly room for hardship - a functional
review of article 79 of the CISG. Journal of Law and Commerce, 35(1) 2016, s. 1-20
Lando, Ole, Soft Laws as Models for the Improvement of CISG, s. 694-703 i verket
DiMatteo, Larry A, International Sales Law: A Global Challenge. Cambridge
University Press 2014
Lassila, Laura, General Principles and Convention on Contracts for the International
Sale of Goods (CISG) – Uniformity under an Interpretation Umbrella?, Russian Law
Journal 5(2) 2017, s. 113–128
Lazerow, Herbert I, Uniform Interpretation of CISG. International Lawyer 52(3) 2019. s
369-391

vii

Leiss, Johann R, The Juridical Nature of General Principles, s. 79-99 i verket Andenas,
Mads - Fitzmaurice, Malgosia - Tanzi, Attila - Wouters, Jan, General Principles and the
Coherence of International Law. Brill Nijhoff, 2019
Linderfalk, Ulf, Om tolkningen av traktater. Studentlitteratur Lund, 2001
Linderfalk, Ulf, Is Treaty Interpretation an Art or a Science? International Law and
Rational Decision Making. The European Journal of International Law, 26(1) 2015, s.
169-189
Linderfalk, Ulf, General Principles as Principles of International Legal Pragmatics: The
Relevance of Good Faith for the Application of Treaty Law, s. 100-116 i verket
Andenas, Mads - Fitzmaurice, Malgosia - Tanzi, Attila - Wouters, Jan, General
Principles and the Coherence of International Law. Brill Nijhoff, 2019
Magnus, Ulrich, Interpretation and gap-filling in the CISG and in the CESL. Journal of
international trade law & policy, 11(3) 2012, s. 266-280
Mazzotta, Francesco G, Good Faith Principle: Vexata Quaestio, s. 120-134 i verket
DiMatteo, Larry A, International Sales Law: A Global Challenge. Cambridge
University Press 2014
Merkouris, Panagiotis, In Dubio Mitius, s. 259-306 i verket Klingler, Joseph Parkhomenko, Yuri - Salonidis, Constantinos, Between the Lines of the Vienna
Convention?: Canons and Other Principles of Interpretation in Public International Law.
Wolters Kluwer 2018.
Oral, Tugce, Exemption from Liability according to the Art. 79 of the Convention on
International Sale of Goods. Juridical Tribune, 9(3) 2019, s. 644-658.
Oser, David, The UNIDROIT Principles of International Commercial Contracts: A
Governing Law? Martinus Nijhoff Publishers 2008
Palchetti, Paolo, The Role of General Principles in Promoting the Development of
Customary International Rules, s. 47-59 i verket Andenas, Mads - Fitzmaurice,
Malgosia - Tanzi, Attila - Wouters, Jan, General Principles and the Coherence of
International Law. Brill Nijhoff, 2019
Ramberg, Jan - Herre, Johnny, Internationella köplagen (CISG): En kommentar. 3e
upplagan. Norstedts juridik 2009.

viii

Saidov, Djakhongir, Damages: The Need for Uniformity. Journal of Law and
Commerce, 25(1) 2005, s. 393-404
Saidov, Djakhongir, The Law of Damages in International Sales: The CISG and Other
International Instruments. London: Bloomsbury Publishing Plc 2008
Sandvik, Björn - Sisula-Tulokas Lena, Internationella köplagen. Lakimiesliiton
kustannus 2013.
Schwenzer, Ingeborg - Hachem, Pascal, The Scope of the CISG Provisions on
Damages, s. 91-105 i verket Saidov, Djakhongir - Cunnington, Ralph, Contract
Damages: Domestic and International Perspectives. Hart publishing 2008.
Schwenzer, Ingeborg, Divergent Interpretations: Reasons and Solutions, s. 102-119 I
verket DiMatteo, Larry A, International Sales Law: A Global Challenge. Cambridge
University Press, 2014.
Sheehy, Benedict, Good Faith in the Cisg: The Interpretation Problems of Article 7
(October 5, 2004). (2007) Review of the Convention on Contracts for the International
Sale of Goods (CISG) ed. by Pace International Law Review 153-196
Smits, Jan M, Problems of Uniform Laws, s. 605-611 I verket DiMatteo, Larry A,
International Sales Law: A Global Challenge. Cambridge University Press, 2014.
Stern, Birgitte, Interpretation in International Trade Law, s. 111-128 i verket
Fitzmaurice, Malgosia - Elias, Olufemi - Merkouris, Panos, Treaty Interpretation and
the Vienna Convention on the Law of Treaties: 30 Years on. Martinus Nijhoff
Publishers, 2010.
Viscasillas, Pilar Perales, Interpretation and gap-filling under the CISG: contrast and
convergence with the Unidroit Principles. Revue de droit uniforme, 22(1) 2017, s. 4-28
Von Bar, Christian – Clive, Eric M – Schulte-Nölke, Hans, Principles, definitions and
model rules of European private law: Draft Common Frame of Reference (DCFR).
Sellier. European Law Publishers 2009
Wethmar-Lemmer, Marlene, The Vienna Sales Convention and gap-filling. Journal of
South African Law, 2012(2) 2012, s. 274-300
Zeller, Bruno, CISG and the unification of international trade law. Routledge-Cavendish
2007.

ix

Zeller, Bruno, The Observance of Good Faith in International Trade, s. 133-150 i verket
Janssen, André - Meyer, Olaf, CISG Methodology. Sellier. European Law Publishers
2009

Författningar
The United Nations Convention on Contracts for the International Sale of Goods,
Vienna 1980.
Vienna Convention on the Law of Treaties, Vienna 1969.

Internationella principer
UNIDROIT Principles of International Commercial Contracts, International Institute for
the Unification of Private Law (UNIDROIT), Rome 2016.
Principles of European Contract Law 2002

Rättsfall
Belarus
CLOUT Case No. 499 [Supreme Economic Court of the Republic of Belarus, Belarus,
20 May 2003]
Belgien
Cour de Cassation, Belgien, 19 June 2009
Frankrike
UNILEX: Court of Arbitration of the International Chamber of Commerce, France,
December 1996
Clout Case No. 313 [Cour d’appel, Grenoble, France, 21 October 1999]
UNILEX: Cour d’Appel de Colmar, Frankrike, 12 June 2001
UNILEX: Cour de Cassation, Frankrike, 17 February 2015
Grekland
Monomeles Protodikio Thessalonikis, Grekland 2007

x

UNILEX: Multi-Member Court of first instance of Athens, Greece, 2009
Polimeles Protodikio Athens, Greece, 2009
Italien
Tribunale Padova, Italy, 25 February 2004
Japan
Chiho Saibansho Tokyo, Japan 03 June 2019
Kina
UNILEX: CIETAC China International Economic and Trade Arbitration Commission,
1 February 2000
China International Economic and Trade Arbitration Commission, Peoples Republic of
China, 2 September 2005
Korea
High Court Seoul, Republic of Korea, 23 July 2009
Nederländerna
Rechtbank Amsterdam, Netherlands 20 November 2020
Rechtbank Noord-Nederland, Netherlands, 9 February 2022
Rechtbank Noord-Nederland, Netherlands, 5 January 2022.
Polen
Court of Appeals, Polen, 26 November 2013
Ryssland
The International Commercial Arbitration Court at the Russian Federation, Russian
Federation, 9 June 2004
Tribunal of International Commercial Arbitration at the Russian Federation Chamber of
Commerce and Industry, Ryssland, 14 December 2005
Schweiz
CLOUT Case No. 933 [Federal Court Switzerland, 20 December 2006]

xi

Tribunal cantinal du Valais, Switzerland 28 January 2009
Obergericht Bern, Switzerland 23 January 2018
Tyskland
CLOUT Case No. 281 [Oberlandsgericht Koblenz, Germany, 17 September 1993]
CLOUT Case No. 166 [Schiedsgericht der Handelskammer Hamburg, Germany, 21
March 1996]
UNILEX: Oberlandsgericht Köln, Germany 21 May 1996
Oberlandsgericht, Tyskland, 28 February 1997
Landgericht Stuttgart, Germany, 29 October 2009
CLOUT Case No. 1884 [Bundesgerichtshof Germany, 24 September 2014]
USA
Circuit Court, United States, 19 November 2002.
District Court Pennsylvania, United States, 2 August 2021
District Court Texas, United States, 20 September 2021
Österrike
CLOUT Case No. 93 [Internationales Schiedsgericht der Bundeskammer der
gewerblichen Wirtschaft-Wien, Austria, 15 June 1994]
CLOUT Case No. 94 [Internationales Schiedsgericht der Bundeskammer der
geweblichen Wirtschaft-Wien, Austria, 15 June 1994]

Internetkällor
Bauer, Patricia, Vienna Convention on the Law of Treaties. Encyclopedia Britannica,
16 May. 2021, https://www.britannica.com/topic/Vienna-Convention-on-the-Law-ofTreaties, senast besökt 13 januari 2022
CISG-AC
https://www.cisgac.com/

xii

Senast besökt 29 november 2021
Databasen CLOUT
https://www.uncitral.org/clout/
Senast besökt 30 november 2021
Pace Law
https://iicl.law.pace.edu/cisg/cisg
Senast besökt 08 mars 2022
UNILEX
http://www.unilex.info/
Senast besökt 07 mars 2022
UNIDROIT
https://www.unidroit.org/about-unidroit/overview/
Senast besökt 26 oktober 2021
https://www.unidroit.org/instruments/commercial-contracts/unidroit-principles2016/overview/
Senast besökt 26 oktober 2021
UNCITRAL
https://uncitral.un.org/en/texts/salegoods/conventions/sale_of_goods/cisg
Senast besökt 01 mars 2022
UNCITRAL Digest of Case Law on the United Nations Convention on Contracts for
the International Sale of Goods UNITED NATIONS COMMISSION ON
INTERNATIONAL TRADE LAW UNITED NATIONS New York, 2016, se
https://uncitral.un.org/sites/uncitral.un.org/files/mediadocuments/uncitral/en/cisg_digest_2016.pdf
Senast besökt 01 mars 2022

xiii

