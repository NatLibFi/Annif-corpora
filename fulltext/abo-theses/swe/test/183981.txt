Pedagogiskt ledarskap bland lärare
inom småbarnspedagogik
En kvalitativ studie om lärares uppfattningar om sitt eget
pedagogiska ledarskap

Nadja Finnholm
Avhandling pro gradu i pedagogik
Fakulteten för pedagogik och välfärdsstudier
Allmän pedagogik
Åbo Akademi
Vasa 2022
Handledare: Michael Uljens

1

Abstrakt
Författare
Finnholm, Nadja

Årtal
2022

Arbetets titel
Arbetsrubrik: Pedagogiskt ledarskap bland lärare inom småbarnspedagogik
Opublicerad avhandling i pedagogik för pedagogie magisterexamen.

Sidantal (tot.)
104 (114)

Vasa: Åbo Akademi. Fakulteten för pedaogik och välfärdsstudier.
Syftet med denna avhandling är att undersöka det pedagogiska ledarskapet ur ett
småbarnspedagogiskt lärarperspektiv. För att tjäna syftet har en forskningsfråga formulerats:
Vilka olika sätt att uppfatta det egna pedagogiska ledarskapet har lärare inom småbarnspedagogik?

Avhandlingen bygger på en kvalitativ fenomenografisk studie. Informanterna som deltagit i
studien är sju stycken lärare inom småbarnspedagogik, alla från kommunala daghem för
småbarnspedagogik i Österbotten. Datainsamlingsmetoden som använts är halvstrukturerade
intervjuer och en fenomenografisk sjustegsmodell användes för att analysera resultatet.
Enligt undersökningens resultat innefattar lärarnas uppfattningar om sitt pedagogiska
ledarskap inom småbarnspedagogiken många dimensioner som beskrivs med hjälp av
respektive kategorier. Resultatet har delats in i fyra kategorier: 1. Uppfylla målen enligt
styrdokumenten, 2. Planera och leda den pedagogiska verksamheten, 3 Leda medarbetarnas
kompetensutveckling samt 4. Tillämpa varierade metoder för ledande av medarbetarnas
lärande och verksamhetens utveckling. Resultaten visar att lärare uppfattar sin egen roll som
pedagogisk ledare som ett komplext fenomen. Enligt resultatet uppfattar lärarna det
pedagogiska ledarskapet som en kombination av flera dimensioner. I varje dimension uppfattas
en fördjupad nivå av lärarnas pedagogiska ledarskap. Det pedagogiska ledarskapet lärare inom
småbarnspedagogik utövar synliggörs på olika vis beroende på i vilket sammanhang det
utövas.
Avslutningsvis bidrar denna avhandling till en bättre förståelse för hur det pedagogiska
ledarskapet bland lärare inom småbarnspedagogik synliggörs i deras arbetsteam, vilka metoder
lärarna använder sig av vid utövandet av sitt pedagogiska ledarskap samt hur mångfacetterat
begreppet pedagogiskt ledarskap är. Därtill får man en uppfattning om utövandet av
distribuerat pedagogiskt ledarskap bland lärare inom småbarnspedagogik.
Sökord / indexord
Pedagogiskt ledarskap, distribuerat ledarskap, lärare inom småbarnspedagogik,
fenomenografi, varhaiskasvatuksen opettaja, pedagoginen johtajuus, jaettu johtajuus,
conceptions of (educational) leaderhip, distributed leadership, early childhood education

2

Innehållsförteckning
1. INLEDNING OCH BAKGRUND ........................................................................................................................ 4
1.1 SYFTE OCH FRÅGESTÄLLNINGAR ............................................................................................................................ 6
1.2 CENTRALA BEGREPP ............................................................................................................................................ 7
1.3 TIDIGARE FORSKNING.......................................................................................................................................... 9
2. ATT LEDA SMÅBARNSPEDAGOGIKEN ......................................................................................................... 15
2.1 SMÅBARNSPEDAGOGIKENS BAKGRUNDSFAKTORER .................................................................................................. 15
2.1.2 Definition av småbarnspedagogiken och dess mål ............................................................................. 15
2.2 LEDARSKAPET INOM SMÅBARNSPEDAGOGIKEN ....................................................................................................... 16
2.2.1 Föreståndarens arbetsuppgifter ......................................................................................................... 19
2.2.2 Arbetsuppgifter för lärare inom småbarnspedagogik ........................................................................ 20
2.2.3 Behovet av pedagogiskt ledarskap ..................................................................................................... 20
3. TEORETISKA PERSPEKTIV PÅ ...................................................................................................................... 23
SMÅBARNSPEDAGOGISKT LEDARSKAP .......................................................................................................... 23
3.1 PEDAGOGISKT LEDARSKAP.................................................................................................................................. 24
3.1.1 Definitioner på pedagogiskt ledarskap ............................................................................................... 25
3.1.2 Det pedagogiska ledarskapets uppgifter ............................................................................................ 27
3.2 DISTRIBUERAT LEDARSKAP ................................................................................................................................. 30
3.2.1 Definitioner på distribuerat ledarskap ................................................................................................ 30
3.3 SAMMANFATTNING .......................................................................................................................................... 36
4. METOD OCH GENOMFÖRANDE .................................................................................................................. 39
4.1 FENOMENOGRAFI SOM FORSKNINGSANSATS .......................................................................................................... 39
4.2 INTERVJU SOM DATAINSAMLINGSMETOD .............................................................................................................. 40
4.2.1 Urval och avgränsning ........................................................................................................................ 42
4.2.2 Genomförande av datainsamling ....................................................................................................... 43
4.2.3 Analys av insamlat datamaterial ........................................................................................................ 44
4.3. RELIABILITET, VALIDITET OCH ETISKA ÖVERVÄGANDEN ............................................................................................ 47
4.3.1 Reliabilitet ........................................................................................................................................... 47
4.3.2 Validitet ............................................................................................................................................... 48
4.3.3 Etik ...................................................................................................................................................... 49
5. RESULTATREDOVISNING ............................................................................................................................ 51
5.1 LÄRARNAS UPPFATTNINGAR OM SITT EGET PEDAGOGISKA LEDARSKAP ......................................................................... 51
5.1.1 Uppfylla målen enligt styrdokumenten ............................................................................................... 52
5.1.2 Planera och leda den pedagogiska verksamheten .............................................................................. 54
5.1.3 Leda medarbetarnas kompetensutveckling ........................................................................................ 61
5.1.4 Tillämpa varierade metoder för ledande av medarbetarnas lärande och verksamhetens utveckling 66
5.1.5 Sammanfattning ................................................................................................................................. 80
6. RESULTATDISKUSSION ............................................................................................................................... 83
6.1 LÄRARNAS UPPFATTNINGAR OM SITT EGET PEDAGOGISKA LEDARSKAP ......................................................................... 83
6.1.1 Uppfylla målen enligt styrdokumenten ............................................................................................... 85
6.1.2 Planera och leda den pedagogiska verksamheten .............................................................................. 86
6.1.3 Leda medarbetarnas kompetensutveckling ........................................................................................ 88
6.1.4 Tillämpa varierade metoder för ledande av medarbetarnas lärande och verksamhetens utveckling 91
6.1.5 Sammanfattning ................................................................................................................................. 97
7. AVSLUTANDE DISKUSSION ....................................................................................................................... 100
7.1 SAMMANFATTANDE DISKUSSION ....................................................................................................................... 100
7.2 METODDISKUSSION ........................................................................................................................................ 101
7.3 FÖRSLAG PÅ FORTSATT FORSKNING .................................................................................................................... 103
LITTERATURFÖRTECKNING........................................................................................................................... 104

3

Figur- och bilageförteckning

Figurer
Figur 1:

Daghemmets primära kulturfält (Hujala m.fl., 2007, s. 141)

18

Figur 2:

Pedagogiskt ledarskap betraktat ut småbarnspedagogikens kontext.

29

(Fonsén 2008, s. 49)

Figur 3:

Utbildningsledarskapet i kommunal kontext

33

(refererad i Smeds-Nylund, 2021, s. 171)

Figur 4:

Det pedagogiska ledarskapet kan distribueras mellan olika nivåer,

36

men beroende på position är det pedagogiska ansvaret mer eller
mindre.(Fonsén, 2014, s. 183–185.)

Figur 5:

Lärarnas uppfattning om varierade metoder för utövandet av

67

pedagogiskt ledarskap (Skribentens egen figur)

Figur 6:

Lärarnas uppfattningar om sitt eget pedagogiska ledarskap

81

(Skribentens egen figur)

Bilagor
Bilaga 1:

Intervjuguide

111

Bilaga 2:

Blankett för informerat samtycke

112

Bilaga 3:

E-postmeddelande till informanter

113

4

1. INLEDNING OCH BAKGRUND

Mitt eget intresse för det pedagogiska ledarskapet och alla dess dimensioner gav upphov till
ämnet för denna avhandling. I min egen yrkesroll verkar jag som lärare inom
småbarnspedagogik, och därför uppstod ett intresse om att förankra min egen profession till
min undersökning. Jag vill närmare undersöka det pedagogiska ledarskapet sett ur
småbarnspedagogikens lärarperspektiv, och mera specifikt lärarnas uppfattningar om sin egen
roll som pedagogiska ledare och hur de kommer till uttryck i det egna arbetsteamet.
Det pedagogiska ledarskapet, särskilt inom småbarnspedagogiken i Finland, är fortfarande ett
relativt outforskat område och terminologin är fortfarande bunden till definitionerna från några
få forskare. (Fonsén 2010: Fonsén & Parrila, 2016; Hujala et.al. 2016.) Forskningen om
pedagogiskt ledarskap och småbarnspedagogik har undersökts utgående från chefskap inom
småbarnspedagogik och föreståndarens roller som pedagogiska ledare. Forskning om lärares
uppfattningar om sitt eget pedagogiska ledarskap har jag dock inte kunnat hitta. Uljens (2021)
menar att det pedagogiska ledarskapet vertikalt kan identifieras till olika nivåer av
utbildningsledarskapet. Småbarnspedagogiken är en del av det finländska utbildningssystemet
och omfattar barn i åldrarna 0–6 år, allt från spädbarnsåldern till att grundskolan börjar
(Utbildningsstyrelsen, u.å.). Enligt Uljens (2021) bidrar alla ledningsnivåer på olika sätt till hur
utbildningen leds och ledarskapets utformning varierar även beroende på vem som leder och
vem som leds. Ändå menar Uljens att alla aktörer inom utbildningsledarskapet utgår från ett
par gemensamma element. Det första betraktas som skolans uppdrag, att alla ytterst arbetar med
elevens lärande som fokus. Det andra elementet betraktar Uljens som att utbildningsledarskapet
består av en pedagogisk dimension på alla dess nivåer i styrkedjan. Alla dessa nivåer handlar
om att leda människors lärande, vilket är en pedagogisk uppgift. Pedagogiskt ledarskap handlar
om att leda, eller utöva inflytande över, och framför allt att underlätta andras lärprocesser menar
Uljens (2021, s. 23–24). På samma vis kan man anta att det pedagogiska ledarskapets
utformning inom småbarnspedagogiken varierar beroende på utifrån vilken nivå av ledarskapet
det betraktas. På grund av avsaknaden av undersökningar om lärares uppfattningar om sitt eget
pedagogiska ledarskap vore det intressant att ta reda på hur de i egenskap av ledare verkar som
pedagogiska ledare i sina arbetsteam, både utifrån avsaknaden av sådana undersökningar och
för att synliggöra det pedagogiska ledarskapet som utförs på den nivån inom den
småbarnspedagogiska styrkedjan.

5
I grunderna för planen för småbarnspedagogik (Utbildningsstyrelsen, 2018, s. 18) refereras
Lagen om småbarnspedagogik (540/2018) som redogör för vikten av pedagogik och betonar
lärarnas pedagogiska ansvar. Enligt Utbildningsstyrelsen har lärarna inom småbarnspedagogik
det övergripande ansvaret att planera verksamheten i barngrupperna och att genomföra
verksamheten planenligt så att målen uppnås samt utvärdera och utveckla verksamheten. Det
är ändå lärarna, speciallärarna, socionomerna, barnskötarna och den övriga personalen inom
småbarnspedagogiken som planerar och genomför verksamheten tillsammans. Man kan tänka
sig att läraren verkar som en slags mellanchef i denna position: hen har enligt Järvinen och
Mikkola (2015, s. 62) som uppgift att dela med sig av sina kunskaper och handleda teamets
övriga personal att använda sig av pedagogiska metoder samtidigt som hen ser till att man tar
lärdom av varandras kunskaper. Det kan därmed antas att läraren tvingas i en position där hen
har det yttersta ansvaret för att personalen på respektive avdelning arbetar enligt planen
samtidigt som föreståndaren har det övergripande ansvaret för att allt som sker i verksamheten
bedrivs i enlighet med målen i planen. På samma vis kan man tänka sig att läraren har delegerats
ett visst ansvarsområde men att föreståndaren har det slutgiltiga ansvaret för att pedagogiken
på enheterna leds, utvärderas och utvecklas på ett målinriktat och systematiskt sätt. (Arnér &
Sollerman 2018; Järvinen & Mikkola, 2015; Nationella centret för utvärdering, 2019).
Ämnet i denna undersökning är aktuellt också i och med de kommande förändringar gällande
småbarnspedagogikens personal och behörighetsvillkor. Från och med 1 januari 2030 gäller
nya bestämmelser om daghemspersonalens sammansättning. I dagsläget behöver det i en
barngrupp på ett daghem finnas minst en person med behörighet att jobba som lärare inom
småbarnspedagogik, och den här personen kan ha en utbildning som antingen pedagogie
kandidat eller socionom (YH) med behörighet att arbeta som barnträdgårdslärare
(Undervisnings- och kulturministeriet, u.å.). Från och med 1 januari 2030 krävs dock att minst
två tredjedelar av personalen i barngruppen har behörighet som lärare eller socionom inom
småbarnspedagogik. Dessutom ska minst hälften av dem ha behörighet som lärare inom
småbarnspedagogik. De övriga i personalen i barngruppen ska åtminstone ha behörighet som
barnskötare inom småbarnspedagogik. (Lag om småbarnspedagogik 540/2018, 26–28§, 37§.)
Det nya kravet på personaldimensionering placerar läraren inom småbarnspedagogik i en
obekväm position som ledare, då det ännu är oklart hur ledarskapet skall fördelas mellan lärare
och socionomer inom småbarnspedagogik. Exempelvis har arbetsbeskrivningen för socionomer
inom småbarnspedagogik inte fastställts i lag, utan är upp till arbetsplatserna att utforma
(Kommunarbetsgivarna, 2018).

6
Med pedagogiskt ledarskap avses i denna undersökning att läraren leder eller utövar inflytande
över andra för att kunna underlätta andras lärprocesser (Uljens, 2021). Pedagogiskt ledarskap
kan därmed betraktas som det ledarskap som utövas av pedagoger och tjänstemän, det vill säga
ett pedagogiskt handledande, där syftet är att arbeta med olika professionsgrupper inom
utbildande organisationer på ett flerdimensionellt sätt. Den pedagogiska handledningen
kommer till uttryck i det pedagogiska ledarskapet. (Smeds-Nylund & Autio, 2021, s. 29.)
Genom att utöva pedagogiskt ledarskap leder man människor, vid sidan av utvecklingen av
verksamheten (Fonsén, 2010). Utövandet av pedagogiskt ledarskap innebär exempelvis att
läraren i småbarnspedagogik bedriver kunskapsdelning i arbetsteamet. Det innebär bland annat
att läraren ansvarar för kommunikationen, förmedlar sin egen kännedom, tar reda på vilka
uppfattningar och färdigheter medarbetarna har samt ger utrymme för reflektion. Läraren inom
småbarnspedagogik behöver kunna få sina medarbetare att först inse varför nya kunskaper
behövs i deras arbete i barngruppen och sedan även få dem att förstå hur lärandet tjänar både
individ, organisation och samhälle. (Riddersporre & Stier, 2021, s. 59–74; Their 1994, s. 132.)

1.1 Syfte och frågeställningar
Denna avhandling vill ta reda på vilka uppfattningar lärare inom småbarnspedagogik har om
sin egen roll som gruppens pedagogiska ledare i förhållande till det egna arbetsteamet.
Syftet med denna avhandling är att undersöka det pedagogiska ledarskapet ur ett
småbarnspedagogiskt lärarperspektiv.
Forskningsfrågan som undersökningen vill ge svar på är:
1. Vilka olika sätt att uppfatta det egna pedagogiska ledarskapet har lärare inom
småbarnspedagogik?
Forskningsfrågan avser att finna svaret på hur lärarna inom småbarnspedagogiken uppfattar
pedagogiskt ledarskap, och i vilken utsträckning de uppfattar att de utövar ett pedagogiskt
ledarskap gentemot sina medarbetare beroende på sammanhang. Forskningsfrågan vill finna
svaret på hur lärarna inom småbarnspedagogik ser på sin egen roll att påverka medarbetarnas
kompetensutveckling.

7
För att kunna avgränsa min sökning kommer jag att rikta in mig på lärare inom
småbarnspedagogik i Österbotten. Antalet informanter i undersökningen är 7 och intervjuerna
utfördes under höstterminen 2021 genom att jag som intervjuare begav mig ut till enheterna var
lärarna jobbar. I urvalet av informanter kontaktades lärare inom småbarnspedagogik i fyra
kommuner av varierande storlekar för att få ett så representativt urval som möjligt i fråga om
ålder, kön och bakgrund. På grund av avhandlingens tidtabell blev intervjuerna avgränsat till
kommuner som inte krävde forskningsavtal. Detta gjordes för att avgränsa analysmaterialet
samt för att förhindra förlängd väntetid inför påbörjandet av intervjuerna.

1.2 Centrala begrepp
Det första centrala begreppet som används i avhandlingen och som behöver en definition är
Småbarnspedagogik.
Småbarnspedagogik kan ordnas som daghemsverksamhet och familjedagvård som ordnas eller
tillhandahålls av kommuner, samkommuner eller andra privata serviceproducenter. I lagen om
småbarnspedagogik är det fastslaget bland annat vilka rättigheter barnen i småbarnspedagogik
har och på vilket sätt småbarnspedagogiken ordnas. (Lag om småbarnspedagogik 540/2018, 12§.)
Med småbarnspedagogik avses en systematisk och målinriktad helhet som
består av fostran, undervisning och vård av barn och i vilken i synnerhet
pedagogiken betonas

(Lag som småbarnspedagogik 540/2018 §2)

Det andra begreppet är lärare inom småbarnspedagogik.
Benämningen lärare inom småbarnspedagogik har använts sedan den nya lagen om
småbarnspedagogik

trädde i kraft 2018. En person som arbetar som lärare inom

småbarnspedagogik har avlagt pedagogie kandidatexamen som innehåller studier som ger
yrkesfärdigheter för uppgifter inom småbarnspedagogik. Även de som avlagt magisterexamen
eller en ännu högre högskoleexamen inom pedagogik och vars examen innehåller eller har

8
kompletterats med studier som krävs är behöriga för yrket. De som är behöriga som
barnträdgårdslärare (tidigare benämning på yrket innan lagändringen) är också behöriga för
uppgifter som lärare inom småbarnspedagogik oavsett om de är socionomer eller pedagogie
kandidater. (Undervisnings och kulturministeriet, u.å.).
Järvinen & Mikkola (2015) framhåller att det är läraren inom småbarnspedagogik som ansvarar
för pedagogiken i barngruppen. Läraren har som uppgift att dela med sig av sina kunskaper och
handleda teamets övriga personal att använda sig av pedagogiska metoder samtidigt som hen
ser till att man tar lärdom av varandras kunskaper. Det är dock hela personalen som ansvarar
för att god pedagogik genomförs i det dagliga arbetet i den egna barngruppen. (Järvinen &
Mikkola 2015, s. 62.)
Det tredje centrala begreppet som används i denna avhandling är pedagogiskt ledarskap.
Pedagogiskt ledarskap inom småbarnspedagogiken, innebär att leda dess målstyrda processer.
Det pedagogiska ledarskapet innefattar att leda barngruppen mot kunskapsutveckling samt att
förbättra den pedagogiska verksamheten. Pedagogiskt ledarskap inom småbarnspedagogiken
innebär även att läraren inom småbarnspedagogik har en god kommunikation och ett gott
samarbete med övriga medarbetare, vilket leder till ett ömsesidigt målinriktat arbete. (Sheridan,
Williams, Sandberg & Vuorinen, 2011.) Med pedagogiskt ledarskap avses därför i denna
undersökning att läraren leder eller utövar inflytande över andra, både barn och medarbetare,
för att kunna underlätta deras lärprocesser (Uljens, 2021). Genom att läraren i
småbarnspedagogik utövar ett pedagogiskt ledarskap kan denne även utveckla medarbetarnas
kompetens, vilket förbättrar den pedagogiska verksamheten i barngruppen. Genom att förbättra
den pedagogiska verksamheten arbetar man mot att stödja barnens tillväxt och lärande, vilket
är ett av de grundläggande målen med småbarnspedagogiken. Med pedagogiskt ledarskap
menas alltså i denna undersökning ledandet av människor, vilket innebär att läraren inspirerar
och skapar insikter om behovet av lärande, förändring och utveckling hos medarbetarna.
(Fonsén, 2010).
Det fjärde centrala begreppen som används i denna avhandling är distribuerat ledarskap.
Distribuerat eller delat ledarskap som begrepp används i den här undersökningen för att peka
på att ansvar och makt fördelas, distribueras, till andra än de som har chefspositioner i en
organisation (Wilhelmson & Döös, 2019, s. 17-18). Jag har valt att i fortsättningen använda

9
begreppet ”distribuerat ledarskap” eftersom andra begrepp som kunde fungera som
översättning eller synonymt, inte anses ha samma teoretiska drag (Harris, 2014, s. 10). Inom
småbarnspedagogiken kan ledarskapet ses som distribuerat eftersom det utövas på flera nivåer
i utbildningssystemet. Därför är det distribuerade ledarskapet ett centralt begrepp i min
undersökning

eftersom

den

avser

att

granska

samverkan

mellan

lärare

inom

småbarnspedagogik och dennes medarbetare.

1.3 Tidigare forskning
Den första finländska undersökningen om ledning och ledarskap inom småbarnspedagogiken
gjordes år 1999 av Veijo Nivala. I Nivalas doktorsavhandling undersöks ledningen och
ledarskapet inom den Finländska småbarnspedagogiken i stort, både genom kvantitativa och
kvalitativa metoder. Studien visar att ledarskapet inom småbarnspedagogiken i Finland är ett
flerdimensionellt fenomen. Det konstateras att det pedagogiska ledarskapet inkluderar både
delar av administrativt ledarskap och daglig ledning. Detta beror på att ledarskapet definieras
både när det gäller individer som arbetar helt och hållet administrativt och när det gäller
individer som har hand om både föreståndarens uppgifter och samtidigt även arbetar som lärare
i barngrupper i småbarnspedagogik. I resultatet framkommer att ledarskapet inom
småbarnspedagogiken söker sin form mellan ett pedagogiskt fokuserat intresse för sak och ett
omsorgsfokuserat intresse för förvaltning. Nivala beskriver att det pedagogiska ledarskapet bör
utvecklas med särskild hänsyn till barnens lärandefrågor. Finska daghemsföreståndare ser på
småbarnspedagogiken som en service för familjerna och barnen samtidigt som de betonar
daghemmens sociala karaktär. Enligt studien består ledarskapet på daghemmen av två
ansvarsområden, daghemmens interna och externa ledning. (Nivala, 1999.)
Efter att Nivala 1999 genomförde sin doktorsavhandling om ledarskapet inom
småbarnspedagogiken har området under de senaste tjugo åren ägnats mer och mer
uppmärksamhet.

Förutom

av

Nivala

har

ledarskapet

inom

den

finländska

småbarnspedagogiken, och speciellt det pedagogiska ledarskapet studerats av Eeva Hujala,
Leena Halttunen, Johanna Heikka och Elina Fonsén. Ledarskap inom småbarnspedagogiken
har också utomlands börjat utforskas ytterligare. Småbarnspedagogiskt ledarskap har
utomlands studerats bland annat av Sonja Sheridan, Manjula Waniganayake och Pia Williams.

10
Heikka

och

Waniganayake

(2011)

beskriver

de

olika

ansvarsområdena

som

daghemsföreståndare och lärarna inom småbarnspedagogikens professioner har inom det
pedagogiska ledarskapet. I studien reflekterar de även över hur rollerna för personalen inom
småbarnspedagogiken i Finland kan komma att förändras och hur viktigt det vore att lärarna
inom småbarnspedagogik involveras i deltagandet av denna förändring. De menar att lärarnas
självständiga ansvar i arbetet med barnen och deras föräldrar kommer att öka i framtiden. I
studien framkommer att de nationella målen, målen för grunderna för planen för
småbarnspedagogik och undervisningen inom småbarnsfostran är de tre mest väsentliga delarna
i en pedagogisk verksamhet. För att dessa delar ska kunna bilda en helhet anser Heikka och
Waniganayake att det krävs ett pedagogiskt ledarskap. De konstaterar att pedagogiskt ledarskap
inte är begränsat till barns lärande, utan ger en möjlighet att bland annat utveckla
arbetsbeskrivningar för all personal inom småbarnspedagogiken samt att forma pedagogiska
värderingar och övertygelser på samhällsnivå. Vidare konstaterar de att en utmaning är att
utveckla den småbarnspedagogiska undervisningen i en riktning som erkänner barnets och
familjens åsikter. Därför anser de att ledare inom småbarnspedagogiken är ansvariga för att
skapa en gemenskap som stöder lärande, med hänsyn till kommunikation och delat ansvar
mellan personal, familjer och samhället. I studien betonas att läraren är en undervisande och
beslutsfattande ledare inom ramen för pedagogiskt ledarskap samt att all personal skall bära ett
visst ansvar för att utveckla och föra diskussion om pedagogiken, både på daghemmen och i
samhället i stort. (Heikka & Waniganayake, 2011.)
I en studie av Sheridan, Williams, Sandberg och Vuorinen (2011) uppmärksammas
kompetensen läraren inom småbarnspedagogik besitter utifrån trettio verksamma lärares
perspektiv. I studien beskriver lärarna den kompetens de besitter som ett komplext, relationellt
och interaktivt fenomen där förmågor, färdigheter och kunskaper ständigt samverkar. I
resultatet synliggörs kompetenserna som tre ömsesidigt samordnande dimensioner: 1.
Kunnande om vad, 2. Kunnande om hur och 3. Interaktiva, transformativa och relationella
kompetenser.

I

resultatet

framkommer

att

det

som

utmärker

lärarna

inom

småbarnspedagogikens profession är deras kompetens som innefattar både teoretisk och
pedagogisk utbildning. Det ger läraren förutsättningar att utföra ett pedagogiskt ledarskap,
vilket enligt Sheridan m.fl. (2011) innebär att leda småbarnspedagogikens målstyrda processer.
Studien visar att lärarnas pedagogiska ledarskap är centralt inom deras yrkesroll. Det
pedagogiska ledarskapet innefattar att leda barngruppen mot kunskapsutveckling samt att
förbättra den pedagogiska verksamheten. Det innebär att lärarna har en god kommunikation
och ett gott samarbete med övriga medarbetare vilket i sin tur leder till ett ömsesidigt målinriktat

11
arbete. En del av lärarna i studien ville ogärna utöva ett ledarskap gentemot sina kollegor, vilket
Sheridan m.fl. menar leder till att det pedagogiska ledarskapet brister. (Sheridan m.fl., 2011.)
I Heikka och Hujalas (2013) studie redovisas olika metoder för hur ledarskapet distribueras
bland de olika yrkesrollerna inom småbarnspedagogiken och hur distribuerat ledarskap utifrån
olika nivåer kan öka kvaliteten i verksamheten. Resultatet visar att ledarskapet vanligtvis
fördelas mellan föreståndaren och lärarna inom småbarnspedagogik. I studien betonar vissa
föreståndare vikten av ett samarbete inom personalen, för att kunna konstruera visioner och
dela professionell kunskap. Detta kunde exemplifieras genom att engagera personalen i
planeringar av den dagliga verksamheten, som ger dem möjligheten att kunna påverka sitt eget
arbete. Heikka och Hujala framhåller att olika kompetenser är värdefulla och att det är viktigt
att alla får komma till tals. Vidare konstaterar de att det är viktigt att någon som har djupare
kunskap och förståelse för ett specifikt ämne eller område får större inflytande i den frågan än
den som ännu inte är insatt (Heikka & Hujala, 2013, s. 578). I studien framkommer det även
att det behövs ett bättre tillvägagångssätt för implementeringen av ledarskapet. Detta skulle
kunna utföras genom att dela och förlänga gränserna för ledarskapet. För att kunna utveckla
ledarskapet inom småbarnspedagogiken krävs det således enligt Heikka och Hujala, ett mera
distribuerat ledarskap för att få tillstånd en förändring. Flera föreståndare i studien såg fördelar
med att distribuera ledarskapet och kunskaper med lärarna inom småbarnspedagogik, medan
en del av lärarna förväntade sig att föreståndarens ansvar var att implementera läroplanen i det
pedagogiska arbetet. Lärarna ansåg även att föreståndarens ansvar skulle vara att ägna mer tid
åt att ge lärarna stöd i deras arbete. Samtidigt uttrycker lärarna i studien ett intresse av att dela
ledarskapsansvaret genom att ta ansvar för arbetsteamet och den småbarnspedagogiska
verksamheten. Vissa föreståndare i studien såg svårigheter i det delade ledarskapet eftersom de
antingen ansåg att tid för gemensam reflektion inte fanns eller så visade det sig att de inte litade
på lärarnas ledarskapskunskaper. Lärarna inom småbarnspedagogik påpekade att de kunde
utföra vissa ledarskapsuppgifter men att det huvudsakliga ansvaret låg hos föreståndaren.
Heikka och Hujala menar därför att vi bör sluta tänka på ledarskap som en persons arbete vid
utövandet

av

ett

distribuerat

ledarskap.

För

att

utveckla

ledarskapet

inom

småbarnspedagogiken, och genom att fokusera på behovet av ett ömsesidigt beroende av
ledarskapsförfattningar

mellan

lärare,

föreståndare

och

kommunala

chefer

för

småbarnspedagogik samt genom att bygga strukturer för interaktion mellan intressenter, kan
man öka kvaliteten på det distribuerade ledarskapet. (Heikka & Hujala, 2013.)

12
Fonsén har i sin avhandling (2014) vid Tammerfors universitet studerat pedagogiskt ledarskap
och hur småbarnspedagogiska ledare uppfattar pedagogiskt ledarskap samt vad de uppfattar
som utmaningar i sitt eget arbete som pedagogiska ledare. I studien beskrivs både hur man kan
förstå fenomenet pedagogiskt ledarskap inom småbarnspedagogiken samt erbjuda kunskap om
implementerings- och utvecklingsbehovet för pedagogiskt ledarskap. Studien beskriver
pedagogiskt

ledarskap

som

ett

brett

fenomen

och

förordar

uppskattningen

av

småbarnspedagogik, kvalitetsförbättring på tjänsterna och främjandet av barnets bästa. I sin
avhandling säger Fonsén att pedagogiskt ledarskap är en värdefråga som avspeglas i allt
beslutsfattande, som exempelvis vad en daghemsföreståndare utför i sitt dagliga arbete. I
avhandlingen lyfte Fonsén fram att pedagogiskt ledarskap handlar om att främja både
småbarnspedagogikens och barnets bästa och att det därmed bör vara starkt närvarande i en
ledares värderingar. Den pedagogiska ledaren fungerar enligt Fonsén bland annat som
representant för småbarnspedagogiken och barnet i diverse nätverk. I studiens resultat
framkommer att den pedagogiska ledarens roll är att ta ansvar för att få in pedagogiken i
diskussionen och ju närmare den praktiska barngruppen respondenten arbetade, desto starkare
lyftes även vikten av att känna barnet fram i undersökningens resultat. Studien visade också att
en ledares administrativa uppgifter inte bör överdrivas eftersom det äventyrar det pedagogiska
ledarskapet. Även vikten av distribuerat ledarskap framkom i studien, eftersom alla
medarbetares delaktighet i den pedagogiska planeringen ökar medarbetarnas engagemang i de
överenskomna frågorna. Avslutningsvis menar Fonsén att pedagogiskt ledarskap kan ses som
en tillgång för utbildning inom småbarnspedagogiken och kan betraktas som ett gemensamt
ansvar för att upprätthålla kvaliteten på de olika nivåerna inom området. (Fonsén, 2014.)
I en studie av Johanna Heikka (2014) granskas genomförandet av ledarskapet inom
småbarnspedagogiken i finländska kommuner. Ledarskapet undersöktes genom att analysera
diskussioner om ledarskap bland aktörer inom småbarnspedagogiken. Studien utgick från två
perspektiv på ledarskap; det distribuerade ledarskapet och det pedagogiska ledarskapet. Studien
beskriver att det distribuerade ledarskapet har förmågan att öka förståelsen för det ledarskap
som antagits hos en spridd uppsättning aktörer inom småbarnspedagogiken i de finländska
kommunerna. Det framkommer att ledarskapet inom småbarnspedagogiken i Finland är direkt
kopplat till det pedagogiska ledarskapet och det återspeglar det grundläggande syftet för
småbarnspedagogiken i vårt land. Resultat från studien visar att det pedagogiska ledarskapet
var centralt som ledaransvar inom småbarnspedagogiken men att ansvaret för det pedagogiska
ledarskapet inte delades tillräckligt mellan de olika nivåerna. I resultatet framkom att
daghemsföreståndarna, som förväntas utveckla pedagogiken på sina enheter, hade otillräckliga

13
möjligheter till systematisk utveckling tillsammans med daghemmens övriga personalteam.
Vidare framkommer att det pedagogiska ledarskapets funktion och utveckling är utmanande i
kommunernas hierarkiska organisationsstrukturer. Det rådande sättet att förverkliga ledarskap
vägdes i gruppdiskussioner utifrån det gemensamma idealet om pedagogiskt ledarskap, men i
praktiken baseras lösningarna fortfarande till stor del på traditionella ledarskapsstilar och roller.
Under deltagarnas gruppdiskussioner framkom ändå nya tolkningar av ledarskap som en delad
aktivitet, eftersom deltagarna ansåg det viktigt att ansvaret för det pedagogiska ledarskapet
delas mellan aktörerna. Dessutom påpekades att ledarskapsverksamhet på de olika nivåerna
borde knytas närmare. Heikka menar att det småbarnspedagogiska ledandet i kommunerna
skulle kunna stödjas genom att utveckla närmare kopplingar mellan verksamheterna på de olika
nivåerna. För att utveckla ledarskapet inom småbarnspedagogiken bör mer uppmärksamhet
ägnas åt att bygga en gemensam vision och strategi, dela ansvar och makt samt dela
pedagogiska utvecklingsaktiviteter mellan pedagoger och daghemsföreståndare. (Heikka.
2014.)

I Liljenbergs (2015) studie framkommer vad som gynnar ett distribuerat ledarskap i
skolvärlden. Syftet med undersökningen var att frambringa kunskap om konstruktionen av
distribuerat ledarskap i lokala skolor i Sverige och på så vis bidra till en bredare diskussion om
ledarskap inom utbildningsområdet. Studien bygger på data från en kvalitativ fallstudie av tre
skolor som genomfördes under åren 2011–2012 med uppföljning år 2014. Utifrån studiens
resultat bör det finnas en kultur med fokus på lärandet, samarbete, respekt, öppenhet och
förtroende för att främja ett distribuerat ledarskap. Det krävs strukturer som erbjuder tid och
plats för möten utan hierarkiska strukturer. Det ska även skapas tid för olika grupperingar och
olika sorters möten. Den professionella utvecklingen ska byggas genom deltagande och
utvecklingen ska uppmärksammas samt ges erkännande åt deltagarna. Liljenberg påpekar även
att det finns hinder och utmaningar för det distribuerade ledarskapet. Dessa hinder och
utmaningar är exempelvis strukturella hinder så som tidsbrist, kulturella hinder på grund av
olika lärarkulturer eller top-down approach till utveckling. Övriga hinder och utmaningar som
framgår i studiens resultat är bland annat formella ledare som medför ett svagt deltagande eller
bristande kommunikation på grund av ett starkt styrande. I resultatet framgår även att lärare
med ledarskapsroller saknar redskap för att hantera sina uppdrag. Enligt resultatet menar
Liljenberg att distribuerat ledarskap officiellt har blivit en legitim modell för hur man ska
arrangera skolledarskap för att möta de ökade kraven på rektorerna. (Liljenberg, 2015.)

14
Ukkonen-Mikkola och Fonsén (2018) undersöker i sin kvalitativa studie de uppfattningar lärare
inom småbarnspedagogiken har om sitt dagliga pedagogiska arbete. Resultaten visar att lärarnas
arbete är komplext och krävande samtidigt som de upplevde att de mötte framgångar i sitt
arbete. De teman som framkom i studien upplevdes både som framgångar och utmaningar.
Dessa teman fördelas i fyra kategorier: 1. Context level (eng), 2. Setting level (eng), 3. Situated
activity level (eng) och 4. Level of the self (eng). I undersökningen framkommer, att trots de
förändringar och krav lärarna inom småbarnspedagogik står inför, anser lärarna att deras arbete
är meningsfullt och givande. Dessutom kan konstateras att lärarna inom småbarnspedagogik är
de som leder och har ansvaret för arbetsfördelningen inom arbetslaget samt det pedagogiska
arbetets

kvalitet.

Vidare

organisationsstrukturer,

menar

distribuerat

Ukkonen-Mikkola
ledarskap

och

och

Fonsén

att

interaktionspraxis

funktionella
inom

den

småbarnspedagogiska verksamhetsmiljön är avgörande områden för utveckling. Studien visar
att en arbetsfördelning där ledarskapet distribueras mellan föreståndare och lärare inom
småbarnspedagogik inom verksamheten stärker lärares profession inom småbarnspedagogiken
samt att det pedagogiska ledarskapet har en central roll i att stärka småbarnspedagogernas
yrkesroll. (Ukkonen-Mikkola & Fonséns, 2018.)

15

2. ATT LEDA SMÅBARNSPEDAGOGIKEN
2.1 Småbarnspedagogikens bakgrundsfaktorer
Småbarnspedagogiken har under de senaste åren varit med om många förändringar.
Förändringarna har skett på nationell nivå, kommunal nivå och på enhetsnivå.
Småbarnspedagogikens övergång från social- och hälsovårdsministeriet till Utbildnings- och
kulturministeriet den 1 januari 2013 förde med sig många förändringar. (Fonsén 2014, s. 14.)
Den förnyade lagen om småbarnspedagogik (540/2018) och den nya nationella föreskriften
Grunderna för planen för småbarnspedagogik från Utbildningsstyrelsen (2018) har inneburit att
man arbetar enligt nya mål och riktlinjer för småbarnspedagogiken. För att kunna förstå det
arbete som lärare inom småbarnspedagogik utför är det viktigt att veta vad småbarnspedagogik
är och hur det styrs, samt känna till småbarnspedagogikens historia och de situationer och
utmaningar man står inför i dagsläget.

2.1.2 Definition av småbarnspedagogiken och dess mål
I lagen om småbarnspedagogik (540/2018) avses med småbarnspedagogik en helhet som består
av fostran, undervisning och vård av barn och i vilken synnerhet pedagogiken betonas.
Småbarnspedagogik kan ordnas som daghemsverksamhet och familjedagvård som ordnas eller
tillhandahålls av kommuner, samkommuner eller andra privata serviceproducenter. I lagen om
småbarnspedagogik är det fastslaget bland annat vilka rättigheter barnen i småbarnspedagogik
har och på vilket sätt småbarnspedagogiken ordnas. (Lag om småbarnspedagogik 540/2018, 12§.)
Utbildningsstyrelsen har år 2018 utfärdat en nationell föreskrift; Grunderna för planen för
småbarnspedagogik. Syftet med Grunderna för planen för småbarnspedagogik är att främja
genomförandet av den småbarnspedagogiska verksamheten på jämlika grunder i hela landet,
uppfylla de mål för småbarnspedagogiken som står skrivet i lagen om småbarnspedagogik samt
styra kvalitetsutvecklingen inom småbarnspedagogiken. (Lag om småbarnspedagogik
540/2018; Utbildningsstyrelsen 2018.)
Utifrån

planen

för

småbarnspedagogik

definieras

det

centrala

innehållet

i

småbarnspedagogiken, samarbetet mellan anordnare av verksamheten och barnens föräldrar

16
eller andra vårdnadshavare, det mångprofessionella samarbetet samt innehållet i barnets
individuella plan för småbarnspedagogik. Planen för småbarnspedagogik är en helhet som
omfattar tre nivåer. Den består av de nationella grunderna för planen för småbarnspedagogik,
de lokala planerna för småbarnspedagogik och barnens planer för småbarnspedagogik. De
nationella grunderna för planen för småbarnspedagogik utfärdas av Utbildningsstyrelsen enligt
lagen om småbarnspedagogik. De lokala planerna och barnens planer för småbarnspedagogik
utarbetas och genomförs ute på enheterna för småbarnspedagogik. Utbildningsstyrelsen bereder
grunderna för planen i småbarnspedagogik i samråd med behövliga samarbetspartner.
(Utbildningsstyrelsen, 2018.)
Småbarnspedagogikens målsättning är att gynna en balanserad utveckling och lärande för
barnet. För att uppnå detta behövs ett intensivt samarbete mellan fostringspersonalen och
föräldrarna, en så kallad fostringsgemenskap för att de tillsammans ska kunna forma en, ur
barnets synvinkel, meningsfull helhet. Småbarnspedagogiken ska bestå av en helhet av vård,
fostran och lärande. Detta innebär en verksamhet av planerad, målinriktad växelverkan och
samarbete där barnets egen lek har central betydelse. (STAKES, 2005, s. 11.)
Inom småbarnspedagogiken koncentrerar sig inte daghemspersonalen endast på själva barnet,
utan de behöver vara medvetna om den kulturella kontexten barnet lever i. Kontextualiteten
poängterar en helhetsmässig synvinkel som föds ur vardagliga saker och händelser för barnet,
som sen påverkar fostran och lärandet. Med detta menas att lärandet, fostran och utvecklingen
inte är ett resultat av föräldrarnas eller personalens verksamhet, utan resultatet föds genom
samarbete mellan de vuxna och barnet eller barnen sinsemellan. Det här innebär att barnens
verksamhet och levnad hör ihop med föräldrarnas, lärarnas och andra vuxnas verklighet och
deras förmåga att göra rätt val och beslut, som sedan speglas mot barnet. (Hujala, Puroila,
Parrila & Nivala, 2007, s. 19.)

2.2 Ledarskapet inom småbarnspedagogiken
Att vara ledare inom en kommunal förvaltning innebär att man utgör en del av kommunens
många olika organ, som till största del styrs av lagstiftning. Organisationen är skattefinansierad
och förväntas beakta både motstridiga krav såsom representation, kontroll, andras
medbestämmande, likabehandling, öppenhet, offentlighet samt insyn i hur beslut fattas.
Positionen ledaren inom kommunala sektorn har kan beskrivas som en balansgång där ledaren

17
i sin vardag måste förhålla sig till de olika krav och förväntningar som ställs av både politiker,
medborgare och medarbetare. I ledarskapet inom småbarnspedagogiken ingår även intern och
extern informationsöverföring och ett ständigt flöde av samspel som går både horisontellt och
vertikalt. (Albinsson & Arnesson, 2018 s. 26.)
När man inom småbarnspedagogiken pratar om ledarskapet kan det enligt Hujala m.fl. (2007)
oftast delas in i tre till fyra olika delar: det administrativa arbetet (administration), det dagliga
ledandet (management) och ledarskap (leadership). Det administrativa arbetet är det ledarskap
som betonar administrationens intressen. Inom småbarnspedagogiken menas då det konkreta
arbetet som är en del av den kommunala organisationen, som att till exempel ordna
dagvårdsverksamhet, se över resurser, göra upp och följa statistik. När föreståndaren i
småbarnspedagogik utför administrativt arbete berör det väldigt lite verksamheten kring
barnens fostran och lärande. Det dagliga ledandet innebär det ledarskap som utförs endera
dagligen eller för övrigt i huvudsak, som att exempelvis hålla möten och ge personalrådgivning.
I arbetet ingår även att stödja personalen i deras välmående och utbildning, vilket kräver
konkreta åtgärder av föreståndaren. Ledarskap hänvisar till föreståndarens visionära arbete, där
ordet ledarskap syftar på framtiden och utvecklandet av organisationens verksamhet. När man
med begreppet det dagliga ledandet syftar på att leda här och nu, innebär ledarskapet här en
tidsdimension för framtiden. Ledarskapet innebär att leda helheten, både det administrativa och
det dagliga, vilket baseras på att visioner inte kan förverkligas utan konkret verksamhet att
grunda sig på. Som en fjärde del kan man nämna det pedagogiska ledarskapet som är något som
det i Finland har diskuterats mycket de senaste åren. Det pedagogiska ledarskapet innehåller
enligt Hujala de tre tidigare nämnda delarna av ledarskapet, men med en pedagogisk underton
som bland annat att skapa pedagogiska visioner och utveckla nya arbetssätt. (Hujala m.fl., 2007,
s. 130-132.)
Småbarnspedagogikens praktiska verksamhet består av en ständig process av att föra samman
barnens, föräldrarnas och personalens syn och åsikter. Likväl är ledarskapet inom
småbarnspedagogiken även bundet till samhällets sociala och administrativa företeelser. Dessa
kallas ledarskapets konstruktiva ramar. När ledarskapet granskas både via verksamheten och
som bunden till ramarna, pratar man om det kontextuella ledarskapet. (Hujala m.fl., 2007, s.
139.) Ledarskapet inom småbarnsfostran sker i en omedelbar verksamhetsomgivning, vilket
betyder i den omgivning där föreståndaren har en aktiv roll. Den mest viktiga av dessa är den
egna arbetsenheten, alltså den verksamhetsomgivning som sker på det egna daghemmet. Den
andra verksamhetsomgivningen består av barnen och föräldrarna, som enligt Hujala m.fl. kan

18
ses som daghemmets kunder. När dessa tre ses i växelverkan som ett samspel –
föreståndaren/familjen/arbetsgemenskapen – bildas daghemmets primära kulturfält. (Hujala
m.fl., 2007, s. 141.)

Figur 1. Daghemmets primära kulturfält (Hujala m.fl., 2007, s. 141)

Den teoretiska modell för ledandet av småbarnspedagogiken som presenteras av Hujala m.fl. i
figuren ovan ger ett ramverk för att undersöka både ledningens yttre förutsättningar (strukturer)
och dess process. I modellen granskas ledarskapsfenomenet både utifrån ledarens och dess
omgivnings synpunkter. Modellen kan ändå inte betrakta ledarskapet som isolerat från dess
uppfostrings-

och

undervisningsarbete

som

småbarnspedagogiken

eller

dagvården

tillhandahåller eftersom ledarskapet på daghemmen sker i den kulturella miljön var även
omsorg, fostran och undervisning förverkligas. (Hujala m.fl., 2007, s. 141.)
Eftersom dagens utbildning blivit allt mer specifik och samtidigt mer omfattande inom det egna
yrkesområdet, kan konstateras att ingen längre behärskar alla delar inom ett visst arbetsområde.
Därför är det upp till var och en i personalen att ansvara för att kvaliteten i arbetet hålls på
högsta möjliga nivå. Detta betyder även att ledarskapet förändras från att ha kontroll över
direkta arbetsuppgifter till att kunna leda helheter samtidigt som ledaren har förtroende för att
personalen sköter sitt arbete enligt bästa förmåga. (Their, 2000, s. 23.)
Verksamhetsmiljön inom småbarnspedagogiken, och speciellt inom en kommunal organisation
på flera nivåer där ledarskapet är fördelat på flera olika grupper av aktörer, ställer utmaningar
på det pedagogiska ledarskapet (Heikka, 2016, s. 43.) Enligt Fonsén (2010, s. 136) borde
pedagogiskt ledarskap ingå som ett viktigt innehållsområde i utbildningen av lärare inom

19
småbarnspedagogik

och

föreståndare

på

daghem.

2.2.1 Föreståndarens arbetsuppgifter
Ansvarsområdet för en föreståndare inom småbarnspedagogiken är brett: arbetet omfattar bland
annat personal- och ekonomiförvaltning, pappersarbete, möten och deltagande i olika
arbetsgrupper, servicebetjäning, ärenden gällande fastighetsförvaltning, väljandet av barn till
olika avdelningar, till arbetsgemenskapen relaterad vård och pedagogik. Föreståndaren
samarbetar med familjer, organisationer och många andra samarbetspartners. Som förman är
grunduppgiften att möjliggöra att kollegiet kan utföra sina kärnuppgifter. Föreståndaren står
för gränser och ramar, som ska stödja kollegiet att fortsätta med sina kärnuppdrag och agera på
lämpligt sätt. Föreståndaren har en stor roll när det gäller att skapa en god arbetsgemenskap, då
utgångspunkten för denna är att skapa gemensamma visioner och gemensam linje för pedagogik
samt strukturer som stöder verksamheten och dess uppbyggnad. (Mikkola & Nivalainen, 2009,
68-69.)
Till

daghemsföreståndares

område

kan

höra

många

olika

enheter:

daghem,

gruppfamiljedaghem, handledning av familjedagvården, öppna daghem, klubbverksamhet,
skiftesvård eller grupper av barn med särskilda behov. (Järvinen & Mikkola 2015, s. 70.) På
daghemmen finns det fortfarande både administrativa föreståndare och föreståndare som även
arbetar i barngrupp. Föreståndare som även arbetar i barngrupp är oftast ansvariga endast för
det daghem där hen arbetar. Studier uppmärksammar att detta inte är ett fungerande koncept,
eftersom föreståndaren är mycket borta från barngruppen vilket orsakar brist på personal i
gruppen. Administrativa föreståndare ansvarar i sin tur för fler än ett daghem eller annan
småbarnspedagogisk verksamhet. Kommunerna har skapat villkor för när föreståndaren kan
vara administrativ. Som grund för dessa villkor används antalet enheter eller hur många
avdelningar det får finnas, ibland antalet underordnade/personal. Dessa villkor kan dock variera
kraftigt. På vissa daghem utnämns någon av lärarna inom småbarnspedagogik till vice
föreståndare eller utses till ansvarsperson för enheten. (Hujala, Heikka & Halttunen, 2016, s.
295–297, 301.)

20

2.2.2 Arbetsuppgifter för lärare inom småbarnspedagogik
Lärarna inom småbarnspedagogik ställs inför många olika yrkesmässiga krav. Läraren fungerar
enligt forskning både som teamledare och pedagogisk ansvarig i gruppen (Nationella centret
för utvärdering, 2019; Järvinen & Mikkola 2015; Ukkonen-Mikkola & Fonséns, 2018). Som
lärare inom småbarnspedagogik arbetar och samarbetar man tillsammans med bland annat
barnen,

föräldrarna,

med

mångprofessionella

samarbetspartners,

speciallärare,

nybörjarundervisningen, barnrådgivningen och barnskyddet. Läraren inom småbarnspedagogik
arbetar således i en gemenskap som består av flera olika yrkesgrupper, som tillsammans
utvecklar och stöder varandra. Läraren inom småbarnspedagogik har ansvaret för både den
kortsiktiga och långsiktiga planeringen av barnens inlärning och undervisning. Arbetet lärarna
utför utgår från Grunderna för planen för småbarnspedagogik, som tidigare nämnt även kallas
”Planen för småbarnspedagogik”. Det är det styrdokument som verkar som ramen i arbetet. Det
är ett bindande dokument, vilket betyder att det som står där måste förverkligas. (Lag om
småbarnspedagogik 540/2018, 21§; Utbildningsstyrelsen 2018, s. 7.)
Det är läraren inom småbarnspedagogik som ansvarar för planerandet av den pedagogiska
undervisningen i barngruppen. Läraren har som uppgift att dela med sig av sina kunskaper och
handleda teamets övriga personal att använda sig av pedagogiska metoder samtidigt som hen
ser till att man tar lärdom av varandras kunskaper. Det är även läraren som ansvarar för att god
pedagogisk verksamhet genomförs i det dagliga arbetet i den egna barngruppen. (Järvinen &
Mikkola 2015, s. 62.)
Järvinen och Mikkola (2015, s 62) refererar till Karila som påstår att det pedagogiska ansvaret
kan betraktas som det pedagogiska ledarskapet i ett arbetslag, eftersom läraren inom
småbarnspedagogik inte enbart bör reflektera över sina egna yrkesmässiga metoder, utan även
ansvarar för att arbetsteamets verksamhet är av pedagogiskt hög standard.

2.2.3 Behovet av pedagogiskt ledarskap
Ledarskapet inom småbarnspedagogiken har som utgångspunkt att främja varje barns
välbefinnande och lärande. I Utbildningsstyrelsens dokument, Grunderna för planen för
småbarnspedagogik (2018) framkommer det att pedagogiskt ledarskap är en förutsättning för
att utveckla verksamhetskulturen och att det pedagogiska ledarskapet innebär att leda, utvärdera
och utveckla småbarnspedagogiken på ett målinriktat och systematiskt sätt. Det pedagogiska

21
ledarskapet enligt denna definition omfattar alla sådana åtgärder som ger personalen
förutsättningar för goda arbetsförhållanden, förutsättningar att utveckla och utnyttja sin
yrkeskompetens och sin utbildning samt att genomföra pedagogisk verksamhet.
(Utbildningsstyrelsen, 2018, s. 29-30.)
Enligt Arnér och Sollerman (2018) finns det två nivåer av det pedagogiska ledarskapet inom
småbarnspedagogikens olika professionsgrupper. Dels är det föreståndarens övergripande
pedagogiska ledarskap, dels är det läraren inom småbarnspedagogiks pedagogiska ledarskap på
respektive avdelning. För att småbarnspedagogiken ska kunna leva upp till styrdokumentens
mål och riktlinjer krävs det att alla arbetar mot samma mål. Det pedagogiska ledarskapet
innebär bland annat att ansvara för implementeringen av de nationella målen i verksamheten.
Det medför även att läraren inom småbarnspedagogik kan antas ha det yttersta ansvaret för att
personalen på respektive avdelning arbetar enligt grunderna för planen för småbarnspedagogik.
(Arnér & Sollerman, 2018, s. 13-14.) För att förverkligandet av småbarnspedagogikens mål
enligt dess styrdokument skall uppnås på respektive avdelningar behöver personalen besitta en
bred kunskap. Denna kunskap behöver med tiden utökas, ibland modifieras, delas kollegialt
samt användas på ändamålsenliga sätt i arbetet med barnen. Det är läraren inom
småbarnspedagogik som leder detta arbete men hela arbetslaget ansvarar för att tillsammans
genomföra det, genom att bilda ett s.k. lärande arbetslag. I ett lärande arbetslag tar man ständigt
tillvara på medarbetarnas kompetenser. (Riddersporre & Stier, 2021, s. 60.)
Även Nationella Centret för Utbildningsutvärdering (NCU), påstår i sin rapport gällande
småbarnspedagogikens kvalitet i vardagen, att man kan finna två dimensioner av pedagogiskt
ledarskap inom småbarnspedagogiken genom att betrakta att det pedagogiska ledarskapet
utövas av två olika professioner inom småbarnspedagogiken ute på enheterna. I den första
dimensionen kan man se att det är chefen för den småbarnspedagogiska enheten (föreståndaren)
som ansvarar för att den pedagogiska verksamheten i enheterna leds, utvärderas och utvecklas
på ett målinriktat och systematiskt sätt. Föreståndaren ansvarar även för att personalen har
möjlighet att lära sig i arbetet. Det pedagogiska ledarskapet förverkligas genom stöd från
lärarna inom småbarnspedagogiken och genom att hela personalen involveras. I den andra
dimensionen framgår det att läraren inom småbarnspedagogik ansvarar för planeringen av
verksamheten i barngruppen, att målen för verksamheten uppnås och för att verksamheten
utvärderas och utvecklas. Hela personalen planerar, genomför, utvärderar och utvecklar den
pedagogiska verksamheten tillsammans. (NCU, 2019, s. 108-109, 165.)

22
Det pedagogiska ledarskapet kan också delas. När personalen tillsammans bär ansvar för
pedagogikens kvalitet och dess utveckling talar vi om det distribuerade ledarskapet. När olika
ledarvillkor är uppbyggda i olika fenomennivåer och när ledarskap ses som konkreta
handlingar, kan det anses förekomma ett omfattande pedagogiskt ledarskap inom
småbarnspedagogiken (Fonsén, 2010: Fonsén & Parrila, 2016, s. 24–25).
På många daghem finns det arbetsgrupper, som ansvarar för den kontinuerliga utvärderingen
och utvecklingen av den pedagogiska verksamheten. Syftet med arbetsgrupperna är att stödja
lärarna inom småbarnspedagogik i sitt pedagogiska ledarskap som utförs i deras egna
arbetsteam. Lärarna för vidare information och diskussionsinnehåll från dessa arbetsgrupper till
sina egna team för diskussion och genomförande. I ett distribuerat pedagogiskt ledarskap är
utvecklandet av strategier viktigt och föreståndaren bör undersöka, hur man skapar lämpliga
hanteringsmetoder för ledning på den egna enheten samt öppna upp arbetsprocesser för dessa.
Ett distribuerat ledarskap kan anses förekomma eftersom förmannen tillsammans med läraren
inom småbarnspedagogik verkar som utvecklare av strategier för enheten, de handleder
småbarnspedagogiska planeringsarbeten i arbetsteamen och ger stöd för den pedagogiska
planeringen. Detta sker genom observationer, utvärderingar och utveckling. (Heikka, 2016, s.
47–54, 57; Parrila & Fonsén, 2016, s. 92–93.)

23

3. TEORETISKA PERSPEKTIV PÅ
SMÅBARNSPEDAGOGISKT LEDARSKAP
Ett centralt begrepp i denna undersökning är ledarskap eftersom undersökningen vill synliggöra
hur lärarna inom småbarnspedagogik uppfattar sitt pedagogiska ledarskap och sin roll som
pedagogiska ledare i arbetsteamet. Det småbarnspedagogiska ledarskapet kan betraktas från
olika perspektiv. I detta kapitel ges en överblick av ledarskap, med fokus på pedagogiskt
ledarskap och distribuerat ledarskap utifrån ett småbarnspedagogiskt perspektiv.
Begreppet ledarskap är enligt Waniganayake (2014) ett svårdefinierat ord på grund av att det
inte finns enbart en definition eller en överenskommelse om dess betydelse eller hur ledarskapet
blir förstått eller bedömt. Juuti (2013) menar att ledarskap ofta förknippas med endast ledaren
eller förmannen fast det i själva verket består av en process mellan förman, arbetstagare, kontext
och uppsatta mål. (Juuti, 2013, s. 13–14). Ledarskap har undersökts enligt traditionen som
beskriver hurudan en god ledare är utgående från hens personlighet. Ledarskap har även
undersökts enligt hur ledarna gör eller tänker i olika situationer. (Sandén, 2007).
Northouse (2013) konstaterar att synsättet på hur en ledare ska vara har ändrats flera gånger
sedan början av 1900-talet. Ett ledarskap vars målsättning är att bidra till en utveckling av andra
aktörers förståelse av sig själva och världen, alltså att bidra till en lärprocess kan enligt Elo
(2021) kallas pedagogiskt ledarskap även om allt ledarskap inte har detta fokus. Inom
småbarnspedagogiken är målen med verksamheten att utveckla barnens tillväxt och lärande,
alltså att bidra till lärprocesser hos barnen. Därmed kan man enligt Elos definition av
ledarskapet anta att ett pedagogiskt ledarskap utövas inom den småbarnspedagogiska
verksamheten för att bidra till barnens utveckling och lärprocesser. Trots att det finns en hel del
definitioner på vad ledarskap är råder det en samstämmighet om att ledarskap är ett speciellt
beteende som människor utövar i avsikt att påverka andras tänkande, inställning och
uppförande. Inom en organisation är avsikten oftast att få personalen att arbeta mot gemensamt
uppsatta mål, motivera dem till att prestera samt få dem att trivas. (Jacobsen, 2012, s. 388).
Ledarskapet kan vara distribuerat dels mellan olika nivåer, dels mellan professioner. Inom
småbarnspedagogiken kan ledarskapet därmed antas distribueras mellan de olika nivåerna i den
småbarnspedagogiska verksamheten eller mellan de olika yrkesprofessionerna inom

24
småbarnspedagogiken. Det distribuerade ledarskapet fokuserar inte endast på vad ledare gör,
utan på hur och varför de handlar så som de gör (Smeds-Nylund, 2021).

3.1 Pedagogiskt ledarskap
Pedagogiskt ledarskap är ett brett begrepp som kan förstås som ledarskap som inkluderar
pedagogiska drag eller en pedagogisk grund för utbildning. Det kan även ses som ett
övergripande begrepp för all innehållsutveckling. Det pedagogiska ledarskapet, särskilt inom
småbarnspedagogiken i Finland, är fortfarande ett tämligen outforskat område och terminologin
är fortfarande beroende av definitionerna från några få forskare. (Fonsén 2010: Fonsén &
Parrila, 2016; Hujala et.al., 2016). Att begreppet pedagogiskt ledarskap inte är desto mer
beforskat inom småbarnspedagogiken kan även noteras i deras styrdokument, eftersom
begreppet förekommer endast en gång i den nationella föreskriften Grunden för planen för
småbarnspedagogik (Utbildningsstyrelsen, 2018, s. 29). I Fonsén och Parrila (2016) används
termen pedagogiskt ledarskap inom småbarnspedagogiken som ett brett paraplybegrepp som
omfattar konkret ledningsverksamhet: pedagogiskt ledande och än mer snävt definierat:
ledandet av pedagogiken. Enligt Fonsén och Parrila (2016, s. 24) är en person som utför dessa
aktiviteter en pedagogisk ledare.
Pedagogiken har som uppgift är att stimulera människans vilja att lära sig. Enligt Their (1994)
innebär det att inspirera och skapa insikter om behovet av lärande, förändring och utveckling.
En pedagogisk ledare inspirerar modet, viljan och förmågan att klara av uppgifter hos sina
medarbetare. På så vis kan det förstås som att ledaren fungerar som ett föredöme för den
pedagogiska processen i arbetet. Samtidigt som en pedagogisk ledare inspirerar sina
medarbetare, bygger ledaren hela tiden upp beredskap inför nya uppgifter genom att acceptera
och använda sig av olika former för belöning. Den pedagogiska ledaren är öppen för nya idéer
i sin omgivning för att ständigt kunna utveckla sitt eget kunnande. Enligt Their har en
pedagogisk ledare insikt i att kvalitetssäkringen måste utgå från människorna i arbetet för att
kunna nå sådana kvalitetsnivåer som krävs på alla områden. På så vis förstår sig ledaren även
på att ta hand om de anställdas inre hälsa. (Their, 1994, s. 42.)
Sett ur det pedagogiska ledarskapets synvinkel, menas att få de lärande att konstatera och
begripa varför nya kunskaper behövs samt få dem att förstå hur lärandet tjänar både individ,
organisation och samhälle. Their anser även att lärandet inte kan ses som en destination utan är

25
en kontinuerligt pågående process i all mänsklig verksamhet och genom att leda pedagogiskt
både förstärks och möjliggörs denna process. (Their 1994, s. 132, 165.) Liksom Their tänker
Maltén att en central uppgift i samband med utvecklings- och förändringsarbete är att få
personalen engagerad och positivt inställda till förnyelse och förändring. Enligt Maltén bör
ledaren även vara lyhörd för medarbetarnas åsikter, engagemang och förväntningar på
delaktighet i utvecklingsprocesser. (Maltén 2000, s. 180–181.)
Eftersom ledarskap inte eftersträvar att stabilisera och bibehålla rådande förhållanden, utan
indikerar mobilitet och utveckling behöver verksamheten man bedriver grunda sig på en tanke,
en avsikt, en vision om ett kommande tillstånd. Den pedagogiska ledaren startar upp och driver
diskussionen i sin organisation samt ansvarar för att visionen får en klar utformning och att alla
lär sig den. Visionen ger kraft och riktning åt arbetet och lösgör energi åt arbetsprocesserna.
Den pedagogiska ledaren förstår att allt inte kan förverkligas på en gång, utan att man måste
argumentera tillsammans med sina medarbetare. Ledaren fungerar som en pedagogisk
stödperson, som inte tar besluten för någon annan men som hjälper andra att fatta sina egna
beslut och ger medarbetarna möjlighet till tillväxt och utveckling. (Their, 1994, s. 88–92.)

3.1.1 Definitioner på pedagogiskt ledarskap
Begreppet pedagogiskt ledarskap har enligt Hujala, Heikka och Halttunen (2016) starkt trätt
fram på det småbarnspedagogiska fältet och i litteraturen. Det pedagogiska ledarskapet sätter
fokus på innehållsutvecklingen av småbarnspedagogiken. Hujala menar att tolkningen av
pedagogiskt ledarskap inom småbarnspedagogiken oftast hänför sig till ledandet av
småbarnspedagogiken. (Hujala m.fl., 2016, s. 293.)
Riddersporre och Erlandsson (2019, s. 19) beskriver pedagogiskt ledarskap inom
småbarnspedagogiken så här:
Pedagogiskt ledarskap handlar om att skapa organisatoriska förutsättningar för
utveckling, att leda och samordna det pedagogiska arbetet i riktning mot hög kvalitet och
god måluppfyllelse, hela tiden med fokus på barns utveckling och lärande, genom att
systematiskt och kontinuerligt planera, följa upp och utvärdera verksamheten.

26
Definitionen av pedagogiskt ledarskap beror enligt Fonsén (2010) på till vilket sammanhang
begreppet pedagogik associeras. Pedagogiskt ledarskap har definierats som en ledarstil eller
som knutet till en enskild persons karaktärsdrag. Det pedagogiska ledarskapet har även
definierats i förhållande till skilda ämnesområden, som ett hanteringsverktyg för att utveckla
den grundläggande verksamheten man befinner sig i. En ytterligare definition har varit att se på
pedagogiskt ledarskap som ledandet av människor, vid sidan av utvecklandet av verksamheten.
Fonsén (2010, s. 130) refererar till Helakorpi som anser att pedagogiskt ledarskap inom
skolledningen ofta snävt definieras till ledandet av pedagogiken, även om den nuvarande
förståelsen av pedagogiskt ledarskap är bredare. Helakorpi beskriver pedagogiskt ledarskap
som en omfattande delad kontroll av människor, saker och kunskap som innefattar och drar
nytta av gemenskap, mångfald och nytänkande. (Fonsén 2010, s. 130.)
Det finns även olika definitioner av vad begreppet pedagogiskt ledarskap omfattar. Begreppet
kan anses innefatta delar av administrativt ledande och dagligt ledande. Det kan även
förknippas med att ta ansvar för informationsflödet, då det centrala i pedagogiskt ledarskap kan
anses vara att föra forskningskunskap till fältet samt kommunicera fältets behov till ledningen.
Jouttimäki

(refererad

i

Fonsén,

2010,

s.

130)

betraktar

allt

ledarskap

inom

småbarnspedagogiken som pedagogiskt ledarskap i de situationer där ledaren använder sig av
sina ”pedagogiska glasögon” i sina handlingar, det vill säga när ledaren har kunskap i ämnet
och det verkar som en stark drivkraft i beslutsfattandet. (Fonsén, 2010, s. 130.)
Uljens

(2021)

vill

bredda

förståelsen

för

det

pedagogiska

ledarskapet

inom

utbildningsledarskapet genom att betrakta det som ett flernivåfenomen. Uljens fokuserar på
uttrycket pedagogiskt ledarskap som att betona de pedagogiska kvaliteterna av ledarens
handledande, oavsett nivå eller kontext och oavsett om detta ledarskap utövas individuellt eller
tillsammans med andra. (Uljens, 2021, s. 16–19). Enligt Elo kan ett ledarskap med
målsättningen att bidra till en utveckling av andra aktörers förståelse av sig själva och världen,
alltså att bidra till en lärprocess, betraktas som ett pedagogiskt ledarskap. Pedagogiskt ledarskap
kan därmed bidra till en förändring av människors sätt att förstå och tänka vilket även leder till
en förändring av deras agerande. Inom utbildningsledarskapet kan antas att det pedagogiska
ledarskapet utövas på samtliga nivåer av utbildningens styrkedja men att det tar sig olika uttryck
beroende på till vilken nivå det pedagogiska ledarskapet granskas utifrån. Elo menar att
interaktionen lärare-elev är tydligast pedagogisk till sin karaktär medan exempelvis
formuleringen av de nationella läroplansgrunderna är en annan form av pedagogiskt ledarskap
som medieras genom flera aktörer och artefakter på olika nivåer i styrkedjan. (Elo, 2021, s.

27
121–122, 138). På samma vis kan man anta att interaktionen mellan läraren inom
småbarnspedagogik

och

barnen

har

en

tydlig

pedagogisk

karaktär

inom

den

småbarnspedagogiska verksamheten medan lärarens pedagogiska ledarskap även till exempel
kan återspeglas i arbetet med att uppfylla målen enligt småbarnspedagogikens styrdokument.
Definitionerna av det pedagogiska ledarskapet väldigt många och breda vilket även leder till att
begreppet ingalunda är entydigt. Uppfattningen om pedagogiskt ledarskap kan variera redan
inom en enhet och olika aktörer emellan. Även definitionerna av pedagogiskt ledarskap forskare
sinsemellan skiljer sig åt. Inom småbarnspedagogiken anses begreppet vara i behov av
ytterligare förtydligande eftersom det pedagogiska ledarskapet då även kan utvecklas och
utvärderas bättre. (Elo, 2021,s. 122; Fonsén, 2010, s. 127–128; Heikka & Waniganayake, 2010,
s. 105; Uljens, 2021, s. 15–19.)
Eftersom definitionerna av pedagogiskt ledarskap är många och även tvetydiga vill jag
förtydliga vad jag i denna undersökning avser med begreppet i fråga. Med pedagogiskt
ledarskap i denna undersökning att läraren leder eller utövar inflytande över andra, både barn
och medarbetare, för att kunna underlätta deras lärprocesser (Uljens, 2021). Med pedagogiskt
ledarskap menas alltså ledandet av människor, vilket innebär att läraren inspirerar och skapar
insikter om behovet av lärande, förändring och utveckling hos medarbetarna. (Fonsén, 2010).

3.1.2 Det pedagogiska ledarskapets uppgifter
All ledarskapsverksamhet anses vara inriktad på att främja organisationens mål. En av
småbarnspedagogikens grundläggande uppgifter är att stödja barnets tillväxt och lärande,
därmed anser Hujala, Puroila, Parrila-Haapakoski och Nivala (1998) att pedagogiskt ledarskap
bör ses som utvecklandet av denna grundläggande uppgift. Småbarnspedagogiken har ändå inte
bara ett grundläggande uppdrag, utan två: det sociala uppdraget och pedagogiken. Inom
småbarnspedagogiken är avsikten med det pedagogiska ledarskapet sambandet mellan
ledarskapet

och

daghemmens

sociala

uppdrag.

Pedagogiskt

ledarskap

inom

småbarnspedagogiken kan definieras som ett stöd för barnets tillväxt och lärande. (Hujala m.fl.,
1998). Det kan även betraktas som ett ledarskap som direkt eller indirekt syftar till att få till
stånd, uppmuntra, underlätta lärandet för en annan individ, såväl barn som kollegor. Hujala
menar att småbarnspedagogikens sociala uppdrag självfallet även är att fungera som en social
service åt familjerna. När daghemsföreståndarens pedagogiska ledarskap diskuteras betonas
särskilt pedagogiken. (Hujala m.fl., 1998, s. 150.)

28
Enligt Uljens kan man identifiera olika nivåer och former av pedagogiskt ledarskap. Genom
pedagogiskt ledarskap inverkar man på pedagogers och pedagogiska ledares självförståelse,
förväntningar, framtidsorientering samt handlings- och samverkansmönster på en policynivå
och på en interaktiv nivå. Pedagogiskt ledarskap på en övergripande policynivå innebär att det
hos ansvariga och utövande pedagogiska ledare utvecklas en bestämd självförståelse utifrån
vilken dessa ledare i sin tur påbörjar bestämda förändringsprocesser inom ledarnas
organisation. Pedagogiska ledarskapet måste även betraktas i sitt sammanhang vilket innebär
att dess karaktär måste relateras till vilken typ av organisation det är frågan om samt vad som
är organisationens samhälleliga uppdrag. (Uljens, 2015, s. 9.)
Det pedagogiska ledarskapets uppgifter definieras på olika sätt beroende på vilken kontext den
betraktas ur. Fonsén (2008) fördelar det pedagogiska ledarskapets uppgifter till att definiera
småbarnspedagogikens grundläggande uppgifter, till småbarnspedagogiskt planeringsarbete,
till ledandet av människor och aktiviteter samt till upprätthållandet av pedagogiska
diskussioner. Enligt Fonsén är grunden för hela det pedagogiska ledarskapet triangelns nedersta
nivå (se figur 2 nedan); Småbarnspedagogikens grundläggande uppgifter. Ovanpå den placeras
sig det småbarnspedagogiska planeringsarbetet. Den småbarnspedagogiska planeringen
grundar sig på småbarnspedagogikens grundläggande uppgifter. Visionen och strategin styrs av
dess grundläggande koncept, vilket skapar en riktning och metoder för att nå de uppsatta målen.
Även den tredje nivån av det pedagogiska ledarskapets uppgifter, ledandet av människor och
aktiviteter, styrs av dessa principer. För att garantera verksamhetens pedagogiska kvalitet sker
en kontinuerlig, reflekterande pedagogisk diskussion på alla dessa nivåer och mellan nivåerna
i organisationen. På samtliga nivåer finns en gemensam syn på den grundläggande uppgiften.
Fonsén anser att nivåerna måste passa ihop för att skapa en stadig grund för det pedagogiska
ledarskapets uppgifter. (Fonsén, 2008, s. 49.)

29

Figur 2: Pedagogiskt ledarskap betraktat ut småbarnspedagogikens kontext. (Fonsén 2008, s. 49)

Fonsén (2008) anser således att grunden för hela det pedagogiska ledarskapet inom
småbarnspedagogiken är det som definieras som småbarnspedagogikens grundläggande
uppgift, vilket är att stödja barnets tillväxt och lärande. Hujala, Puroila, Parrila-Haapakoski och
Nivala (1998) anser att pedagogiskt ledarskap bör ses som utvecklandet av denna
grundläggande uppgift. Ett barn som deltar i småbarnspedagogisk verksamhet har rätt till
systematisk

och

målinriktad

fostran,

undervisning

och

vård

enligt

lagen

om

småbarnspedagogik. Barnets plan skall utgå från barnets behov och bästa och målen som anges
i planen ska gälla den pedagogiska verksamheten. Det är läraren inom småbarnspedagogik som
ansvarar för utarbetandet av barnets plan för småbarnspedagogik (Grunderna för planen för
småbarnspedagogik, 2018). I samband med utarbetningen av barnens individuella planer inom
småbarnspedagogiken kan därmed antas att läraren utövar ett pedagogiskt ledarskap för att
kunna utveckla den grundläggande uppgiften; att stödja barnets tillväxt och lärande. För att
kunna genomföra verksamheten planenligt så att målen uppnås behöver läraren planera
verksamheten i barngrupperna. Enligt Grunderna för planen för småbarnspedagogik (2018) har
läraren inom småbarnspedagogik det övergripande ansvaret för just detta. Genom planerandet
av verksamheten leds även aktiviteterna som skall utövas i den pedagogiska verksamheten samt
människorna som är involverade i det pedagogiska arbetet. I Grunderna för planen för
småbarnspedagogik (2018) framgår det ändå att lärarna, speciallärarna, socionomerna,

30
barnskötarna och den övriga personalen inom småbarnspedagogiken ska planera och
genomföra verksamheten tillsammans. För att detta skall kunna genomföras bör de upprätthålla
pedagogiska diskussioner för att kunna utveckla och utvärdera verksamheten.

3.2 Distribuerat ledarskap
Det finns många definitioner på begreppet distribuerat ledarskap. Det distribuerade ledarskapet
överlappar både litteratur om delat, kollaborativt, demokratiskt och deltagande ledarskap. Med
det menas att distribuerat ledarskap ofta används som ett förenklat sätt för att beskriva någon
form av delegerad, delad eller spridd ledarskapspraxis inom utbildningen. (Harris, 2008.)
Willhelmson och Döös (2019) beskriver kollektivt ledarskap som det mest övergripande
begreppet. Det i sin tur delas upp i distribuerat ledarskap till andra än chefer och delat
ledarskap mellan chefer. Kollektivt ledarskap används i forskningslitteraturen som ett
samlingsbegrepp för en växande mängd forskning som betonar ledarskap som fördelat på flera
aktörer. (Wilhelmson & Döös, 2019, s. 17.)

3.2.1 Definitioner på distribuerat ledarskap
Betydelsen av distribuerat ledarskap är många. Enligt Kovalainen har det distribuerade
ledarskapet utvecklats till ett betydande forskningsområde efter 1900-talets andra hälft i
samband med att det uppstått diskussioner bland forskare inom utbildningsledarskapet och
bland aktörer på fältet. (Kovalainen, 2020, s. 71.) Liljenberg (2015) i sin tur menar att
distribuerat ledarskap är ett relativt nytt begrepp i Norden men att idéerna bakom begreppet
funnits länge.
Kovalainen (2020) låter förstå att det distribuerade ledarskapet till en början blev förstått som
ett arbetsredskap, som gav ledaren möjligheten att dela på arbetsbördan. Detta kunde till
exempel ske genom att delegera arbetsuppgifter. Senare har begreppet även ansetts betyda att
leda tillsammans med andra aktörer. Detta har i sin tur lett till en övergång från ett hierarkiskt
styrande, top-down eller bottom-up, till att ha blivit en mer spontan men även mer svårbegriplig
form av delad ledarskapskultur som sker vertikalt. (Kovalainen, 2020, s. 82.). Enligt Bolden
(refererad i Kovalainen, 2020, s. 82) existerar inget samförstånd om vad distribuerat ledarskap
innebär.

31
Det distribuerade ledarskapet är enligt Wilhelmson och Döös (2019, s.17-18) ett begrepp som
används för att peka på att ansvar och makt fördelas, distribueras, till andra än de som har
chefspositioner i en organisation. Andra begrepp som används i stället för distribuerat ledarskap
kan vara utfördelat och fördelat ledarskap och även begreppet delat ledarskap som sådan. Döös,
Wilhelmson och Backström (2010, s. 13) använder sig av begreppet delat ledarskap som
beskriver ett delande av arbetsuppgifter, ansvar och befogenheter bland formellt utsedda chefer
som har som arbetsuppgifter inom personal- och verksamhetsledning. För att förtydliga
begreppet menar Döös m.fl. (2010, s.15) att det inte är frågan om ett delat ledarskap ifall en
chef delegerar vissa arbetsuppgifter för att slippa utförandet men ändå behåller ansvaret. Inte
heller är informationsutbyte och rådgivning tillsammans med andra i olika arbetsgrupper delat
ledarskap. Däremot närmar man sig ett delat ledarskap om arbetsgruppen tillsammans tar ansvar
och fattar beslut. (Döös m.fl., 2010.)
Supovitz (2019) argumenterar att distribuerat ledarskap är en lins att förstå en rad olika
ledarskapsaktiviteter som tillsammans bidrar till att fullfölja organisationens uppdrag. Den här
beskrivningen har sitt ursprung i att ledarskapet är inflytandet som uppstår ur en rad
interaktioner mellan människor (ledare och följare) under processen att engagera sig i en viss
uppgift. Eftersom distribuerat ledarskap enligt den här beskrivningen inkluderar ett flertal
aktörer i en förbättringsprocess, är det viktigt att komma ihåg att det inte innebär att ledaren tar
alla beslut som hen sen delegerar åt andra att ansvara för. Snarare handlar det om att involvera
ett bredare spektrum av perspektiv under förbättringsprocessen för att bättre förstå källorna till
viktiga utmaningar, att involvera fler människor i planeringsstrategier för att övervinna dessa
utmaningar samt att inkludera dessa deltagare i den efterföljande åtgärden. (Supovitz, 2019.)
Spillane (2005, s. 144) menar att distribuerat ledarskap först och främst handlar om hur
ledarskapet utförs i stället för att belysa ledare och dess roller, funktioner, rutiner och strukturer.
Ledarskapet som en praktik ur ett distribuerat perspektiv ses som en produkt av interaktionerna
som sker mellan skolledare, dess följare och situationen de befinner sig i. Det distribuerade
ledarskapet fokuserar inte enbart på vad ledare gör, utan snarare på hur och varför de handlar
som de gör. Distribuerat ledarskap förekommer i olika typer av organisationer, men i ett
pedagogiskt sammanhang blir det särskilt tydligt då man till exempel kan notera att skolor inte
enbart leds av rektorn, utan hela lärarkåren och det övriga skolsamfundet bidrar med sin
kunskap. I ett distribuerat ledarskap ligger fokus på praxis, det vill säga den interaktion som
ledaren har med medarbetarna i respektive situation. Det är inte i första hand ledarens kunskaper

32
och färdigheter som står i fokus, utan fokus ligger snarare på att förstå hur ett flertal individer
delar på ansvaret för att leda en skola eller en organisation (Spillane, 2005).
Enligt Harris (2014) ger det distribuerade ledarskapet uttryck åt både formellt och informellt
ledarskap. De är varken separata eller varandras motsatser. Det distribuerade ledarskapet
erkänner möjligheten att människor kan arbeta tillsammans men med fokus på olika mål och
resultat. Distribuerat ledarskap ger inte resultat endast genom goda relationer och samverkan.
Harris anser att forskning åskådliggör att det krävs omsorgsfullt planerade, disciplinerade
professionella insatser för att samarbete ska ha en positiv inverkan på en organisations
prestation och resultat, samt för att åstadkomma delade påverkansmöjligheter. (Harris, 2014.)
Enligt Northouse (2013, s. 289) är det delade eller det distribuerade ledarskapet en form av
lagledarskap (team leadership) som har blivit vanligare att använda sig av i organisationer för
att snabbare kunna bemöta allt mer komplexa frågor som uppstår. Dessa lag består av grupper
där individerna är beroende av varandra, har gemensamma mål och samordnar sina aktiviteter
för att nå målen. Inom det distribuerade ledarskapet får medlemmarna mer inflytande och de
formella ledarna utövar inte sitt ledarskap i lika stor utsträckning. Genom det distribuerade
ledarskapet kan ledarskapet växla mellan medlemmarna beroende på situation och det leder till
att förändringar och komplexa situationer kan bemötas på ett effektivt sätt. (Northouse, 2013.)
Som tidigare nämnt fäster Liljenberg (2015) uppmärksamheten på att det även finns hinder och
utmaningar med det distribuerade ledarskapet. Dessa hinder och utmaningar är till exempel
strukturella hinder så som tidsbrist, kulturella hinder på grund av olika lärarkulturer och
situationer där ledarskapet har top-down approach till utveckling. (Liljenberg, 2015, s. 34–35.)
Enligt Supovitz är en utmaning med distribuerat ledarskap att definiera vad det är, och vad det
inte är. Han menar att vissa definierar distribuerat ledarskap som att den formella ledaren
delegerar ledarskapsuppgifter åt andra. En annan definition är distribuerat ledarskap som en
form av skolledarskapsteam som består av flera olika aktörer som tillsammans ska förbättra
utbildningen. (Supovitz, 2019.)

Det distribuerade ledarskapets uppgifter
Ledarskap kan ses som en process var individen påverkar en grupp människor att sträva mot ett
gemensamt mål (Northouse, 2013, s. 5). Inom småbarnspedagogiken är en av de grundläggande
uppgifterna är att stödja barnets tillväxt och lärande. Enligt Supovitz (2019) kan

33
utbildningsvärlden förbättras och bli mera meningsfull för alla aktörer genom ett distribuerat
ledarskap. Inom småbarnspedagogiken skulle detta kunna ske genom att ledarna sätter större
fokus på hur man prioriterar olika förbättringsinsatser. Enligt Supovitz blir hela tiden att
ledarnas arbete mer utmanande och därför krävs kloka ledarskapsval vilket samtidigt leder till
verksamhetens framgång. Med hjälp av ett distribuerat ledarskap kan ledaren förbättra
verksamheten avsevärt med hjälp av de erfarenheter som även fås från medarbetarna. (Supovitz,
2019.)
Supovitz påstår att man genom att uppmärksamma principerna av ett distribuerat ledarskap kan
öka chanserna att lyckas med en meningsfull och hållbar förändring (Supovitz, 2019).
Högström påstår att ledare i organisationer med ett modernare förhållningssätt utgår från att
medarbetarna har den bästa kunskapen inom sitt särskilda område och inser även att denna
kunskap bör tas tillvara på (Högström, 1999, s. 49).
Smeds-Nylund (2021) beskriver att utbildningsledarskapet i kommunal kontext kan betraktas
med hjälp av teorier om distribuerat ledarskap och icke-affirmativt pedagogiskt ledarskap
eftersom ledningen av utbildningsväsendet i en kommun kan granskas med hjälp av en
triangelmodell. Triangeln visar att utbildningsledarskapet i en kommuns verksamhet är delat,
utsträckt över olika slags aktörer och möjligen även distribuerat bland de olika aktörerna.

Figur 3: Utbildningsledarskapet i kommunal kontext (refererad i Smeds-Nylund, 2021, s. 171)

34
Smeds-Nylund (2021, s. 170-172) menar att kommunens aktiva politiker, förtroendevalda och
tjänsteinnehavare placeras

i

centrum

av modellen

ovan. Bildningsväsendet

med

bildningsdirektören leds av bildningsnämnden och verkar inom de ramar som fullmäktige har
gett. Objektet för beslutsfattandet är skolorna med sina pedagogiska verksamheter, vilket
representeras av en didaktisk triangel. Vårdnadshavare och övriga medborgare har placerats i
ett hörn och aktiva politiker som deltar i samhällsdebatten, men som inte direkt är involverade
i bildningsväsendet har placerats i ett annat hörn. Mellan alla dessa aktörer går dubbelriktade
pilar för att påvisa process, kommunikation och påverkan. Den lokala kontexten innehåller
personliga relationer av olika slag, avstånden mellan människorna är små och
kommunikationen kan vara livlig, menar Smeds-Nylund. Eftersom småbarnspedagogiken är en
del av utbildningsledarskapet kan det betraktas på motsvarande vis i kommunal kontext.
Därmed kan även antas att den småbarnspedagogiska verksamheten är delad, utsträckt över
flera aktörer och även distribuerat bland de olika aktörerna i styrkedjan.
Med distribuerat ledarskap (jaettu johtajuus) menas enligt Heikka (2016) fördelning av
ledningsansvar och ledningsuppgifter mellan flera olika personer. De här personerna kan vara
både personer i ledarpositioner och medlemmar av personalen, till exempel lärare inom
småbarnspedagogik som inte har en utsedd chefsposition. Heikka menar att distribuerat
ledarskap ändå inte är synonymt med arbetsdelning eller delegering, inte heller innebär det att
alla är med och leder eller att ledarens betydelse minskar. Det centrala med distribuerat
ledarskap är att olika aktörers ledarskap är sammankopplade till varandra. Distribuerat
ledarskap är även delad kunskap, ansvar och handlande, som en person i ledarskapsposition
medvetet planerar, leder och koordinerar. Det här betyder även att det inte finns bara en mall
för distribuerat ledarskap, som genast kan tas i bruk som sådan inom en organisation. Det
distribuerade ledarskapet kan ses som ett arbetsredskap åt föreståndaren, med vars hjälp
föreståndaren kan granska sitt eget och organisationens förverkligade ledarskap samt dess
funktionalitet. Föreståndaren kan bland annat stödja personalen att delta i ledarskapet och vid
behov även stärka personalens engagemang och ansvar om det behövs. (Heikka, 2016, s. 45.)
Utbildningsledarskapet, och därmed även ledarskapet inom småbarnspedagogiken, är ett
mångdimensionellt fenomen där många aktörer på olika nivåer samverkar i dynamiska och
föränderliga nätverk. Elo (2021) menar att utbildningsledarskapet utövas samtidigt i en formell
hierarki, och i formella och informella nätverk. Utbildningsledarskapets objekt, alltså det som
leds, omfattar många olika fenomen kopplade till småbarnspedagogiken och dess

35
grundläggande motiv att utveckla och leda barnens tillväxt och lärande. Fenomenen kan
betraktas exempelvis utifrån ekonomi och juridik till Grunderna för planen för
småbarnspedagogik, personalledarskap, verksamhetens utveckling. Många olika funktioner
och dimensioner i utbildningssystemet behöver därför samverka för att ett enskilt daghem, eller
dagvårdssystemet som helhet skall kunna fungera och utvecklas. Enligt Elo består en del av
utbildningsledarskapet av ett pedagogiskt element, eftersom dess målsättning är att bidra till en
utveckling av andra aktörers förståelse av sig själva och världen. Detta menar Elo kan betraktas
som ett pedagogiskt ledarskap. (Elo, 2021, s. 121-122). På utbildningsledarskapets alla nivåer
finns element som eftersträvar att påverka en annan aktörs eller nivås förståelse av något. Denna
pedagogiska påverkan tar sig olika uttryck beroende till vilken nivå av utbildningsledarskapet
det betraktas utifrån. Exempelvis i en barn-lärare-interaktion ter sig det pedagogiska
ledarskapet annorlunda jämfört med hur det betraktas när sakkunniga utformar
småbarnspedagogikens styrdokument, Grunderna för planen för småbarnsfostran på nationell
nivå. Även om olika aktörer i hierarkin befinner sig på en specifik nivå, samverkar de med en
mängd andra aktörer i och utanför denna hierarki i nätverk som ständigt förändras menar Elo.
Samverkan sker inte enbart med intilliggande nivåer, utan rör sig sig mellan och genom flera
nivåer i hierarkin. (2021, s. 127). Smeds-Nylund påstår att utbildningsledarskapet i ett
demokratiskt

samhälle

tjänsteinnehavare

och

kan

delas

vetenskapens

och

fördelas

företrädare,

mellan
vilka

politiskt
skapar

förtroendevalda,
utbildnings-

och

utvecklingsmöjligheter för medborgarna. Arbetet fördelas och delas alltså utifrån olika
ansvarsområden inom utbildningsledarskapet på alla dess nivåer. Smeds-Nylund betraktar
utbildningsledarskapet utifrån teorin om distribuerat ledarskap eftersom hon menar att de
interagerande komponenterna måste förstås tillsammans eftersom systemet är men än summan
av komponenterna och praxis. I ett distribuerat ledarskap ligger fokus på praxis, alltså
interaktionen som ledaren har med medarbetarna i respektive situation. Smeds-Nylund refererar
till Spillane (2005) som menar att det är inte ledarens kunskaper och färdigheter som ligger i
fokus utan att förstå hur ett flertal individer delar på ansvaret för att leda en skola eller en
organisation. (Smeds-Nylund, 2021, s. 177-183).
Även Fonsén (2014) anser att det distribuerade ledarskapet (jaettu johtajuus) kan granskas
utifrån olika ansvarsområden. Var och en bär sitt ansvar i den utsträckning som är lämplig för
sin position: styrelser och förvaltning bär ansvaret på kommunal nivå, daghemsföreståndare på
enhetsnivå, lärare inom småbarnspedagogik bär ansvaret för arbetsteamet och barngruppen
(liksom för det enskilda barnet) och barnskötarna bär ansvaret i gruppen och för det enskilda
barnet. De är alla ansvariga för genomförandet av kvalitativ småbarnsfostran. Det distribuerade

36
ledarskapet framträder dock genom att värderingar, mål och överenskomna arbetssätt
diskuteras tillsammans. Fonsén menar att tanken med det distribuerade ledarskapet är, att
engagemang sker genom övervägande och inlärning av gemensamma reflekterande handlingar.
(Fonsén, 2014, s. 185.)

Figur 4:Det pedagogiska ledarskapet kan distribueras mellan olika nivåer, men beroende på position
är det pedagogiska ansvaret mer eller mindre. (Fonsén, 2014, s. 183–185.)

3.3 Sammanfattning
Enligt genomgången ovan kan konstateras att det finns en stor mängd beskrivningar av modeller
och läror kring pedagogiskt ledarskap. Formuleringarna för det pedagogiska uppdragets mål
och innehåll varierar på de många nivåerna i samhället. Med pedagogiskt ledarskap avses i
denna undersökning att läraren leder eller utövar inflytande över andra, både barn och
medarbetare, för att kunna underlätta deras lärprocesser (Uljens, 2021). Med pedagogiskt
ledarskap menas alltså ledandet av människor, vilket innebär att läraren inspirerar och skapar
insikter om behovet av lärande, förändring och utveckling hos medarbetarna. (Fonsén, 2010).
Det betyder att ledaren inspirerar och skapar insikter om behovet av lärande, förändring och
utveckling hos sina medarbetare. Genom att använda sig av ett pedagogiskt ledarskap, kan
ledaren få medarbetarna att inse samt få kännedom om, varför nya kunskaper behövs och även
få dem att förstå hur lärandet tjänar både individ, organisation och samhälle. (Their 1994, s.

37
132.) När ledaren utövar ett pedagogiskt ledarskap gentemot sina medarbetare, skapas också
organisatoriska förutsättningar för utveckling och arbetet styrs i riktning mot hög kvalitet och
god måluppfyllelse. (Riddersporre & Erlandsson, 2019.)
Det pedagogiska ledarskapet kan också delas. När personalen tillsammans bär ansvar för
pedagogiska verksamhetens kvalitet och dess utveckling talar vi om det distribuerade
ledarskapet. När olika ledarvillkor är uppbyggda i olika fenomennivåer och när ledarskap ses
som konkreta handlingar, kan det anses förekomma ett omfattande pedagogiskt ledarskap inom
småbarnspedagogiken (Fonsén, 2010: Fonsén & Parrila, 2016, s. 24–25).
Utifrån ovanstående genomgång kan det även konstateras att definitionerna av det distribuerade
ledarskapet är många och breda. Det distribuerade ledarskapet är ändå ett centralt begrepp i
denna undersökning eftersom den avser granska samverkan mellan lärare inom
småbarnspedagogik och deras medarbetare. I denna undersökning kommer jag definiera
distribuerat ledarskap som ett begrepp som används för att peka på att ansvar och makt fördelas,
distribueras, till andra än de som har chefspositioner i en organisation (Wilhelmson & Döös,
2019, s. 17-18). När pedagogiskt arbete är distribuerat och genom att det samtidigt utövas ett
pedagogiskt ledarskap, utför personalen i arbetsteamen liknande uppgifter som syftar till
organisationens pedagogiska utveckling. När personalen tillsammans bär ansvar för
pedagogikens kvalitet och dess utveckling benämns det enligt teorin ovan som det distribuerade
ledarskapet. (Heikka, 2016.) Inom småbarnspedagogiken innebär det distribuerade ledarskapet
att personer kan ha olika ansvars- och kunskapsområden, men ledarskapets effektivitet bygger
på omfattande, välorganiserade ledarskapsstrukturer och verktyg som främjar samarbete,
kommunikation och lärande inom organisationen som smidigt förändras enligt respektive
ledarroller (Heikka & Hujala, 2013). Enligt Bøe och Hognestad (2017, s. 134) kan det antas
att lärare inom småbarnspedagogik är influerade av ett distribuerat pedagogiskt ledarskap
eftersom de av sina förmän är bemyndigade mer ansvar än resten av personalen i deras
arbetsteam. Därmed har lärarna inom småbarnspedagogik även auktoriteten att definiera hur
arbetet skall utföras samt se till att personalen initierar till ett sådant arbete.
I denna undersökning kommer jag att granska samverkan mellan det pedagogiska ledarskapet
och det distribuerade ledarskapet, genom ett perspektiv på distribuerat pedagogiskt ledarskap.
Med distribuerat pedagogiskt ledarskap menas, att ledningsaktiviteter som syftar till
organisationens pedagogiska utvecklingen på mikro- och makronivå är nära sammankopplade
med varandra (Heikka. 2016, s. 44). När det talas om ett distribuerat pedagogiskt ledarskap

38
fokuseras ledningsverksamheten främst på den pedagogiska verksamheten och dess utveckling.
Betydelsen av distribuerat pedagogiskt ledarskap i praktiskt ledarskapsarbete hänger främst
ihop med småbarnspedagogiskt planeringsarbete och pedagogisk utveckling. Det här arbetet
utförs på mikronivå av lärare inom småbarnspedagogik och föreståndare på daghem när de utför
den pedagogiska planeringen och utvecklingsarbetet på enheterna. På makronivå handhas
arbetet av cheferna i småbarnspedagogik och av bildningsnämnden (kommunal nivå) men även
av det som av Elo (2021, s. 127-128) beskriver som den statliga samt den överstatliga nivån där
arbetet med utformningen av t.ex. småbarnspedagogikens styrdokument förverkligas . I denna
undersökning granskas främst det arbete som utförs av lärare inom småbarnspedagogik på
daghemmen. Genom att integrera arbetet på de olika nivåerna av ledarskapet främjas utförandet
av uppgifterna och ansvar vilket samordnar deras genomförande i riktningen mot
organisationens gemensamma mål. (Heikka, 2016, s. 46.)

39

4. METOD OCH GENOMFÖRANDE
I detta kapitel presenteras forskningsansats, den metod som används i avhandlingen och
datainsamlingsmetod. Det kommer även att redogöras för undersökningens genomförande och
avhandlingens analysmetod för data. Avhandlingens trovärdighet, tillförlitlighet samt
forskningsetiska aspekter tas även slutligen upp för behandling. Avhandlingen undersöker det
pedagogiska ledarskapet ur lärarperspektiv utifrån en fenomenografisk ansats.

4.1 Fenomenografi som forskningsansats
Valet av metodansats påverkar hur man ser fenomenet, hur forskningsfrågor formuleras, vilka
metoder som används för datainsamling samt hur analysen genomförs (Fejes & Thornberg,
2020, s. 30-33). Med stöd av problemformuleringen har metodansatsen eller forskningsansatsen
fenomenografi valts. Syftet med denna avhandling är att undersöka det pedagogiska ledarskapet
ur ett småbarnspedagogiskt lärarperspektiv utifrån en fenomenografisk ansats. Utgående från
detta syfte har en forskningsfråga formulerats.
1. Vilka olika sätt att uppfatta sitt eget pedagogiska ledarskap har lärare inom
småbarnspedagogik?
Fenomenografin är en kvalitativ forskningsansats och en kvalitativ metod beskriver eller
åskådliggör något meningsinnehåll. Enligt Dahlgren och Johansson (2012) vill fenomenografin
bidra till en fördjupad förståelse av både det mänskliga lärandet och av de sätt att förstå
omvärlden som är ett resultat av lärandet. Utgångspunkten är att människor uppfattar händelser
i den omgivande världen på olika sätt samt att det finns ett begränsat antal sätt som dessa
händelser kan uppfattas på. Dahlgren och Johansson menar därför att en uppfattning är ett sätt
att förstå något eller ett sätt att erfara något (Dahlgren & Johansson, 2012, s. 122).
Eftersom jag vill beskriva den variation av uppfattningar som finns bland lärare inom
småbarnspedagogik gällande deras eget pedagogiska ledarskap i sina arbetsteam, är valet av
fenomenografin som ansats naturlig, med tanke på att målsättningen är att identifiera olika sätt
lärarna uppfattar just det fenomenet på. Jag vill alltså identifiera variationen i sätt att uppfatta
något, vilket fenomenografin har som mål att göra. Enligt Dahlgren och Johansson (2012) är
fenomenografin rätt analysmetod att använda sig av ifall man vill studera människors

40
uppfattningar om ett fenomen. Vid användningen av den fenomenografiska forskningsansatsen
förutsätts det även att forskningsfrågorna har en viss karaktär. Enligt Dahlgren och Johansson
(2012) är det avgörande för en framgångsrik analys att forskaren efterfrågar försökspersonernas
sätt att uppfatta något fenomen, vilket jag har gjort genom valet av forskningsfråga till denna
avhandling (Dahlgren & Johansson, 2012, s. 125 & 132).
Eftersom fenomenografin uttryckligen endast uttalar sig om människors uppfattningar av
världen kan vi i slutet av undersökningen inte uttala oss om världen i sig. Uljens (1989) anser
att vi med hjälp av fenomenografin, inte får någon kunskap om det vi inte frågat efter (Uljens,
1989, s. 85). Ansatsen är väldigt beskrivande och även naiv i det avseende att den inte alls tar i
beaktande vem som säger vad i vilken kontext, vilket kan leda till att beskrivningarna av
uppfattningarna kan bli ganska tomma, okritiska samt intetsägande om de lyfts ur sitt
sammanhang. Enligt Uljens har fenomenografin kritiserats utifrån att traditionella
objektivitetsmått saknas samt att tolkningarna och beskrivningarna av datamaterialet inte är
tillräckligt ingående (Uljens, 1989, s. 59). Vi kan heller inte utgå från att alla individer förstår
ett fenomen på samma sätt, det vill säga att ett givet problem skulle betyda exakt samma sak
för två enskilda individer. Man bör utgå från att förståelsen av ett problem varierar från individ
till individ (Uljens, 1989, s. 69). Det här är något som är viktigt att ta i beaktande när man utför
en fenomenografisk studie.

4.2 Intervju som datainsamlingsmetod
I detta underkapitel redogörs för avhandlingens datainsamlingsmetod som på basis av den
fenomenografiska metodansatsen är intervju. Kapitel 4.2.1 behandlar undersökningens urval
och avgränsning. I kapitel 4.2.2 finns en noggrannare beskrivning av tillvägagångssättet vid
planeringen och genomförandet av intervjuerna. Intervjuguiden som använts återfinns som
Bilaga 1.
Ett kvalitativt tillvägagångssätt innebär att karaktärisera, gestalta något. Med kvalitativ metod
menas systematisk kunskap om hur man ska gå tillväga när man ska gestalta något. Kvalitativa
metoders kärna är att försöka finna de kategorier, beskrivningar eller modeller som bäst
beskriver något fenomen eller sammanhang i omvärlden. (Larsson, 2011, s. 7-8.) En kvalitativ
studie kräver kvalitativa datainsamlingsmetoder. Intervju är den datainsamlingsmetod som
främst används inom fenomenografin eftersom det är okomplicerat att med hjälp av intervjuer

41
uppnå syftet vid fenomenografisk forskning, alltså att undersöka informanternas uppfattningar
av ett fenomen. Andra datainsamlingsmetoder som kan användas vid kvalitativ forskning är
exempelvis observationer, fokusgrupper och enkäter. Det går även att kombinera olika
datainsamlingsmetoder. (Larsson 2011, s. 26-27.)
Enligt Uljens (1989) kan man urskilja två aspekter av en uppfattning inom fenomenografin: en
vad-aspekt och en hur-aspekt. Vad-aspekten ger förutsättningar för hur-aspekten. Detta är något
som bör tas i beaktande vid utforming av forsknings- och intervjufrågor. Genom att ta reda på
informanternas uppfattningar av ”vadet” ges en övergripande möjlighet att nå frågans kärna,
medan ”huret” konstaterar vad det är informanten har uppfattnignar av. Genom att ytterligare
ställa frågan ”varför”, i relation till en vad-fråga, utvidgas informantens svar genom att ge
informanten orsak att resonera kring det givna uttrycket för en bestämd uppfattning. I denna
undersökning är vad-aspekten att ta reda på hur lärarna inom småbarnspedagogik upplever sitt
pedagogiska ledarskap. Hur-aspekten svarar på hur det pedagogiska ledarskapet ger sig i
uttryck. Frågan ”varför” det pedagogiska ledarskapet ger sig i uttryck på ett visst sätt kan ge
utvidgade svar av informanterna gällande deras uppfattning om ämnet i fråga. (Uljens, 1989, s.
23-36.)
Fenomenografiska intervjuer är enligt Dahlgren och Johansson (2012) halvstrukturerade och
tematiska. Det betyder att intervjuguiden till arbetet, endast innehåller ett mindre antal frågor
som ordnas med hänsyn till olika teman som intervjun avser att beröra. På grund av detta
utvecklas dialogen mellan intervjuaren och informanten i hög grad beroende på de svar som
ges. Frågorna arrangeras enligt de olika teman som den som intervjuar är intresserad av.
Dahlgren och Johansson (2012) menar även att det är särskilt viktigt att den som intervjuar får
ett så omfattande och fullständigt svar som möjligt. Det lönar sig oftast, att inte fråga
informanterna ”rakt ut” vad de tänker om fenomenet som undersöks, utan i stället genom att
berätta om olika situationer, får personerna att reflektera kring fenomenet. Dialogen i intervjun
styrs av svaren som ges och intervjuaren behöver skickligt kunna styra informanten till att ge
så rika och uttömmande svar som möjligt. För detta används en teknik som kallas probing.
Probing innebär att intervjuaren kan ställa följdfrågor för att fördjupa svaren ytterligare,
exempelvis genom att be informanten utveckla sina svar ännu mera. Icke-verbal probing
innebär att den som intervjuar nickar eller hummar för att visa att hen lyssnar och att
informanten gärna får fortsätta sitt resonemang. I det stora hela är det viktigt att intervjuaren
visar sitt intresse för vad informanten säger på ett påtagligt sätt och att intervjuerna spelas in.
Fenomenografiska intervjuer ska spelas in och transkriberas för att analysarbetet ska kunna

42
utöras på ett grundligt och tillförlitligt sätt. (Fejes & Thornberg, 2009, s. 126.) Inspelningarna
skrivs sedan ut i sin helhet för att analysarbetet ska kunna göras på ett grundligt och tillförlitligt
sätt (Dahlgren & Johansson, 2012, s. 126).

4.2.1 Urval och avgränsning
I följande underkapitel redovisas för urvalet av informanter i undersökningen samt de
avgränsningar som gjorts.
Valet av informanter kan göras strategiskt. Det innebär att exempelvis kön, ålder, utbildning,
storleken på hushållet och antal barn beaktas i urvalsprocessen. Då urvalet systematiseras fås
en tillräcklig variation i uppsättningen av människor och således får man tag på det man önskar.
Denna metod för strategiska urval ska främst ses som ett hjälpmedel för att förhoppningsvis få
variation bland intervjupersonerna. (Trost, 2014, s. 138-139, 141.) Urvalet av informanter styrs
av forskningsfrågorna och eftersom denna avhandling undersöker småbarnspedagogikens
lärares uppfattningar är urvalsprincipen en form av strategiskt urval. Andra urvalsprinciper vid
kvalitativ forskning är exempelvis bekvämlighetsurval, tillgänglighetsurval, och slumpmässigt
urval (Thornberg & Fejes, 2015, s. 288: Trost, 2014, s. 140-141). I denna undersökning görs
ett strategiskt urval för att kunna intervjua personer med särskilda kunskaper, det vill säga
behöriga lärare inom småbarnspedagogik. Eftersom jag valt att undersöka vilka uppfattningar
lärare i småbarnspedagogik har om sitt eget pedagogiska ledarskap i sina arbetsteam utförs
intervjuer med sådana informanter. Ingen annan urvalsprincip kan ses som aktuell för valet av
informanter i denna avhandling. Informanterna var 7 till antalet och verkar allihopa som lärare
inom småbarnspedagogik på daghem i fyra kommuner av varierande storlek runtom i
Österbotten. Intervjuerna utfördes under höstterminen 2021 genom att jag som intervjuare
begav mig ut till enheterna var lärarna jobbar. För att få en så likartad intervjusituation som
möjligt intervjuades alla på samma sätt. Undersökningen blev avgränsad till kommuner i
Österbotten och lärare inom småbarnspedagogik. I urvalet av informanter kontaktades lärare
inom småbarnspedagogik runt om i kommunerna för att få ett så representativt urval som
möjligt i fråga om ålder, kön och bakgrund. På grund av en snäv tidtabell blev intervjuerna
avgränsat till kommuner i Österbotten som inte kräver forskningsavtal, då detta skulle ha
medfört en längre väntetid innan påbörjandet av intervjuerna kunnat starta.

43
Antalet informanter i den här undersökningen är få vilket kan påverka undersökningens resultat.
Trost (2014, s. 143-144) anser ändå att intervjuerna bör begränsas till ett litet antal, förslagsvis
fyra, fem eller åtta eftersom ett stort antal intervjuer leder till att materialet blir ohanterligt och
viktiga detaljer som förenar eller skiljs åt faller i skymundan. Ett fåtal väl utförda intervjuer är
mycket mera värda än ett flertal mindre väl utförda. Kvalitet och etik bör prioriteras. Enligt
Trost går det oftast att utöka antalet intervjuer efter hand, ifall det skulle vara nödvändigt. Även
Kvale & Brinkmann (2014, s. 156-157) har som åsikt att antalet intervjuer är beroende av den
tid och de resurser som finns tillgängliga för undersökningen. De menar att antalet intervjuer
brukar ligga runt femton plus/minus tio. Många gånger lönar det sig att ha ett färre antal
intervjuer och ägna dem mer tid gällande förberedning och analys.

4.2.2 Genomförande av datainsamling
I detta underkapitel redovisas undersökningens praktiska genomförande.
Avhandlingens intervjuguide omfattar två teman och därpå följande huvudfrågor. Temana och
intervjufrågorna presenteras i intervjuguiden, Bilaga 1. Intervjuguiden som används innehåller
ett fåtal frågor som vägleder den som intervjuar. Strukturen på intervjufrågorna i Bilaga 1 skall
därför inte ses som bindande, utan snarare som ett underlag för diskussion. Vid intervjuerna
anpassades frågorna till informanternas svar, därför bör avhandlingens intervjuguide enbart ses
som riktgivande, snarare än styrande.
Före intervjuerna
Kontakten till informanterna inleddes med ett telefonsamtal till föreståndarna på
daghemsenheterna var lärarna jobbar. Under telefonsamtalen berättade jag kort om mig själv
och syftet med min undersökning samt frågade ifall föreståndarna har möjlighet att ta reda på
ifall det finns lärare på daghemsenheterna som skulle vara villiga att ställa upp på min
undersökning. Då föreståndarna meddelat att de ska kontakta lärare på enheterna var de jobbar,
sändes ett e-postmeddelande, se Bilaga 3. E-Postmeddelandet sändes inledningsvis ut åt
föreståndarna på daghemsenheterna var lärarna jobbar. Inom loppet av två veckor efter att epostmeddelandet sänts ut, hade informanterna meddelat att de var villiga att delta i
undersökningen. När informanterna tackat ja till deltagandet sändes ytterligare epostmeddelanden ut, för att komma överens om lämplig tidpunkt för intervjun. Samtidigt
bifogades en blankett för informerat samtycke (Bilaga 2) samt instruktioner om hur
informanterna skulle fylla i och returnera blanketten. Blanketten informerade om syftet med

44
undersökningen, om tillvägagångssättet vid undersökningen, om informanternas eventuella
risker och fördelar med deltagande och möjligheten om att informanterna när som helst kan avbryta
sitt deltagande i undersökningen. (Kvale & Brinkmann, 2014, s. 107)

Inför den första intervjun testades inbandningen med gott resultat. Inför alla intervjuer såg
intervjuaren till att ha en papperskopia av både intervjuguiden och samtyckesblanketten till
handa och en smarttelefon. Intervjuerna bandades in med hjälp av smarttelefonen. Ljudfilerna
sparades på intervjuarens dators hårdskiva.
Under intervjuerna
Samtliga intervjuer kunde inledas vid överenskommen tidpunkt och utan dröjsmål. Inga
tekniska problem uppstod under intervjusituationerna. Intervjuerna tog i medeltal en
halvtimmes tid i anspråk. Intervjuguiden styrde intervjuerna men det fanns utrymme för
följdfrågor och fördjupade resonemang från informanterna.
Efter intervjuerna
Intervjuerna sparades till den mapp som skapats för ändamålet på datorns hårdskiva. Efter
intervjuerna lyssnade intervjuaren snabbt genom dem för att konstatera att inbandningen
lyckats. Intervjuerna gjordes mellan 11.11.2021 och 3.12.2021 och transkriberades vartefter de
genomförts. Analysen som följde kunde ske naturligt med innehållet i färskt minne.

4.2.3 Analys av insamlat datamaterial
I detta underkapitel beskrivs arbetet med data som sker i tre olika steg. Här görs även en
genomgång av regler för hur kvalitativ analys kan genomföras och en fenomenografisk
analysmodell i sju steg presenteras.
Arbetet med allt data kan särskiljas i tre steg; insamling av data, analys och tolkning.
Intervjuerna analyseras genom att man läser igenom det transkriberade materialet och genom
att fundera över vad man hörde och såg under intervjuns gång. Redan när intervjuerna samlas
in sker mer eller mindre automatiskt en del analyser och tolkningar. Det samma sker vid arbetet
med utskrifter och anteckningar. (Trost, 2014, s. 147-148.)
Enligt Larsson (2011, s. 31) kräver arbetet läsning och reflektion och det gäller att inte nöja sig
med de första resultaten som framkommer. Det lönar sig att kritiskt granska de kategorier man

45
först formulerat för att eventuellt upptäcka nya dimensioner i svaren som kan kräva helt nya
formuleringar och nya kategorier. Det centrala i analysen är jämförelsen mellan olika svar.
Genom att utveckla kategorier kan man fånga upp de studerade erfarenheterna och handlingarna
fullt ut (Kvale & Brinkmann, 2014, s. 242). På det viset fångas de kategorier upp som är
relevanta för problemställningen. Kategoriseringen strukturerar upp undersökningens
resultatdel och fungerar som utgångspunkter för

huvudteman i analysen. Målet med

kategoriseringen är således att komma fram till teman som svarar på forskningsfrågorna. (Tjora,
2012, s. 146-147.)
Att analysera data insamlat vid fenomenografisk forskning kan exemplifieras genom Dahlgren
och Fallbergs (1991) modell för dataanalys med sju steg menar Fejes och Thornberg (2009, s.
127). I denna avhandling görs analysen utifrån ovan nämnda fenomenografiska analysmodell i
sju steg. Genom hela analysproceduren sker ett samspel mellan de olika stegen och
analysmodellen är ett av många tillvägagångssätt att använda sig av. Först bekantar man sig
med materialet, genom att läsa de transkriberade intervjuerna upprepade gånger. I steg två
inleds analysen, det kallas kondensation. Här klipper man ut passager eller stycken i
intervjuerna som anses vara signifikanta eller betydelsefulla. Det rekommenderas att arbeta
fysiskt med intervjuerna, utskrivna på papper för att underlätta grupperingen och få en överblick
av de olika grupperna som framkommer ur datamaterialet. I steg tre jämför man de olika
passagerna som man har klippt ut, man söker likheter och skillnader inom materialet.
Fenomenografins målsättning är att finna variation eller skillnader mellan uppfattningar, och
för att kunna göra det bör man också söka likheter i datamaterialet. (Fejes & Thornberg, 2009,
s. 127-129.)
Inledningsvis lästes de transkriberade intervjuerna genom upprepade gånger, både via datorns
skärm och i utskrivna versioner. Detta är enligt Trost (2014) det första steget vid dataanalys. I
det andra skedet markerades intressanta passager och stycken i intervjuerna ut. Detta gjordes
rent fysiskt genom att passager och stycken markerades på de papper som de fanns utskrivna
på. Intressanta meningar och stycken ströks sedan under på papprena med olika färger beroende
på vilket tema resultatet sorterades till. Efter det samlades alla de funna påståendena in i olika
kategorier beroende på funna variationer av uppfattningar. I det tredje steget jämfördes
påståendena och sorterades, likheter och olikheter framträdde i kategorierna.
Det fjärde steget kallas gruppering, man samlar de passager eller stycken man funnit i
datamaterialet i olika högar och försöker relatera dem till varandra. Steg fem innebär att

46
kategorierna, eller grupperna man skapade i fjärde steget, artikuleras. Man fokuserar på
essensen, kärnan av likheter i kategorierna. Kritiskt här är att forskaren måste bestämma sig för
var gränserna mellan olika uppfattningar ska dras, det betyder att forskaren behöver bestämma
hur stor variation det får förekomma inom en kategori utan att man behöver upprätta en ny
kategori. I steg sex namnger man kategorierna, där det mest signifikanta i materialet ska
framkomma. Det sjunde steget, den kontrastiva fasten, innebär att granska alla passager och se
om de skulle platsar i fler än en kategori. Genom att jämföra dem sinsemellan ser man till att
kategorierna är exklusiva, alltså uttömmande. I det här skedet brukar kategorier kunna
sammanslås, så att mängden kategorier minskar. (Fejes & Thornberg, 2009, s. 129-131.)
Informanternas uttalanden grupperades som fjärde steg och grupper av påståenden fördes sedan
samman i olika kategorier. Detta benämner Fejes och Thornberg (2009) som det femte steget.
Kategorierna gavs generella namn för att på ett så tydligt och överblickande sätt som möjligt
beskriva innehållet i dem. Den kontrastiva fasen, steg sju, genomfördes inledningsvis här men
en pågick även parallellt med att resultatet skrevs fram. På samma vis ändrades och
förtydligades kategoriernas namn vartefter resultatet skrevs fram och senare analyserades.
I analysen av det insamlade datamaterialet eftersträvas det med fenomenografin som
forskningsansats till att beskriva informanternas olika föreställningar av något, alltså
variationen i kvalitativt skilda uppfattningar av ett fenomen. Beskrivningskategorierna som
skapas genom analysen är kopplade till det innehåll materialet beskriver och visar skillnaderna
av

uppfattningar

av

fenomenet.

(Uljens,

1989,

s.

23-36.)

Inom fenomenografin kallas resultatet för ett utfallsrum. I utfallsrummet av uppfattningar
identifieras beskrivningskategorier som bildar kvalitativt olika uppfattningar, alltså kvalitativt
skilda sätt att uppleva en och samma företeelse. Det kan dock inte garanteras att alla tänkbara
sätt att uppfatta något upptäcks. Individens förståelse av en företeelse och djupet av förståelsen
anses bestå av mängden aspekter individen beaktar samt huruvida individen är kapabel att
relatera dessa till varandra. Det kan ibland vara möjligt att ordna uppfattningarna i en hierarki
där den uppfattning som innehåller mest komplexitet kan anses avspegla den djupaste
förståelsen av en företeelse. (Fejes & Thornberg, 2009, s. 122-123,131.)
Relationen av insamlat och analyserat datamaterial och teorin bör begrundas, teorin ska fungera
i samklang med empirin och forskaren skall ta hänsyn till sin kunskap och förförståelse när
denne utformar intervjuguiden. Teorin bör även ge förklaringar till det utfallsrum som
framkommer i analysen. Det går att skriva fram utfallsrummet utan teoretisk analys och sedan

47
i resultatdiskussionen knyta ihop resultatet med teorin och ge egna analytiska tankar alternativt
göra detta i anslutning till de olika kategorierna. (Fejes & Thornberg, 2009, s. 131.)
I analysen av datamaterialet fanns inledningsvis betydligt fler kategorier än de som sedan
redovisas som resultat. Det beror på att den kontrastiva fasen upplevdes pågå parallellt med
resultatredovisningen och -analysen. Det var möjligt att ordna uppfattningarnas innehåll enligt
komplexitet eftersom de fyra kategorierna som redogörs i resultatet samtidigt kan antas utgöra
fyra nivåer av uppfattningar av det pedagogiska ledarskapet, där den ena uppfattningen insluter
den andra. Resultatet redovisas därför i två steg. I det första steget redogörs de olika
uppfattningar i respektive underkapitel. Sen granskas uppfattningarna i det sammanfattande
underkapitlet ifall det finns särskilda relationer mellan kategorierna.

4.3. Reliabilitet, validitet och etiska överväganden
Detta kapitel behandlar reliabilitet, validitet och etiska överväganden i forskningssammanhang.
Idéerna om reliabilitet och validitet har sitt ursprung i kvantitativ metodologi (Trost, 2010, s.
133). I kvalitativa undersökningar är begreppen reliabilitet och validitet så nära
sammankopplade att kvalitativa forskare sällan använder begreppet reliabilitet. Inom kvalitativ
forskning får begreppet validitet i stället en vidare innebörd. (Patel & Davidson, 2003, s. 103.)
Avhandlingen bör även granskas med hänsyn till validitet och dess relevans för fortsatt
forskning.

4.3.1 Reliabilitet
Datats reliabilitet, eller tillförlitlighet, handlar om hur väl datat motstår slumpmässiga
inflytanden av olika slag (Patel & Davidson, 2003, s. 100). Ifall en informant intervjuas flera
gånger och det ställs samma frågor men svaren blir olika varje gång betraktas detta i en
kvantitativ undersökning vara ett tecken på låg reliabilitet. I en kvalitativ undersökning behöver
det däremot inte vara ett tecken på låg reliabilitet eftersom informanten exempelvis kan ha
ändrat uppfattning, fått nya insikter eller lärt sig något nytt eller så kan det bero på att
stämningsläget är ett annat. Reliabiliteten bör istället ses mot bakgrund av det unika i
situationen som råder vid undersökningstillfället. (Patel & Davidson, 2003, s. 103.) Enligt Trost
(2014) kan orsaken till att ett svar hela tiden förändras bero på att individen inte är stabil och

48
statisk i sina föreställningar, beteenden och åsikter. Människan får hela tiden nya erfarenheter
och möter nya situationer, föreställningsvärlden förändras med tiden vilket innebär att
bakgrunden till ett svar på en fråga hela tiden lever i ständig förändring. (Trost, 2014, s. 132–
133.)
När mått på reliabiliteten saknas bör tillförlitligheten försäkras på andra sätt. Vid strukturerade
intervjuer är undersökningens trovärdighet i hög grad relaterad till intervjuarens förmåga.
Förhållandevis god reliabilitet fås när standardiserade intervjuer används. (Patel & Davidson,
2003, s. 101.) Enligt Tjora (2012) är det viktigt för att kunna öka trovärdigheten att forskaren
reflekterar kring om hen besitter särskild kunskap och särskilt engagemang samt om hen har
något gemensamt med informanterna. Det är även viktigt att reflektera kring huruvida detta kan
påverka tillgången till fältet, urval, analys och resultat. Stora kunskaper om det aktuella ämnet
kan göra det lättare att ställa exakta frågor, men kan även vara till nackdel ifall forskaren bär
med sig vissa förutfattade åsikter. (Tjora, 2012, s. 160-161.)

4.3.2 Validitet
Ett begrepp för att beskriva kvaliteten i forskningen är validitet. Begreppet refererar till i vilken
utsträckning den forskning som genomförts och de metoder som använts verkligen undersöker
det som de avsetts undersöka. (Thornberg & Fejes, 2020: Kvale & Brinkmann, 2014: Uljens,
1989.) Undersökningens validitet säkerställs genom att forskaren tillämpar en kritsk syn på sin
analys, presenterar sitt perspektiv på det undersökta ämnet samt de kontroller som gjorts för att
motverka selektiv perception och snedvriden tolkning. (Kvale & Brinkmann, 2014, s. 296-301.)
I kvalitativa undersökningar är validitetens syfte att upptäcka företeelser, att tolka och förstå
innebörden av livsvärlden och att beskriva uppfattningar eller en kultur. Här innebär begreppet
validitet inte enbart själva datainsamlingen, utan strävan efter god validitet genomsyrar hela
forskningsprocessen. (Patel & Davidson, 2003, s. 102-103.)
När det görs kvalitativa analyser av intervjudata är målet att tolka innebörden av informanternas
uttalanden. Tolkningen kan inte ske mekaniskt utan kräver att forskaren väger uttalande mot
uttalande samt att forskaren ser till helheten för att kunna tolka innebörden. Här bör forskaren
vara uppmärksam på att tolkningen är rimlig och inte representerar forskarens privata
uppfattning. För att undvika detta kan en oberoende bedömning göras, vilket betyder att en
utomstående person bedömer intervjumaterialet. (Larsson, 2011, s. 38.)

49

4.3.3 Etik
God etik är enligt Larsson (1994, s. 171) en viktig del av studien. Avhandlingen och dess
undersökning baseras på den information som på något sätt tagits emot av en människa från en
människa, vilket innebär att det finns etiska aspekter att beakta.
Vid all forskning bör de etiska frågorna stå i fokus och de etiska aspekterna noga övervägas.
Informanterna har rätt till sin integritet och sin egen värdighet. Detta gäller inte bara vid den
första kontakten, vid själva intervjun och vad gäller förvaringen av materialet. Informanten bör
kunna vara säker på att tystnadsplikt råder och att det är frågan om en intervju där det är givet
att man inte behöver besvara alla frågor om man inte vill. (Trost, 2010, s. 123-124.) Informanten
bör informeras om att hen när som helst kan avbryta intervjun (Kvale & Brinkmann, 2014:
Tjora, 2012; Trost, 2010). Deltagarna bör även informeras om att de kan dra sig ur
undersökningen, eller be om att vissa delar av den inte används, efter att intervjuerna är gjorda.
Det är viktigt att informera deltagarna om detta, speciellt ifall vissa delar av intervjun blir
känslomässigt besvärliga för informanten. (Tjora, 2012, s. 124.) För att både forskare och
informanter skall kunna känna att god etik uppnås rekommenderas ett informerat samtycke. Det
innebär att informanterna informeras om undersökningens allmänna syfte, hur undersökningen
är upplagd i stort samt vilka risker och fördelar som kan vara förenade med deltagandet i
undersökningen. (Kvale & Brinkmann, 2014, s. 107.)
För att minska på risken för forskningsetiska oklarheter uppmanades informanterna ge skriftligt
samtycke för deltagande i undersökningen. Informanterna fyllde före intervjuerna i en blankett
för informerat samtycke. Informanterna ombads i ett e-postmeddelande att skriva ut blanketten
och underteckna den samt returnera den undertecknad till intervjutillfället. Avhandlingens
bilaga 2 är blanketten för informerat samtycke som användes. Blanketten informerar om syftet
med undersökningen, om tillvägagångssättet vid undersökningen samt om informanternas
möjlighet att kunna avbryta deltagande i undersökningen vilket enligt Kvale och Brinkmann
(2014, s. 107) bidrar till avhandlingens kvalitét. För att säkerställa avhandlingens
konfidentialitet rapporteras inte informanternas personuppgifter eller privata data och
informanternas uppgifter behandlas så att inte kan kännas igen av utomstående. Informanterna
kommer att benämnas som Lärare 1, Lärare 2, Lärare 3, Lärare 4, Lärare 5, Lärare 6 och Lärare
7.

50
Trovärdigheten i kvalitativ metod är väldigt viktig och därmed behöver man vara medveten om
att intervjuarens förkunskaper och egna uppfattningar om ämnet kan påverka resultatet . Då jag
själv i min yrkesroll verkar som lärare inom småbarnspedagogik innebär det att jag besitter en
viss förkunskap och är medveten om att jag har vissa egna uppfattningar om ämnet jag
undersöker. Eftersom jag är medveten om att detta kan leda till problem för mig med att lyckas
utföra undersökningen utan att mina förhandsattityder och åsikter genomsyrar arbetet är min
förhoppning att problemet skall kunna undvikas. Vid analysen av undersökningens resultat är
det viktigt att försöka undvika just detta (Kvale & Brinkmann, 2014, s. 259-260).
I denna avhandling kan data samlas in eftersom deltagandet är frivilligt och det därför är upp
till individen att besluta om hen vill delta eller inte. Total anonymitet kan inte utlovas i och med
att informanterna tillhör en specifik grupp i relativt små och få kommuner. Namn på
kommunerna avslöjas inte i avhandlingen men i och med en del bakgrundsbeskrivningar kan
det vara möjligt att anta vilka kommuner det är fråga om. Att arbeta som lärare inom
småbarnspedagogik hos kommunerna är offentliga uppgifter och är relativt lätta att hitta.
Samtidigt som viss anonymitet bör finnas är en tjänst som lärare inom småbarnspedagogik
offentlig. Därför bör undersökningar om hur en lärare inom småbarnspedagogik upplever ett
visst fenomen och beslutar i frågor inte hållas undan.
Ur etisk synvinkel kan antalet informanter vara ett problem för avhandlingens reliabilitet. Med
begreppet reliabilitet avser Kvale och Brinkman, forskningsreslutatens konsistens och
tillförlitlighet och behandlas ofta i relation till frågan om ett resultat kan reproduceras vid andra
tidpunkter och av andra forskare. Man vill alltså veta om informanterna kommer ändra på sina
svar under en intervju och om informanterna kan ge olika svar till olika intervjuare. (Kvale &
Brinkmann, 2014, s. 195.)

51

5. RESULTATREDOVISNING
I detta huvudkapitel kommer jag att redovisa resultatet. Svaren från undersökningen kommer
att presenteras och redovisas samt anknytas till syftet och forskningsfrågan. Syftet med denna
undersökning är att synliggöra lärare inom småbarnspedagogiks uppfattningar om sitt eget
pedagogiska ledarskap i sina arbetsteam utifrån en fenomenografisk ansats. För att synliggöra
detta har syftet under intervjuerna varit att lärarna skall beskriva vad de uppfattar att de som
pedagogiska ledare utför i sitt eget arbetsteam. Genom min forskningsfråga ” Vilka olika sätt
att uppfatta det egna pedagogiska ledarskapet har lärare inom småbarnspedagogik?” ville jag
finna svaret på hur lärarna inom småbarnspedagogik ser på sin egen roll att utöva pedagogiskt
ledarskap i arbetsteamet. Under intervjuerna har jag i enlighet med intervjuguiden begärt
lärarna reflektera kring sin roll som ledare i förhållande till medarbetarna i sina arbetsteam. Jag
begärde även lärarna mera specifikt att reflektera över huruvida de kan påverka medarbetarnas
kompetensutveckling.
Detta kapitel innehåller bland annat underkategorier som inte är numrerade eller skrivna i
innehållsförteckningen. Rubrikerna till dessa underkategorier är markerade med fetstil för att
underlätta läsningen.
Många av lärarna använde sig av dialektala uttryck och begrepp under intervjusituationerna.
Jag har modifierat talspråket och dialektala uttryck till mer skriftspråkliga uttryck.

5.1 Lärarnas uppfattningar om sitt eget pedagogiska ledarskap
Under alla intervjuer har lärarna inom småbarnspedagogik reflekterat kring sin subjektiva
uppfattning om fenomenet ”Pedagogiskt ledarskap”. Syftet har varit att lärarna skall beskriva
vad de uppfattar att de som pedagogiska ledare utför i sina arbetsteam, alltså vad de uppfattar
som sitt pedagogiska ledarskap. Jag har sammanställt lärarnas uppfattningar om hur de upplever
det egna pedagogiska ledarskapet i fyra olika uppfattningar vilket redogörs i respektive
kategorier. Pedagogiskt ledarskap

redogörs som Lärarnas uppfattningar om sitt eget

pedagogiska ledarskap och de fyra kategorierna redogörs i underkapitel 5.1.1 Uppfylla målen
enligt styrdokumenten, 5.1.2 Planera och leda den pedagogiska verksamheten, 5.1.3 Leda
medarbetarnas kompetensutveckling samt 5.1.4 Tillämpa varierade metoder för ledande av
medarbetarnas lärande och verksamhetens utveckling.

52
I underkapitel 5.1.1 Uppfylla målen enligt styrdokumenten redogörs lärarnas uppfattningar om
sin roll att bedriva pedagogiskt ledarskap genom att uppfylla målen enligt styrdokumenten.
Även i underkapitel 5.1.2 Planera och leda den pedagogiska verksamheten redogörs lärarnas
uppfattningar om sin roll att utöva pedagogiskt ledarskap genom att planera och leda den
pedagogiska verksamheten i sina arbetsteam. I underkapitel 5.1.3 Leda medarbetarnas
kompetensutveckling

redogörs

lärarnas

uppfattningar

om

sin

roll

att

påverka

kompetensutvecklingen hos medarbetarna i arbetsteamet genom bedrivandet av pedagogiskt
ledarskap. I underkapitel 5.1.4 Tillämpa varierade metoder för ledande av medarbetarnas
lärande och verksamhetens utveckling redogörs lärarnas uppfattningar om vilka metoder de
använder vid utövandet av sitt pedagogiska ledarskap för att bedriva kompetensutveckling samt
vid bedrivandet av utveckling i den egna verksamhetsmiljön. Avslutningsvis sammanfattas
resultatredovisningen med underkapitel 5.1.5 Sammanfattning. I underkapitlet redovisas en
sammanfattning av resultatet samtidigt som det granskas ifall det finns särskilda relationer
mellan kategorierna.

5.1.1 Uppfylla målen enligt styrdokumenten
Den första kategorin uppfylla målen enligt styrdokumenten, uppstod eftersom jag utgående från
intervjuerna kunde identifiera att lärarna inom småbarnspedagogik uppfattar att det är ett av de
huvudsakliga målen vid bedrivandet av deras pedagogiska ledarskap i arbetsteamen. Lärarna
upplever att de som ledare för arbetsteamet och barngruppen har det huvudsakliga ansvaret att
se till att målen i styrdokumenten tas i beaktande i den pedagogiska verksamheten för att kunna
uppfylla varje lärområde under verksamhetsåret.
I nedanstående stycken har jag samlat citat av lärarna inom småbarnspedagogik som tyder på
att lärarna uppfattar att de bär ansvaret för uppfylla målen enligt småbarnspedagogikens
styrdokument.
När det står i de där styrdokumenten om lärområdena, att vi hinner ta upp så
mycket som möjligt av det. Det är väl kanske det som jag försöker sätta mest fokus
på då. Vi har också annars jätteduktiga medarbetare så de hjälper nog till och
vet och ser mycket, men jag känner ändå ansvaret att då jag är lärare ska jag se
till att det sker. (Lärare 1)

53
I citatet ovan nämner läraren att alla i arbetsteamet hjälper till att förverkliga målen som finns
skrivet i styrdokumenten inom småbarnspedagogiken men att hen uppfattar att det är hen som
lärare som bär det huvudsakliga ansvaret för att se till att målen uppfylls.
Ett annat exempel som tyder på att lärarna har en uppfattning om att de ansvarar för
uppfyllandet av målen enligt styrdokumenten, även om alla i arbetsteamet utför själva
arbetsuppgifterna, är följande kommentar:
Jag försöker att vi ska vara ett team, att vi alla ska få höras och synnas och
få kom med idéer men att jag kanske försöker se till att vi ska ha det där och det
där och det där. Att det blir av. [...] jag försöker se till att vi inte glömt bort nån
bit som barnen har rättighet att få. (Lärare 1)
I uttalandet nedan berättar läraren att ansvaret för uppgörandet av barnets egen plan för lärande
(i citatet ”Vasu”) hör till lärarens ansvarsområde.
Så är det lärarens uppgift att göra upp de här Vasu:na. (Lärare 7)
Även när det kommer till att ansvara för att uppfylla målen enligt styrdokumenten upplever
lärarna att ansvaret kan fördelas ifall det i arbetsteamet finns två lärare inom
småbarnspedagogik.
Nu är det ju jag och ”den andra läraren” som håller Vasu:na, så på det
viset är det ju vi som gör upp målen för de här barnen... (Lärare 5)
I det ovanstående citatet nämner läraren att uppgörandet av barnets plan för lärande kan delas
mellan hen och den andre läraren i arbetsteamet. Hen betonar även att det är båda lärarna
tillsammans som gör upp målen för barnen.
Nog är det ju att se vad behöver gruppen, vilka mål ska vi ha och styra
arbetet emot det. [...]men nog är det ju ändå vi lärare som pekar på målen och
säger att denna vecka vill vi att vi betonar det och det. Vi kanske har förberett
något material som barnskötare får. [...]men nog är det ju ändå på vårt
ansvar... (Lärare 2)

54
I citatet ovan påvisas även att lärare som jobbar i samma arbetsteam, tillsammans kan se till att
ansvara för att uppfylla och arbeta mot målen enligt styrdokumenten. Läraren uppfattar att
barnskötaren kan vara med i utförandet av arbetet gentemot målen men att det är lärarna som
tillsammans planerar och styr arbetet mot målen.
Sammanfattningsvis kan konstateras att lärarna uppfattar att ansvaret för att uppfylla målen
enligt småbarnspedagogikens styrdokument är ett av de huvudsakliga målen vid bedrivandet av
deras pedagogiska ledarskap i arbetsteamen. Lärarna upplever att de som ledare för
arbetsteamet och den pedagogiska verksamheten har det huvudsakliga ansvaret att se till att
målen i styrdokumenten tas i beaktande för att kunna uppfylla varje lärområde under det
småbarnspedagogiska verksamhetsåret.

5.1.2 Planera och leda den pedagogiska verksamheten
I den andra kategorin, planera och leda den pedagogiska verksamheten, redogörs lärarnas
uppfattningar om att de som pedagogiska ledare bär det huvudsakliga ansvaret för att planera
och leda den pedagogiska verksamheten i sina team. I nedanstående stycken har jag samlat
citat av lärarna inom småbarnspedagogik som tyder på att lärarna uppfattar att de bär ansvaret
för att handha det pedagogiska ledarskapet genom att planera och leda den pedagogiska
verksamheten. Resultatet från intervjuerna har i denna kategori fördelats i två
underkategorier: Läraren planerar den pedagogiska verksamheten samt Läraren leder den
pedagogiska verksamheten.

Läraren planerar den pedagogiska verksamheten
I nedanstående citat berättar läraren att hen anser att det är på lärarens ansvar att planera och
bedriva pedagogiken i barngruppen. Hen berättar att det finns flera olika faktorer läraren bör ta
fasta på för att kunna planera och utveckla verksamheten.
Nå det är ju läraren som är ledaren i arbetsteamet, teamledaren. Så det var min
uppgift att planera verksamheten, komma fram med verksamheten åt personalen
och fråga deras åsikter och tillsammans då på det viset planera. (Lärare 7)

55
Läraren i citatet nedan är inne på samma spår, när hen berättar att det är lärarens ansvar att
planera distributionen av arbetsuppgifterna, samtidigt som läraren planerar den pedagogiska
verksamheten. Läraren upplever ändå att alla i arbetsteamet bär ansvar för att förverkliga det
planerade, pedagogiska arbetet.
Alla har ett ansvar att förverkliga det som är planerat. Det att man har en
utbildning som lärare betyder inte att man är den som alltid ska dra
sångstunder eller att man sitter och har på det viset... Alla ska kunna göra alla
uppgifter. Det är bara planeringen som är lärarens ansvar, att se till att det blir
gjort. (Lärare 7)
I ett annat exempel som tyder på att lärarna har en uppfattning om att pedagogiskt ledarskap
består av att planera den pedagogiska verksamheten i barngruppen är följande kommentar:
Vi planerar ju nog, det skulle jag nog säga att vi gör. Sen är det ju då hur man
tolkar att vad är ett pedagogiskt arbete. [...] har assistenten eller barnskötaren
en bra idé, så tackar jag och säger att det gör vi. Vissa saker tar jag tillvara på,
att jag kanske inte måste spjälka upp det i minsta detalj och vad är målet med
det? (Lärare 5)
I det ovanstående citatet nämner läraren att hen upplever att det är läraren som har det
övergripande ansvaret för att planera verksamheten men att hen som lärare samtidigt tar tillvara
på idéer som övriga medarbetare tillkännager i arbetsteamet.
I de följande citaten berättar lärarna inom småbarnspedagogik att de uppfattar att planeringen
av verksamheten är på deras ansvar som ledare för arbetsteamet. Lärarna uppfattar att de bär
det huvudsakliga ansvaret för att planerandet av den pedagogiska undervisningen i barngruppen
utförs.
[...]...det är ju vårt ansvar att planera allt det här pedagogiska. [...].allt som
barnskötaren ska göra ska vi ju som lärare ha färdigt till hands så att de bara
har att ta. [...]Det är lärarens ansvar och ledarskap att se till att det finns sånt
som behövs för den gruppen till exempel. (Lärare 3)

56
I citatet ovan påpekar läraren att det är på lärarens ansvar att se till att allt som medarbetarna
behöver i arbetsteamet ska finnas till hands vid utövandet av deras arbetsuppgifter, vilket
innebär att hen bör ha planerat utövandet så att barnskötarna kan utföra det.
Jag är lärare, och läraren har ju ansvaret för den här pedagogiska verksamheten.
[...]Så, det är ju det här administrativa har man ju förstås, att man har ansvaret
för pedagogiken och att det blir en bra klass på det här pedagogiska. (Lärare 4)
I ovanstående citat berättar läraren att hen upplever att de administrativa uppgifterna är
inkluderade i arbetet med att ansvara för den pedagogiska verksamheten. Läraren upplever
därför att ansvaret för de administrativa uppgifterna finns inkluderade i arbetet med att planera
och utöva pedagogiken.
I exemplen nedan berättar lärarna att de anser att lärare inom småbarnspedagogik har det
övergripande ansvaret för planeringen av verksamheten i barngrupperna:
Att jobba som lärare är ju som att vi har det där övergripande ansvaret
över att planera verksamheten. (Lärare 5)
Jag är lärare, och läraren har ju ansvaret för den här pedagogiska
verksamheten... Nå vi planerar ju, jag och *namn på lärarkollega* har hand om
planeringen ganska långt. (Lärare 4)
I de ovanstående uttalandena anser lärarna att det är deras ansvar att handha den övergripande
pedagogiska planeringen men att ansvaret kan fördelas ifall det i arbetsteamet finns två lärare
som jobbar tillsammans.
I de följande citaten berättar lärarna att de uppfattar de genom planerandet av verksamheten
samtidigt fördelar arbetsuppgifter åt medarbetarna:
Vi gör ett aktivitetsschema där det står vad alla har för arbetsuppgifter.
(Lärare 2)
Vid frågan ”Anser du att det är på ni lärare att ha ansvaret, eller är det på hela arbetsteamet?”
svarade en lärare så här:

57
Det skulle jag nog säga jo, att nog är det ju vi som drar de här
veckovisa palavrarna. [...]vem som ska göra vad. (Lärare 5)
I citatet ovan berättar läraren att hen upplever det som lärarens ansvarsområde att distribuera
arbetsuppgifter eftersom hen tillsammans med den andre läraren planerar verksamheten och
sedan delger planeringen vid de veckovisa mötena arbetsteamet har varje vecka. Vid dessa
möten berättar lärarna bland annat vem i arbetsteamet som förväntas utföra vilka
arbetsuppgifter.
Mycket handlar om kommunikation skulle jag säga, att hela tiden delge
vidare det man tänkt, det som jag och *namn* tänkt, hon är
den andra läraren. Vad vi planerat, vad vi märkt, vad vi tagit fasta på bland
barnen, vad vi ska göra, vad är liksom nästa grej.” (Lärare 5)
I det ovanstående citatet tänker informanten att lärarna vid de veckovisa arbetsteammötena
delger medarbetarna det som planerats; vad som är på gång och vilka uppgifter som behöver
utföras.

Läraren leder den pedagogiska verksamheten
Utifrån informanternas svar kunde även konstateras att lärarna inom småbarnspedagogik
upplever att det är på deras ansvar att leda den pedagogiska verksamheten genom att distribuera
arbetsuppgifterna. Lärarna uppfattar att det pedagogiska arbetet kan delas mellan personalen i
arbetsteamen men att lärarna ansvarar för distributionen av arbetsuppgifter. Lärarna uppfattar
alltså att alla i arbetsteamet bär ansvar för att se till att det pedagogiska arbetet förverkligas och
att all personal bör delta i de olika momenten för att det pedagogiska arbetet i barngruppen skall
fungera. I nedanstående stycken har jag samlat citat av lärarna inom småbarnspedagogik där
det framkommer att de anser att det pedagogiska arbetet i arbetsteamet leds av läraren men att
utövandet av arbetsuppgifterna kan delas.
En lärare uttryckte sig på följande vis:
Det är på lärarens ansvar att planera och bygga upp verksamheten. Det är
ju vi som sitter och funderar på smågrupper och planerar hur vi ska dela in

58
nästa vecka. Vem tar vilken grupp, vad ska de göra. [...] man funderar
tillsammans just det här grova, sen är det då på lärarens ansvar att göra det där
finslipandet och planera. (Lärare 7)
I citatet ovan säger läraren att hen som ledare ska ansvara för hur planeringen av verksamheten
i barngruppen ska se ut, och därmed leda medarbetarna så att de vet vad som skall göras och
vem som gör vad i arbetsteamet.
Även i exemplet nedan berättar läraren att hen upplever att det är lärarna inom
småbarnspedagogik som leder det pedagogiska arbetet genom att delegera arbetsuppgifter i
teamet:
Nå i så fall är det ju nog lärarna som frågar att ”skulle du kunna göra det
här?”. (Lärare 2)
Samma lärare anser även att delegerandet av arbetsuppgifterna ofta härrör sig till att
medarbetarna får i uppdrag att utföra de mer praktiska uppgifterna:
[...] men annars kan det vara attt de mer sånt där praktiskt, att de drar en
gymnastikgrupp, eller samling har de också ganska regelbundet. Att inte har de
pappersarbete ändå som de hamnar på, utan ändå mer det här praktiska i
gruppen. (Lärare 2)
Läraren i citatet nedan påpekar att hen ibland upplever att hen som lärare borde vara ännu mera
tydlig i sitt ledarskap och vid distribuerandet av arbetsuppgifter i sitt arbetsteam.
Det känns ibland som att jag skulle behöva vara mer diktatorisk än vad jag vill
vara. Jag skulle vilja att de skulle se själv. (Lärare 1)
I citatet ovan berättar läraren att hen upplever att medarbetarna inte alltid ser vilka
arbetsuppgifter som behöver utföras och att hen på grund av det, som lärare, blir tvungen att
leda den pedagogiska verksamheten genom att säga åt kollegorna i arbetsteamet vad de har för
arbetsuppgifter.

59
I citatet nedan anser läraren att det pedagogiska arbetet kan delas mellan alla i arbetsteamet och
hen upplever att all personal även bär ansvar för att delta i det pedagogiska arbetet för att kunna
utveckla pedagogiken i barngruppen.
Absolut! Det är ju just det där att man oberoende vad du är anställd som,
har allihopa lika stor andel i att se till att dagen fungerar och att man tar del i
alla moment. (Lärare 6)
Under intervjuerna framkom det vid flera tillfällen att det i arbetsteamen numera jobbar 2 lärare
i småbarnspedagogik. För informanterna var detta relativt nytt, och de lärare som arbetar
tillsammans med en annan lärare i sitt arbetsteam uttryckte ofta att de ser det som något positivt
beträffande delandet av det pedagogiska arbetet:
Det känns mycket bättre att vara på två som delar på ansvaret. Istället för
att vara ensam och känner att man har allt över sig, att man ska komma ihåg
allting, att skicka ut all information åt föräldrarna, vilka behov och intressen...
att man tar i beaktande allting. Att man i stället, man märker inte allt själv utan
en i personalen kan märka en sak och så kan en annan ”men har du märkt av
det där?” [...]....man får bolla idéer med varandra (Lärare 3)
I citatet ovan berättar läraren att sedan två år tillbaka arbetar två lärare inom småbarnspedagogik
tillsammans i deras arbetsteam. Läraren upplever att ledandet av den pedagogiska
verksamheten har underlättats eftersom ansvaret för planeringen och distributionen numera
kan delas. Läraren upplever att de på så vis bättre försäkrar sig om att alla områden i deras
arbete blir tillgodosedda.
Läraren i exemplet nedan berättar att ansvaret för distribuerandet av arbetsuppgifterna har
kunnat delas sedan det anställts två lärare inom småbarnspedagogik till deras arbetsteam. Hen
berättar att de utför samma arbete och därmed delar på ansvaret och distributionen av
arbetsuppgifterna:
Nu är vi två som delar på det egentligen, det här samma arbetet
som vi har hand om både jag och ”den andra läraren”. (Lärare 4)
Även läraren i nedanstående citat nämner nästintill samma sak:

60
Ja, det är nog väldigt skönt när man får dela på det här ansvaret. (Lärare 5)
I citatet nedan låter läraren förstå att distribuerandet av arbetsuppgifter är nödvändigt i hennes
arbete som ledare för den pedagogiska verksamheten, annars skulle hen inte hinna med allt som
behöver ske:
[...]det är bra när man inser själv sina brister och att man inte hinner med allting,
att man kan delegera. (Lärare 5)
I citatet ovan berättar läraren att hen som ledare tar tillvara på medarbetarnas idéer och åsikter
gällande utövandet av arbetsuppgifter och att hen upplever att hen även är tvungen att
distribuera utövandet av arbetet. Läraren anser att allt praktiskt arbete måste delas för att de
som pedagoger ska hinna utföra alla arbetsuppgifter i verksamhetsgruppen.
I citatet nedan berättar läraren att hen som ledare inte hinner med allt pedagogiskt arbete som
behöver utföras i gruppen och då är det nödvändigt att medarbetarna kan arbeta självständigt.
Inte hinner jag lägga mig i allt eftersom jag inte är hela tiden i gruppen. Så det
sköter de väldigt mycket om. [...]Det är rutinerad personal som jag har med mig,
så på det viset fungerar det bra. (Lärare 6)
Läraren i citatet ovan menar att det pedagogiska arbetet måste kunna delas mellan teamets alla
medlemmar för att verksamheten skall fungera. Annars skulle hen som ledare för den
pedagogiska verksamheten inte hinna med allt som skall göras i barngruppen, både gällande
praktiska och administrativa uppgifter.
Sammanfattningsvis kan konstateras att lärarna uppfattar att de som pedagogiska ledare bär det
huvudsakliga ansvaret för att planera och leda den pedagogiska verksamheten i sina arbetsteam.
Detta kommer till uttryck genom att lärarna planerar den pedagogiska verksamheten och leder
sina medarbetare genom att delge och distribuera arbetsuppgifter i sina team. Vidare upplever
lärarna att ansvaret för planerandet och ledandet av den pedagogiska verksamheten kan delas
ifall det i ett arbetsteam jobbar två lärare inom småbarnspedagogik.

61

5.1.3 Leda medarbetarnas kompetensutveckling
Den här kategorin av lärarnas uppfattningar om sitt pedagogiska ledarskap som att leda
medarbetarnas kompetensutveckling uppstod eftersom det i intervjuerna kunde identifieras att
lärarna uppfattar att de bär ett visst ansvar för att leda sina medarbetare i sina arbetsteam. Detta
kommer till uttryck genom att lärarna upplever att de behöver se till att resten av kollegorna i
arbetsteamet får tillgång till ny kunskap och information för att kunna arbeta med att utveckla
den pedagogiska verksamheten. Lärarna nämner att de upplever att de behöver delge resten av
medarbetarna den kunskap de som lärare besitter, eftersom de har en pedagogisk utbildning
vilket inte alltid är fallet hos medarbetarna. Även denna kategori har delats in i två
underkategorier: Lärares uppfattningar om att leda medarbetarnas samt Lärarnas
uppfattningar om ansvarsfördelningen vid ledandet av medarbetarnas kompetensutveckling –
ett delat fenomen.

Lärarnas uppfattningar om att leda medarbetarnas kompetensutveckling
I nedanstående stycken har jag samlat citat av lärarna inom småbarnspedagogik som tyder på
att de uppfattar att de bär ansvaret för att bedriva kompetensutveckling i arbetsteamet. Lärarna
uppfattar att det till deras pedagogiska ledarskap hör att leda sina medarbetare och detta
kommer till uttryck genom att lärarna upplever sig behöva se vilken kunskap som behövs i
gruppen, vilka målen är och styra arbetet mot dessa. I nedanstående citat ges exempel på
lärarnas uppfattning om detta:
För att vi har läst oss till det här, har mera blivit utbildade till det och därför
tycker jag det är mera på vårt att på nå sätt leda och vara mera, hur ska man
säga? Kanske vägleda de här barnskötarna, hur de kan göra. (Lärare 3)
I citatet ovan berättar läraren att hen anser att det är på lärarens ansvar att se till att medarbetarna
får den information och den kunskap som behövs för att bedriva arbetet i barngruppen. Hen
berättar att kunskapsdelningen kan ske genom att hen som lärare handleder kollegorna och visar
på praktiska exempel hur arbetet kan utföras.
Ett annat exempel som tyder på att lärarna har en uppfattning om att de bedriver
kunskapsdelning i arbetsteamet är följande kommentarer:

62
Alltså nog är det ju viktigt just det där att man inspirerar och vågar säga vad man
tycker och motiverar... att man ger beröm och uppmuntrar! [...]vägleda och
kanske ge konstruktiv kritik, att ”sådär kan du göra annorlunda här”. (Lärare 4)
I det ovanstående citatet nämner läraren att utgående från hens erfarenhet har läraren ett visst
ansvar för att inspirera och vägleda medarbetarna till skapandet av ny kunskap. Hen berättar att
det kan ske genom att hen uppmuntrar kollegorna att lära sig nya saker och ger beröm när hen
märker att de lärt sig något nytt. Läraren upplever också att kompetensutvecklingen kan ske
genom att hen ger konstruktiv kritik och motiverar på vilket sätt arbetet kan utföras annorlunda.
I citatet nedan berättar informanten att hen anser att det är läraren som ska leda hela
arbetsteamet och att det även innebär att hjälpa medarbetarna skapa sig nya uppfattningar.
Läraren upplever att ansvaret för kompetensutvecklingen beror på att hen som lärare har en
sådan utbildning som innebär att hen besitter mera kunskap än de övriga i arbetsteamet och
därmed även bör delge de andra om den kunskapen:
Det är läraren som ska i princip leda det här teamet. ...Som lärare har du kanske
en lite annan utbildning och vet mera om vissa saker. Ser du då att det finns
brister, kan du ju försöka hjälpa personalen och kanske tipsa på litteratur, kurser
eller något. Eller själv bara säga att ”så här skulle du kanske kunna göra!”.
(Lärare 7)
Vid frågan om läraren anser att hen kan göra något för att förbättra sina medarbetares
kunskaper, färdigheter och attityder svarade ena läraren så här:
Säkert har man en del i det... [...]att man via diskussioner och att själv tänka att
man kan vara en förebild. Kurser, läsa på och att pröva sig fram, alltså att få
erfarenheter. (Lärare 2)
I citatet ovan berättar läraren att hen uppfattar att hen som lärare påverkar sina medarbetare till
att skaffa sig nya kunskaper, färdigheter och attityder. Hen anser att det kan ske genom att hen
fungerar som god förebild, pushar medarbetarna att delta i kurser eller berättar om litteratur
som kan vara bra att ha koll på. Det kan även ske genom att hen uppmuntrar medarbetarna att
våga pröva på nya saker och på det viset skaffa sig mer erfarenhet.

63
Det nedanstående citatet visar att även om det finns flera olika sätt att bedriva
kompetensutveckling i arbetsteamet kan det vara svårt att identifiera exakt vad läraren gör.
Lärarna uttryckte vid flera tillfällen att kompetensutvecklingen sker i ständig växelverkan, både
mellan lärare och övriga medarbetare:
Säkert har man nån del i det, just i att man jobbar tillsammans. Att man diskuterar
och planerar ilag och kommer fram till olika saker. Nog hjälper man ju varandra.
Hon hjälper ju mig också, så nog tror jag att vi hela tiden hjälper och stöder
varandra. (Lärare 2)
Förutom att läraren i sitt arbete upplever att de förväntas bedriva kompetensutveckling på olika
plan anser de även att de ständigt behöver vara positivt inställda till att skapa nya insikter och
kunskaper i arbetsteamet:
Man måste vara ganska så där positivt inställd till saker och ting, om man vill
lära någon och engagera sig verkligen och trivas själv i arbetet. (Lärare 3)
I ovanstående citat berättar läraren att hen upplever att en positiv inställning till arbetet är
nödvändig för att kunna utföra ett arbete som uppmuntrar till nytt lärande och trivsel på
arbetsplatsen.
Som lärare så är det ju jag själv som är positiv i gruppen, att jag inte gnäller på
allt och drar ner... [...]Kanske att man peppar varandra lite så där, att det här
klarar vi... (Lärare 6)
I citatet ovan anser läraren att hen behöver ha en positiv inställning i utövandet av sitt
pedagogiska ledarskap för att skapa möjligheterna för lärande hos medarbetarna.

Lärarnas uppfattningar om ansvarsfördelningen vid ledandet av medarbetarnas
kompetensutveckling – ett delat fenomen
Som tidigare nämnt uppfattar lärarna att de har ett visst ansvar för att resten av medarbetarna i
arbetsteamet får tillgång till ny kunskap och information. Lärarna har berättat att de upplever
att de behöver delge medarbetarna den kunskap de som lärare besitter eftersom de har en
pedagogisk utbildning, vilket inte alltid är fallet hos medarbetarna.

64
Under intervjuerna har det även framkommit att lärarna upplever att ansvaret för
kompetensutvecklingen till viss del kan antas finnas hos övrig personal. Lärarnas uppfattningar
om ansvarsfördelningen vid bedrivandet av medarbetarnas kompetensutveckling faller bortom
den fenomenografiska undersökningens primära syfte, men rapporteras likväl eftersom
informationen kan anses ha ett tilläggsvärde för denna undersökning. Resultatet gällande
ansvarsfördelningen bidrar till en bättre förståelse för lärarnas uppfattningar om sitt
pedagogiska ledarskap i arbetsteamet eftersom vi får en större förståelse för vem lärarna anser
ansvarar för kompetensutvecklingen i arbetsteamen inom småbarnspedagogiken.
I de följande citaten berättar lärarna att de uppfattar att ansvaret för kompetensutvecklingen hos
medarbetarna i vissa fall även kan anses höra till andra än dem själva:
Förstås är det ju på föreståndarens ansvar som ju har det här pedagogiska
ansvaret för hela huset. Men jag kan också tänka att det är i vars och ens intresse
att man har den här kunskapen och det uttrycker nog också personalen ofta, att
de vill ha kunskap och redskap så att de kan göra ett bra arbete. (Lärare 2)
I citatet ovan berättar läraren att hen anser att föreståndaren bär det huvudsakliga ansvaret att
se till att kunskapen finns hos personalen på enheterna men att hen samtidigt upplever att all
personal, både lärare och övriga medarbetare, ständigt uttrycker ett intresse om att få lära sig
mera.
I nedanstående citat uttrycker läraren att hen anser att det huvudsakliga ansvaret för att ökandet
av kunskap hos medarbetarna sker, ligger hos föreståndaren:
Jag tänker som lärare så upplever man kanske inte så mycket ansvar för det, utan
man tänker kanske mer som föreståndare att man har ett stort ansvar för det.
(Lärare 6)
Även nedanstående citat tangerar att läraren upplever att ansvaret för kompetensutveckling i
arbetsteamet i slutändan ligger hos föreståndaren. Informanten tycker ändå att hen försöker
uppmuntra och sporra medarbetarna att själva skapa ett intresse för att ta emot ny information:

65
Jag tycker nog att det kanske skulle höra till föreståndaren, att ha lite koll på vad
de kan...[...] Utan också engagera så att de känner viljan att förkovra sig, att
fördjupa sig och lära sig något nytt. Och sedan förstås ute på avdelningarna då
att, avdelningsansvariga försöker att ”har ni hört det här, nu ska vi ta reda på
mera!”. (Lärare 1)
I citatet ovan uttrycker läraren att hen upplever att lärarna (i citatet avdelningsansvariga)
uppmuntrar medarbetarna att ta reda på mera men att det avslutningsvis är föreståndaren som
ansvarar för att känna till vad personalen ute på avdelningarna besitter för kunskap, vad de kan
tänkas behöva lära sig mera om samt engagera all personal att lära sig nytt.
Under intervjuerna framkom även att en annan befattning som enligt lärarna upplevs ansvara
för bedrivandet av kompetensutveckling i arbetsteamen är de pedagogiska ledarna. Yrkesrollen
pedagogisk ledare är en relativt ny befattning, och den personen arbetar sida vid sida med de
administrativa föreståndarna ute på enheterna för småbarnspedagogik. Pedagogiska ledare har
som arbetsuppgift att ge pedagogisk handledning åt personalen ute på enheterna.
Enligt nedanstående citat menar läraren att den pedagogiska ledaren antas fungera som stöd åt
både lärare och övriga medarbetare. De pedagogiska ledarna förser medarbetarna med uppgifter
vilka ska fördjupa personalens pedagogiska kunnande.
[...].men sen också att vi har de här pedagogiska ledarna som ger oss stöd i
ryggen och som man kan bolla olika saker med.Det är nog jättebra! [...]
föreståndaren som är kanske mera upptagen på kansli med administrativa
uppgifter, men att man nu har den där ena som man kan rycka i att ”Hej, nu har
vi så mycket som fastnat i vårt tankesätt, hur ska vi tänka riktigt kring det här?”
(Lärare 5)
I citatet ovan uttrycker läraren att hen upplever att de pedagogiska ledarna förser lärarna och
övrig personal med nya kunskaper, insikter och attityder i deras arbete. Hen upplever även att
de får mera stöd och tid att fundera tillsammans med den pedagogiska ledaren jämfört med
föreståndaren som ofta har så stor arbetsbörda av administrativa uppdrag att tiden inte räcker
till för annat.

66
Slutligen

framkom

under

intervjuerna

att

lärarna

upplever

att

bedrivandet

av

kompetensutveckling kan antas ligga hos arbetstagarna själva, oberoende yrkesroll. I
nedanstående citat uttrycker läraren att hen upplever att ingen själv kan antas bära ansvaret för
att bedriva kompetensutveckling i arbetsteamet:
Jag skulle nog säga att det är allihopa i teamet som ska ha ansvar för det
Inte kan någon ensam ha ansvar för det... (Lärare 6)
Även i citatet nedan uttrycker läraren att hen upplever att ansvaret för att skapa ny kunskap på
arbetsplatsen ligger hos arbetstagarna själva:
Det är nog både arbetstagaren själv, den ska se till att man uppdaterar sin
kunskap och är up-to-date med allt nytt som kommer. (Lärare 7)
I ovanstående citat berättar läraren att hen anser att det är i vars och ens eget intresse att se till
att man är medveten om vad som sker inom småbarnspedagogiken, vilka nya kunskaper som
uppdagats genom forskning samt vilka nya färdigheter personalen förväntas ha ute på fälten.
Sammanfattningsvis kan konstateras att lärarna uppfattar att de bär ett visst ansvar för att leda
sina medarbetare i sina arbetsteam mot nytt lärande. Detta kommer till uttryck genom att lärarna
upplever att de behöver se till att resten av kollegorna i arbetsteamet får tillgång till ny kunskap
och information. Utgående från intervjuerna framgår att lärarna i arbetsteamen upplever att de
förväntas bedriva en viss kompetensutveckling gentemot sina medarbetare, eftersom de genom
sin utbildning besitter mer pedagogisk kunskap än övriga medarbetare. Det framkommer även
i resultatet att lärarna anser att ansvaret för pedagogiskt ledarskap som kompetensutveckling i
arbetsteamen kan antas finnas hos flera yrkesroller än dem själva.

5.1.4 Tillämpa varierade metoder för ledande av medarbetarnas lärande och
verksamhetens utveckling
Den fjärde och sista kategorin har fått namnet tillämpa varierade metoder för ledande av
medarbetarnas lärande och verksamhetens utveckling. Efter intervjuerna framkom att många
av lärarna uppfattar sitt pedagogiska ledarskap som bedrivandet av varierande ledarmetoder för
att kunna leda medarbetarnas lärande och utveckla den pedagogiska verksamheten. Både
ledandet av medarbetarnas lärande och att utvecklandet av den pedagogiska verksamheten

67
bottnar sig i tanken om att arbeta för att utveckla barnens tillväxt och lärprocesser. I denna
kategori fokuseras ledarskapet på det egna ledandet.
Lärarna uppfattar att de, beroende på situation och sammanhang, behöver använda sig av
varierande metoder för att kunna bedriva medarbetarnas kompetensutveckling och pedagogisk
utveckling i sina arbetsteam. Dessa metoder för utövande av det egna ledandet har delats in i
tre huvudkategorier med tillhörande underkategorier. Huvudkategorierna är Handledning,
Verka som god förebild och Distribuera arbetsuppgifter. Längre ner i avhandlingen finns en
figur med mer information om samtliga huvudkategorier samt underkategorier.
I nedanstående huvudkategorier har jag samlat citat av lärarna inom småbarnspedagogik som
redogör för vilka metoder lärarna uppfattar sig använda för att bedriva pedagogiskt ledarskap
gentemot sina medarbetare i sina arbetsteam. Som tidigare nämnt har jag under intervjuerna, i
enlighet med intervjuguiden, begärt lärarna reflektera kring sin roll som ledare i förhållande till
medarbetarna i sina arbetsteam. Jag begärde även lärarna än mera specifikt att reflektera över
huruvida de kan påverka medarbetarnas kompetensutveckling samt vilka metoder lärarna
uppfattar sig använda sig av i sådana fall, vilket redogörs i de två första huvudkategorierna
nedan.

Tillämpa varierade metoder för ledande av medarbetarnas
lärande och verksamhetens utveckling

1. Handledning

Läraren stödjer
medarbetarna

Läraren hänvisar
till litteratur och
fortbildning

2. Verka
som god
förebild
Läraren förhåller
sig positiv

3. Distribuera
arbetsuppgifter
Läraren tar tillvara
på medarbetarnas
styrkor och
intresseområden

Läraren
fokuserardet egna
ledandet utifrån
verksamhetens
behov

Figur 5: Lärarnas uppfattning om varierade metoder för utövandet av pedagogiskt ledarskap
(Skribentens egen figur)

Handledning

68
I den första huvudkategorin handledning har jag samlat ihop de citat där lärare berättar om sina
uppfattningar om metoder de använder sig av för att bedriva pedagogiskt ledarskap som
handledning gentemot sina medarbetare i arbetsteamet. Nedan kommer underkategorierna
Läraren stödjer medarbetarna och läraren hänvisar till litteratur och fortbildning, som
sammanfattar lärarnas uppfattningar om metoder för utövandet av pedagogiskt ledarskap som
handledning, presenteras.
Läraren stödjer medarbetarna
Den första underkategorin i denna huvudkategori är läraren stödjer medarbetarna och det
innefattar citat om lärares uppfattningar om hur viktigt det är att de även fokuserar sitt eget
ledarskap mot att stödja och hjälpa sina medarbetare för att kunna bedriva ett pedagogiskt
ledarskap i sina arbetsteam. Under intervjuerna framkom det att lärarna upplever att de bedriver
pedagogiskt ledarskap och därmed även kompetensutveckling gentemot sina medarbetare
genom handledning. I citaten nedan beskriver lärarna hur de upplever att de kan hjälpa sina
medarbetare genom att använda sig av den kunskap de själva besitter.
Man kan dela med sig av det man lärt sig, när man har såna där stunder när man
sitter alla tillsammans.[...]då talar vi ju också om att ”nu har jag lärt mig det
här, att det skulle vara jättebra om ni är intresserade av det här, att det är en kul
grej!”.(Lärare 3)
I citatet ovan berättar läraren att hen upplever att man kan öka kunskapen hos sina medarbetare
genom att berätta om sådant man själv lärt sig. Hen anser att det går att utveckla medarbetarnas
kunskaper, attityder och färdigheter genom att skapa situationer för diskussion och reflektion.
Som lärare har du kanske en lite annan utbildning och vet mera om vissa saker.
Ser du då att det finns brister, kan du ju försöka hjälpa personalen och kanske
tipsa på litteratur, kurser eller något. Eller själv bara säga att ”så här skulle du
kanske kunna göra”. (Lärare 7)
I citatet ovan avser läraren att hen genom sin utbildning besitter mer kunskap inom vissa
områden än sina medarbetare och att hen därmed upplever att hon kan visa sina medarbetare
var de kan finna denna kunskap eller berätta hur de kan utföra vissa arbetsuppgifter.

69
En annan lärare uppfattar att man kan leda medarbetarna mot kompetensutveckling genom att
få medarbetarna att observera och dokumentera det som sker i verksamheten samtidigt som hen
förankrar det som observeras till den egna kunskapen hen besitter. På så vis upplever hen att
hen kan möjliggöra att medarbetarna kommer till nya insikter i sitt arbete.
Genom det man observerat och dokumenterat. Man kan visa upp ett foto
eller ett filmklipp eller en teckning sådär, man kan visa på något. Att ”nu är det
så här och vi skulle behöva träna på det här”. (Lärare 2)
Även i citatet nedanför framkommer det att läraren upplever att hen kan leda sina medarbetare
mot nya kunskaper genom att medarbetarna lägger märke till orsakerna till varför ett arbete
skall utföras på ett visst sätt. Detta gör hen genom att berätta sådant hen redan har kännedom
och kunskap om.
Att göra övriga medarbetare uppmärksamma på det och att vi jobbar
tillsammans, det är nog viktigt! [...]man kan som hjälpa till med det också med
sin egen kunskap. (Lärare 2)
Lärarna i nedanstående citat uppfattar att de i sitt arbete många gånger kan behöva handleda
sina medarbetare genom att påvisa olika variationer i utförandet av arbetsuppgifter. I exemplet
nedan berättar läraren att hen upplever att hen behöver berätta hur arbetet brukar utövas men
att det inte innebär att arbetet kan utövas på andra vis.
Redan en sån sak, att vi berättar hur vi brukar göra här. Det betyder inte att vi i
all oändlighet behöver göra på det viset, allt ändras ju lite vartefter. (Lärare 6)
I exemplet nedan är läraren inne på samma spår, när hen beskriver att hen ofta ger tips och råd
om hur arbetet kan utföras på varierande vis för att hjälpa medarbetarna att komma fram till
lösningar på sådant som inte fungerar optimalt.
Jag tycker nog att jag ändå är ganska så, på ett snällt sätt, snabb på att ge idéer
om jag märker att något kanske inte fungerar, att ”Har du tänkt på det här?”.
Senast igår så pratade jag med en om just det här bemötandet av barnet och jag
frågade liksom om hon hört talas om det här med lågaffektivt bemötande och hon
svara ”Nej, vad är det? Jag läser jättegärna om det.”, så då skrev jag upp det på

70
en lapp. Just som såna där enkla tips och sånt. Sånt här pratar vi jättemycket om
på teampalavrarna också. (Lärare 5)
I resultatet framkommer även att lärarna upplever att kompetensutveckling sker genom att
medarbetarna ständigt deltar och observerar det som sker i verksamhetsgruppen. Genom att
medarbetarna själva får delta och lära sig av sina misstag, samtidigt som de får stöd och
handledning av lärarna, kan de utvecklas i sitt lärande:
Det är nog att vara med i barngruppen och observera jättemycket. Det är bara
att prova på, man märker ju genom misstag så lär man ju sig jättemycket. Då
märker man ju att det här fungerar ju inte alls och då får man prova på något
annat. (Lärare 3)
I citatet ovan berättar läraren att hen upplever att medarbetarna kan utöka sin kompetens genom
att pröva sig fram. Hen menar att medarbetarna lär sig genom att själva få utföra nya uppgifter
samtidigt som medarbetarna får stöd av läraren. På samma vis resonerar läraren i citatet nedan
när hen berättar att hen upplever att medarbetarna utvecklas genom att själva få vara delaktiga
i arbetsprocesserna tillsammans med barnen. Hen uttrycker att medarbetarna på så vis vågar
pröva på nya arbetssätt som via erfarenheterna leder till utveckling.
Det man ser allra mest är ju att självförtroendet växer och de börjar tro på att de
klarar olika saker med de här barnen och vågar mer och mer fast de kan vara
jätteförsiktiga när de kommer. (Lärare 6)
I citatet ovan uppfattar läraren att medarbetarnas kunskaper, färdigheter och insikter ökar när
de inser att de klarar av nya uppgifter de blivit tilldelade av läraren.
Läraren hänvisar till litteratur och fortbildning
I den andra underkategorin läraren hänvisar till litteratur och fortbildning ligger fokus på hur
lärare uppfattar att bedrivandet av det egna ledandet utövas. Lärarna uppfattar att en
handledningsmetod de kan använda sig av för att bedriva kompetensutveckling hos
medarbetarna i sina arbetsteam är, att hänvisa till litteratur eller fortbildning. Lärarna anser att
de genom att hänvisa till böcker eller andra kunskapskällor kan hänvisa medarbetarna var de
kan skapa sig större kännedom om specifika kunskapsområden. I resultatet från intervjuerna

71
framkommer det att lärarna upplever att kompetensutvecklingen hos medarbetarna många
gånger sker genom att de erbjuds fortbildning via arbetsplatsen. I nedanstående citat ges
exempel på de metoder som lärarna anser sig använda:
Lärarna är med där och säger och pushar på lite... [...] ge en bok att läsa,
eller ett filmklipp. Det beror så på vad det handlar om. [...]t.ex. ska vi ju få in
finskan i vardagen, så där har vi en jättebra bok som vi alla läst. I det fallet kan
jag ge boken och berätta lite om hur vi tänker kring finskan och önska att de
läser boken. (Lärare 2)
I citatet ovan berättar läraren att hen, beroende på situation, kan hänvisa till bra litteratur som
kan öka kunskaperna hos medarbetarna om ett aktuellt ämne i fråga. Även läraren i det
nedanstående citatet upplever att hen kan bedriva kompetensutveckling genom att be
medarbetarna läsa sig till ny information:
I och med att jag bett dem att läsa böckerna t.ex. så är det ju ett ganska
konkret exempel... (Lärare 1)
I exemplet nedan berättar läraren att hen ibland delger medarbetarna information genom att
hänvisa till litteratur som hen själv läst under sin utbildning, för att öka kunskaperna hos sina
kollegor.
Förstås kan man ju visa böcker, vad man själv läst och visa att det här har
jag lärt mig under min utbildning och att det här kan kanske hjälpa. (Lärare 3)
Enligt citatet nedan upplever läraren att hen kan hjälpa sina medarbetare att lära sig mera om
specifika ämnesområden genom att hänvisa till litteratur som kan stödja personalen i deras
arbete:
Ser du då att det finns brister, kan du ju försöka hjälpa personalen och
kanske tipsa på litteratur... (Lärare 7)
I citaten nedan berättar lärarna att de kan göra medarbetarna medvetna om
fortbildningsmöjligheter, eftersom de anser att medarbetarna kan öka sina kompetenser genom

72
att delta i fortbildningarna. Lärarna upplever ändå att det huvudsakliga ansvaret för att sända
iväg medarbetarna på fortbildning inte ligger hos dem som lärare.
Det har inte kommit så mycket fortbildningsmöjligheter men jag skulle vilja
skicka gruppassistenten på nå ”Se barnet” som sku ha att göra med pedagogik.
(Lärare 1)
I citatet ovan säger läraren att hen berättar om kurser hen tyckt om samt uppmuntrar sina
medarbetare att delta i kurser, men i citatet nedan konstaterar samma lärare att hen inte har
befogenhet som lärare att se till att medarbetarna faktiskt får delta i kurserna.
Nej det är inte jag. Klart att har man varit på en kurs kan man säga att det här
ska du gå på, att den är jättebra. [...] Nej, det är föreståndaren som, när
kurserna kommer får det inte vara för många från dagis som far. Så om någon
annan redan uttryckt intresse så har möjligheten gått förbi då...(Lärare 1)
I ovanstående citat konstaterar läraren att det inte är hen som har makten att slutligen sända
iväg medarbetarna på kurs, utan att ansvaret för det ligger hos föreståndaren och medarbetarnas
egen vilja. Läraren upplever även att det är föreståndaren som beslutar om vem som får delta i
kurserna, samtidigt som personalen behöver vara snabba i att uttrycka sitt eget intresse åt
föreståndaren för att ha möjlighet att rymmas med.
[...] Den kommer via mailen av föreståndaren, skulle jag säga. Av henne får vi
mail om olika fortbildningar. (Lärare 4)
I citatet ovan framkommer även att denna lärare upplever att det är föreståndaren som hänvisar
personalen att delta i fortbildningar eftersom all personal via mailen får information om utbudet
av kurser och fortbildningsmöjligheter.
Läraren i exemplet nedan berättar att hen upplever att lärarna får vara med och påverka samt
önska kursinnehåll inför fortbildningar i kommunen, och på så vis kan hen se till att möjligheter
för kompetensutvecklings skapas åt medarbetarna. Men läraren konstaterar också att det är
föreståndaren sedan som uppmanar personalen att gå på dessa kurser.
Vi har ju jättebra tycker jag, med de här Se barnet-kurserna här då vi också kan

73
önska vad det ska vara för kursinnehåll. Kommer det nån diskussion där vi
tycker att något är jättesvårt, är vi ganska flitiga härifrån att kontakta *namn*,
att ”Nu skulle vi vilja ha en kurs om det här!” [...] som föreståndare uppmanar
jag ju dem att fara, att se att den här kursen har kommit som vi talat om. (Lärare
2)

Verka som god förebild
Den andra huvudkategorin döptes till verka som god förebild i och med att lärarna uppfattar att
vid utövandet av deras pedagogiska ledarskap fokuseras deras eget ledande även på att
uppmuntra och stödja till ett gott arbetsklimat och goda relationer på arbetsplatsen. Lärarna
upplever att en metod de använder sig av för att utöva pedagogiskt ledarskap är att verka som
goda förebilder. Enligt informanterna uppfattas deras eget agerande fungera som metod för att
bedriva kompetensutveckling i arbetsteamen.
Ibland brukar jag tänka att jag kan vara en förebild och jobba på ett visst
sätt och visa i vardagen, att de får se det också och härma. (Lärare 2)
Läraren i citatet ovan har som åsikt att hen på så vis kan utveckla kunskaperna hos sina
medarbetare och få dem att utföra vissa moment i arbetet på ett mer ändamålsenligt sätt.
Läraren förhåller sig positiv
I citaten nedan berättar lärarna att de upplever ett ansvarar för att fungera som förebilder i sina
arbetsteam och att de genom detta förfarande kan bidra till att medarbetarna ökar sina
kompetenser på arbetsplatsen.
Jag tror nog att det smittar. Om man själv är positiv och vill lära sig mer
och är intresserad så. Och kanske när de ser någon annan göra något, att de
”nämen det där var ju inte så dumt!”. Att man är det där goda exemlpet. (Lärare
1)
Enligt läraren i citatet kan att hen kan utöka sina medarbetares kunskaper och intresseområden
genom att figurera som positiv förebild på arbetsplatsen. Hen upplever att medarbetarna på så

74
vis kan komma till insikt om varför ett visst agerande är till fördel både för barngruppen och
arbetsteamet.
Läraren i citatet nedan nämner nästintill samma sak:
Om man brinner för något område så tror jag, jag brinner ju t.ex. för
gymnastik så nog har de andra ju blivit mer så där att de vill plocka in det i
verksamheten mer när de ser hur mycket det ger åt barnen, så på det sättet.
(Lärare 4)
Läraren i citatet ovan berättar om sina upplevelser av att fungera som förebild gentemot sina
medarbetare för att på så vis påverka dem att utöva arbetsuppgifter på liknande sätt.
Läraren i exemplet nedan berättar att hen upplever att man som lärare behöver ha en positiv syn
på sitt arbete samt trivas själv för att kunna leda sina medarbetare mot kompetensutveckling:
Man måste vara ganska så positiv om man vill lära nån ny person något.
[...]Man måste vara ganska så där positivt inställd till saker och ting, om man
vill lära någon, och engagera sig verkligen och trivas själv i arbetet. (Lärare 3)
Läraren i citatet nedan upplever att hen som lärare bör fungera som positiv förebild för att kunna
underlätta kompetensutveckling i arbetsteamet:
Som lärare så är det ju att jag själv är positiv i gruppen, att jag inte gnäller
på allt och drar ner... (lärare 6)
I citatet ovan uttrycker läraren att hen har som uppgift att upprätthålla god stämning i
arbetsteamet för att kunna förbättra sina medarbetares kunskaper, färdigheter och attityder.
Läraren menar att eftersom arbetet i barngruppen ständigt varierar, behöver läraren uppmuntra
alla i arbetsteamet att känna av att de klarar sina arbetsuppgifter.
Som på det viset att jag visar vad jag kan och vad jag vill göra. (Lärare 3)

75
I ovanstående citat beskriver läraren att hen utövar sitt positiva arbetssätt för att kunna
upprätthålla god arbetsgemenskap samt visa sina medarbetare vad hen kan och vill göra i
arbetsteamet.
Distribuera arbetsuppgifter
Den tredje och sista huvudkategorin namngavs distribuera arbetsuppgifter eftersom lärare
uppfattar att de vid utövandet av sitt pedagogiska ledarskap bör kunna distribuera
arbetsuppgifter i sina team för att lösgöra tid åt att utveckla den pedagogiska verksamheten.
Lärarna upplever därmed att en metod för utövandet av deras pedagogiska ledarskap är att
distribuera arbetsuppgifter i sina arbetsteam. Nedan kommer underkategorierna läraren tar
tillvara på medarbetarnas styrkor och intresseområden och läraren fokuserar det egna
ledandet utifrån verksamhetsgruppens behov, som sammanfattar lärarnas arbete med
distribuerandet av arbetsuppgifter, presenteras.
Läraren tar tillvara på medarbetarnas styrkor och intresseområden
I resultatet från intervjuerna framkom det att alla lärare upplever att de tar tillvara på
medarbetarnas styrkor när de distribuerar arbetsuppgifterna:
Jag ser på vilka styrkor de har. Kanske vissa barnskötare, eller fast assistenten,
är väldigt bra på att sjunga eller spela instrument. Då skulle jag kanske ge henne
uppgiften att ”skulle du kunna dra en sångstund/skulle du kunna spela på det där
instrumentet då vi har sångstund?”. Att man ser på styrkorna, men också förstås
att man delar jämt och så där. [...]det är väl att man ser till att alla har en uppgift.
(Lärare 7)
I citatet ovan anser läraren att hen tar tillvara på medarbetarnas kunskaper och intresseområden
när hen distribuerar arbetsuppgifter i arbetsteamet. Hen berättar att hen behöver se över vilka
styrkor de har i arbetsteamet men samtidigt även se till att arbetsfördelningen blir rättvis.
Lärarna i de två citaten nedan upplever distribuerandet likadant:
Man försöker ta tillvara på allas styrkor också i arbetsteamet. (Lärare 3)

76
[...]man delegerar lite uppgifter. Här har vi ganska mycket att vi tar tillvara på
varandras styrkor, just att vad vi brinner för. (Lärare 4)
Lärarna i exemplen ovan berättar att de tar tillvara på medarbetarnas styrkor och intressen vid
distributionen av uppgifter i arbetsteamen. På så vis effektiviseras och utvecklas utövandet av
den pedagogiska verksamheten när personalen i arbetsteamen utför arbetsuppgifter behärskar
bra.
Som tidigare nämnt upplever informanterna att distributionen av arbetsuppgifter i arbetsteamen
varierar beroende på vem man jobbar med. I citatet nedan berättar läraren att hen upplever att
arbetssätten och därmed även delegerandet av arbetsuppgifterna varierar beroende på vem man
jobbar med, eftersom de tillsammans i arbetsteamen behöver komma överens om hur
förverkligandet av det pedagogiska arbetet skall gå till från år till år ifall kollegorna är nya:
[...]för det är nog annorlunda beroende på vem man jobbar med. (Lärare 3)
I exemplet nedan menar läraren att hen behöver ta i beaktande vem som arbetar i arbetsteamet
men även fundera på hur barngruppen ser ut innan hen bestämmer hur distributionen av
arbetsuppgifterna ska förverkligas:
Det är förstås olika, vem man jobbar med och vad man har för team runt
om sig. (Lärare 5)
I exemplet nedan berättar läraren att alla i arbetsteamet har olika kunskapsområden och att hen
upplever att hen tar fasta på det när hen distribuerar uppgifter i arbetsteamet för att kunna
utveckla den pedagogiska verksamheten:
Sen tycker jag också att man som teamledare måste se till alla olika styrkor, att
man har olika kunskapsområden. (Lärare 5)
Samma lärare upplever att personalen i arbetsteamet är medvetna om att distributionen av
arbetsuppgifterna verkställs enligt deras styrkor och intressen:
Alla är ju bra på olika saker och tycker om olika saker och är intresserade av
olika saker. Så det är vi nog renn lite underförstådda med att vi som ”du tycker

77
ju jättemycket om att planera musikstunder och jag kanske hellre far i
jumppasalen!”, att man tar tillvara på det då. (Lärare 5)
Läraren berättar vidare att hen upplever att allt pedagogiskt arbete inte kan distribueras åt övriga
medarbetare men att hen som lärare bör ta fasta på det som går att delegera för att den
pedagogiska verksamheten skall kunna utvecklas så mycket som möjligt:
Sen lite fundera också på, det finns som så mycket som man kanske inte kan
delegera ut åt barnskötarna och assistenterna, men vad kan vi delegera? Vi
sitter ju på jättemycket kunskap, varför ska vi inte utnyttja den? (Lärare 5)
I nedanstående citat anser läraren att hen distribuerar det pedagogiska arbetet utifrån
medarbetarnas varierande styrkor gällande olika kunskapsområden:
Min kollega, ena barnskötaren, är jätteduktig på det så då är det hennes
ansvarsområde. (Lärare 1)
Även läraren i exemplet nedan upplever att distributionen sker utifrån medarbetarnas styrkor.
Läraren berättar också att de avsätter tid så att alla i arbetsteamet skall kunna planera det egna
ansvarsområdet själva:
[...] Vi har som en barnskötare som är jätte musikalisk och hon får då ha
sångstunder. Så då får hon då lite tid på sig att planera det och så, det är då
hennes bidrag. [...]det är för att hon själv vill. (Lärare 2).
Läraren fokuserar det egna ledandet utifrån verksamhetsgruppens behov
Utifrån resultatet från intervjuerna kan antas att lärarna fokuserar sitt pedagogiska ledande
utifrån verksamhetens behov:
Mycket av det vi planerar är ju utifrån barnen, utifrån deras intressen och
områden vad de är intresserade av. [...]mycket tid går åt att prata om barnet, gå
igenom vad man hittat. Alla behöver ju inte jobba med samma tema. Vem som
ska göra vad. (Lärare 5)

78
I ovanstående citat anser läraren att hen distribuerar arbetsuppgifterna mellan medarbetarna
utifrån den verksamhet som planerats i barngruppen. Distribuerandet sker via diskussioner med
medarbetarna och läraren upplever att hen distribuerar det pedagogiska arbetet utgående från
den planerade verksamheten för att kunna leda utvecklingen framåt.
Under intervjuerna berättade lärarna även att de tar tillvara på barnens behov av pedagogisk
utveckling när de distribuerar det pedagogiska arbetet i sina team:
Nå man ser ju lite vem som klarar av att ta hand om vem, så säger man att de ska
ta just det. [...].man ser lite vem som passar bäst. (Lärare 6)
I citatet ovan tycker läraren att hen behöver distribuera arbetsuppgifterna bland medarbetarna
så, att det även lämpar sig för barngruppen. Hen upplever att det pedagogiska arbetet behöver
vara planerat utifrån barnens behov och att läraren därmed bör se till att medarbetarna utför
arbetet utgående från det.
Samma lärare upplever att distributionen av det pedagogiska arbetet ofta delegeras utifrån
barngruppen och det enskilda barnets behov:
[...]eller så ser man att ”nu har ju du den här, den kräver ganska mycket, kanske
ni behöver ha ett barn som extra stöd i den här gruppen så att det inte bara blir
barnet som behöver mycket hjälp.”, så då kan man ju lägga in så. (Lärare 6)
I följande citat beskriver läraren att hen upplever att det pedagogiska arbetet som planerats inte
alltid kan förverkligas men hen ser det då som något positivt att distributionen av uppgifterna
åt medarbetarna sker i stunden, eftersom de då kan utgå från barngruppens behov vid just det
tillfället.
Det mer sker i stunden sen, om vi delar i en grupp. ”Nåmen du tar de här
och de här och de här, och så tar vi bara på plats”. [...]ibland hinner vi planera
vid planeringsstunden vem som ska ta vad i den här gruppen, och då är det ju
klart. Oftast är det nästan bättre att göra det i stunden... (Lärare 6)
I nedanstående citat berättar läraren att hen upplever att distributionen av det pedagogiska
arbetet varierar från dag till dag:

79
Jag upplever inte att vi har fasta uppgifter heller, det är mera hur dagen är.
(Lärare 3)
Läraren i citatet ovan menar att verksamheten i barngruppen lever i en ständig växelverkan
mellan det som planerats och hur förverkligandet faktiskt kan utövas. Hen upplever att det egna
ledandet behöver anpassas till det dagliga behovet i barngruppen även om den pedagogiska
planeringen kan ha sett annorlunda ut.
En annan läraren berättar att delegerandet av arbetsuppgifter kan ske slumpmässigt, beroende
på hur situationen i verksamheten ser ut den stunden:
Har man ingen skillnad är det kanske bara den som råkar vara närmast, man såg
att den var minst upptagen. Det beror lite på. (Lärare 6)
Samma lärare anser även i exemplet nedan att distributionen av medarbetarnas uppgifter kan
delas utifrån verksamhetens behov av utveckling:
Ibland behöver det vara homogena grupper, ibland heterogena grupper. Så lite
beroende på vad man ska göra. (Lärare 6)
I citatet ovan anser läraren att hen distribuerar arbetet mellan medarbetarna så att medarbetarna
har hand om olika barngrupper beroende på vad som behöver utvecklas eller förverkligas i
verksamheten vid det tillfället.
Jag skulle säga att jag planerar ju nog men jag försöker som delegera också.
Jag vill heller inte vara så där att jag säger att exakt det här och det här och det
här... för det känns inte bekvämt för mig, utan jag vill vara mer att ”Du får det
där som ditt ansvarsområde nu, att tänk ut något och så får du det här”. Jag vill
se till att alla delar finns. (Lärare 1)
Läraren i ovanstående citat upplever att hen i stället för att distribuera enskilda, specifika
arbetsuppgifter försöker dela upp det pedagogiska arbetet i olika ansvarsområden åt
medarbetarna. På så vis distribueras arbetet samtidigt som läraren upplever att medarbetarna
får utrymme för att handha ansvarsområdet på sitt eget sätt.

80
För att sammanfatta underkapitlet ovan har jag presenterat de olika faktorer som jag ansett att
lärare uppfattar att de tar fasta när de förverkligar det egna pedagogiska ledarskapet. Detta sker
genom bedrivandet av varierande ledarmetoder för att leda medarbetarnas lärande och den
pedagogiska verksamhetens utveckling framåt. I ovanstående huvudkategorier och
underkategorier har jag sammanfattat de metoder som lärarna uppfattar sig utöva vid
bedrivandet av pedagogiskt ledarskap gentemot sina medarbetare. Beroende på situation och
sammanhang uppfattar lärarna att de bör använda sig av varierande metoder för att kunna
bedriva lärande och utveckling i sina team.

5.1.5 Sammanfattning
För att sammanfatta detta kapitel uppfattar lärare inom småbarnspedagogik sin roll som
pedagogisk ledare väldigt komplext. Det pedagogiska ledarskapet består inte enbart av en
dimension eller ett storts agerande i arbetsteamet, utan av en kombination av flera olika
dimensioner som lärarna utövar genom sitt pedagogiska ledarskap. I resultatredovisningen ovan
beskrivs dimensionerna med hjälp av respektive kategori och jag har även presenterat de olika
delområdena som jag ansett sammanfatta de enskilda faktorer som lärare uppfattar som sitt eget
pedagogiska ledarskap.
I Figur 6 nedan kan man överblicka de dimensioner som enligt lärarna uppfattas ingå i deras
pedagogiska ledarskap, dimensionerna beskrivs med hjälp av respektive kategori. De fyra
kategorierna av lärarnas uppfattningar om sitt pedagogiska ledarskap är alla relaterade till
varandra, eftersom det i varje dimension kan uppfattas en fördjupad nivå av lärarnas
pedagogiska ledarskap.

81
1. Uppfylla målen
enligt
styrdokumenten
2. Planera och
leda den
pedagogiska
verksamheten
3. Leda
medarbetarnas
kompetensutveckling
4. Tillämpa
varierade
metoder för
ledande av
medarbetarnas
lärande och
verksamhetens
utveckling

Figur 6: Lärarnas uppfattningar om sitt eget pedagogiska ledarskap (Skribentens egen figur)

Samtliga lärare uppfattar att de i sin roll att bedriva pedagogiskt ledarskap bär det huvudsakliga
ansvaret för att uppfylla målen enligt småbarnspedagogikens styrdokument i sina team. Lärarna
upplever att de som ledare för arbetsteamet och den pedagogiska verksamheten har det
huvudsakliga ansvaret att se till att målen i styrdokumenten tas i beaktande för att kunna
uppfylla varje lärområde under det småbarnspedagogiska verksamhetsåret. Vidare upplever
lärarna att de som pedagogiska ledare bär det huvudsakliga ansvaret för att planera och leda
den pedagogiska verksamheten i sina arbetsteam, vilket görs utifrån målen enligt
styrdokumenten. Detta kommer till uttryck genom att lärarna planerar den pedagogiska
verksamheten och leder sina medarbetare genom att delge och distribuera arbetsuppgifter i sina
team. Vidare upplever lärarna att ansvaret för planerandet och ledandet av den pedagogiska
verksamheten kan delas ifall det i ett arbetsteam jobbar två lärare inom småbarnspedagogik.
I resultatet framkommer att lärarna uppfattar att de genom utövandet av sitt pedagogiska
ledarskap bär ett visst ansvar för att leda sina medarbetare mot kompetensutveckling. Däremot
uppfattar de att ansvaret för pedagogiskt ledarskap som kompetensutveckling i arbetsteamen
kan antas finnas hos flera yrkesroller än dem själva. Vidare uppfattar lärarna att de vid
förverkligandet av sitt pedagogiska ledarskap på de olika nivåerna tillämpar varierade
ledarmetoder för att leda medarbetarnas lärande och den pedagogiska verksamhetens
utveckling framåt. Detta kan ske genom att lärarna handleder och på så vis t.ex. hänvisar till

82
litteratur eller fortbildningar. Det kan även ske genom att lärarna skapar god arbetsgemenskap
och positiv stämning, alltså att de fungerar som goda förebilder gentemot sina medarbetare.
Lärarna uppfattar även förverkligandet av sitt pedagogiska ledarskap som att distribuera
arbetsuppgifter i arbetsteamet för att kunna utveckla den pedagogiska verksamheten.
I kapitlet ovan har jag presenterat de olika kategorier och dimensioner som jag ansett lärarna
inom småbarnspedagogik uppfattar att deras pedagogiska ledarskap kan bestå av. I följande
kapitel diskuteras undersökningens resultat i anknytning till avhandlingens teori.

83

6. RESULTATDISKUSSION
I detta kapitel diskuteras det resultat som framgår i kapitel 5 Resultatredovisning, i förhållande
till syftet med den här undersökningen: att undersöka det pedagogiska ledarskapet ur ett
småbarnspedagogiskt lärarperspektiv, tillsammans med forskningsfrågan: Vilka olika sätt att
uppfatta det egna pedagogiska ledarskapet har lärare inom småbarnspedagogik? Resultatet
diskuteras i förhållande till tidigare forskning samt teorin som framgår i avhandlingen, huruvida
resultaten korrelerar med den existerande teorin.

6.1 Lärarnas uppfattningar om sitt eget pedagogiska ledarskap
Inledningsvis kan konstateras utifrån denna undersöknings resultat att lärare inom
småbarnspedagogik uppfattar sin egen roll som pedagogisk ledare som ett komplext fenomen.
Det vill säga att lärare uppfattar pedagogiskt ledarskap som många olika dimensioner. Detta
beror på att utövandet av deras pedagogiska ledarskap tar sig olika uttryck beroende på vilken
dimension det betraktas utifrån.

I kapitlet 3.1.1 Definitioner på pedagogiskt ledarskap

diskuterar Fonsén (2010) och Uljens (2021) detta. Enligt Fonsén kan det pedagogiska
ledarskapet definieras olika beroende på till vilket sammanhang det sammankopplas. Uljens
betraktar det pedagogiska ledarskapet inom utbildningsledarskapet som ett flernivåfenomen för
att kunna bredda förståelsen för det pedagogiska ledarskapet. Även Heikka & Waniganayake
(2010) understöder detta resultat när de menar att uppfattningarna om pedagogiskt ledarskap
kan variera inom enheter eller olika aktörer emellan. Till exempel beskrivs pedagogiskt
ledarskap som ett brett begrepp som kan förstås som ledarskap som inkluderar pedagogiska
drag eller en pedagogisk grund för utbildning. Det kan även ses som ett övergripande begrepp
för all innehållsutveckling.
Denna undersökning har utgått från att betrakta pedagogiskt ledarskap enligt Uljens (2021)
beskrivning, att läraren leder eller utövar inflytande över någon annan för att kunna underlätta
den andres lärprocess vid utövandet av sitt pedagogiska ledarskap. De dimensioner av
uppfattningar som lärarna i denna undersökning har gällande sitt pedagogiska ledarskap
grundar sig på en tanke om att arbeta och utveckla den pedagogiska verksamheten. Denna tanke
utgår från styrdokumentet Grunderna för planen för småbarnsfostran, det bindande dokumentet
som verkar som ramen i arbetet (Grunderna för planen för småbarnspedagogik, 2018). Genom

84
att utöva ett pedagogiskt ledarskap arbetar lärarna inom småbarnspedagogik för att utveckla
barnens tillväxt och lärprocesser. Som tidigare nämnt uppfattas utövandet av lärarnas
pedagogiska ledarskap variera beroende på till vilken nivå eller dimension det betraktas från.
Enligt Elo består en del av utbildningsledarskapet av ett pedagogiskt element, eftersom dess
målsättning är att bidra till en utveckling av andra aktörers förståelse av sig själva och världen.
På utbildningsledarskapets alla nivåer finns element som eftersträvar att påverka en annan
aktörs eller nivås förståelse av något. Enligt Elo tar sig denna pedagogiska påverkan olika
uttryck beroende till vilken nivå av utbildningsledarskapet det betraktas utifrån, därmed kan
man även anta att det pedagogiska ledarskapet tar sig i olika uttryck beroende på vilken
dimension av lärarens pedagogiska ledarskap granskas utifrån. (Elo, 2021, s. 121-122). Det går
även att betrakta de olika beskrivningskategorierna som fördjupade nivåer av lärarnas
uppfattningar om sitt pedagogiska ledarskap utifrån ett fenomenografiskt perspektiv. Enligt
Uljens (1989) kan man kategorisera de olika uppfattningsbeskrivningarna i ett hierarkiskt
system, där vissa uppfattningar av ett fenomen är mera utvecklade eller mera omfattande än
andra uppfattningar. I denna undersökning kan de olika dimensionerna ses som olika nivåer av
lärarnas förståelse av sitt pedagogiska ledarskap eftersom de relateras till varandra genom en
bakomliggande tanke om att allt pedagogiskt ledarskap utövas för att kunna leda barnens
tillväxt och lärprocess. Man kan exempelvis säga att uppfattningen av det pedagogiska
ledarskapet som att tillämpa varierade metoder för ledande av medarbetarnas lärande och
verksamhetens utveckling är en mer fördjupad nivå än exempelvis dimensionen att planera och
leda den pedagogiska verksamheten eftersom den förutsätter att delar av ledandet kan urskiljas
ur en helhet. Således kan vi betrakta det pedagogiska ledarskap lärare bedriver i sina arbetsteam
som flera olika dimensioner både utifrån undersökningens empiriska resultat och från teorin.
För att synliggöra de uppfattningar om det pedagogiska ledarskapet som lärare inom
småbarnspedagogik utför i sitt eget arbetsteam ombads lärarna reflektera över sina
ansvarsområden som lärare inom småbarnspedagogik i sina arbetsteam. Enligt lärarnas
uppfattningar om sitt eget pedagogiska ledarskap framkom fyra kategorier: Uppfylla målen
enligt styrdokumenten, planera och leda den pedagogiska verksamheten, leda medarbetarnas
kompetensutveckling och tillämpa varierade metoder för ledande av medarbetarnas lärande
och verksamhetens utveckling.
Dessa kategorier korrelerar med hur Fonsén (2008, s. 49) beskriver det pedagogiska
ledarskapets uppgifter (se Figur 2, s. 29). Enligt Fonsén beskrivs det pedagogiska ledarskapets
uppgifter

som

att

definiera

småbarnspedagogikens

grundläggande

uppgifter,

till

85
småbarnspedagogiskt planeringsarbete, till ledandet av människor och aktiviteter samt till
upprätthållandet av pedagogiska diskussioner. Fonsén anser att grunden för hela det
pedagogiska ledarskapet är det som definieras som småbarnspedagogikens grundläggande
uppgift, vilket är att stödja barnets tillväxt och lärande. I den här undersökningens resultat kan
det för varje kategori uppfattas en fördjupad nivå av lärarnas pedagogiska ledarskap, vilket kan
jämföras med Fonséns beskrivning av det pedagogiska ledarskapets uppgifter till olika nivåer
av det småbarnspedagogiska arbetet (Fonsén, 2008). Även Uljens menar att man kan identifiera
olika nivåer och former av pedagogiskt ledarskap (Uljens, 2015). En närmare beskrivning av
varje dimension av lärarnas uppfattningar om deras pedagogiska ledarskap presenteras i
diskussionen av kategorierna nedan.

6.1.1 Uppfylla målen enligt styrdokumenten
Enligt resultaten från denna undersökning uppfattar lärarna ansvaret för att uppfylla målen
enligt styrdokumenten som den första, och därmed grundläggande kategorin, för deras
pedagogiska ledarskap. Lärarna upplever att de som ledare för arbetsteamet och barngruppen
har det huvudsakliga ansvaret att se till att målen i styrdokumenten tas i beaktande och
implementeras i den pedagogiska verksamheten för att de skall kunna uppfylla varje lärområde
under verksamhetsåret. Lärarna ansåg att alla i arbetsteamet bör arbeta för att uppfylla målen
som finns angivna i styrdokumenten men att de som lärare bär ansvaret för att se till att målen
förverkligas. Också enligt Arnér och Sollerman (2018) kan det antas att lärarna inom
småbarnspedagogik har det yttersta ansvaret för att personalen på respektive avdelning arbetar
enligt grunderna för planen för småbarnspedagogik. De anser att det krävs att alla arbetar med
samma mål i sikte för att småbarnspedagogiken ska kunna leva upp till styrdokumentens mål
och riktlinjer. Det leder till att lärarnas pedagogiska ledarskap bland annat medför att ansvara
för implementeringen av de nationella målen i verksamheten.
Lärarna uppfattar också att ansvaret för att uppfylla målen enligt styrdokumenten kan delas
mellan lärare i samma arbetsteam och att övrig personal deltar i utförandet av arbetet med att
uppnå målen genom att de blir distribuerade sådana arbetsuppgifter i teamet. De anser ändå att
det är lärarna som genom sin planering styr arbetet mot målen och där ingår även att distribuera
lämpliga arbetsuppgifter åt medarbetarna. Enligt Fonsén (2014) bär var och en ansvar i den
utsträckning som är lämplig för sin position när ett distribuerat ledarskap tillämpas. Även
Smeds-Nylund (2021) utgår från att arbetet inom utbildningsledarskapet fördelas och delas på

86
alla dess nivåer utifrån olika ansvarsområden. Vidare framgår det i resultatet att lärarna ansvarar
för uppgörandet av barnets egen plan för lärande i barngrupperna, vilket är en del av den lokala
nivån i det nationella styrdokumentet Grunderna för planen för småbarnspedagogik som
fungerar som underlag för att se till att målen för lärområdena uppnås. Detta överensstämmer
med det resultat som framkommer i Nationella centret för utvärderings rapport, som låter förstå
att det i lärarnas pedagogiska ledarskap inom småbarnspedagogiken bland annat ingår att
ansvara för att målen för verksamheten uppnås (NCU, 2019).

6.1.2 Planera och leda den pedagogiska verksamheten
I resultatet framkommer att lärarna uppfattar att deras pedagogiska ledarskap består av att de
har det övergripande ansvaret för att planera den pedagogiska verksamheten. Lärarnas arbete
utgår från Grunderna för planen för småbarnspedagogik, styrdokumentet som fungerar som en
bindande ram för deras arbete. Enligt Lagen om småbarnspedagogik (540/2018) och
Utbildningsstyrelsen (2018) har lärarna ansvaret för både den kortsiktiga och långsiktiga
planeringen av barnens inlärning och undervisning. Enligt resultatet uppfattar informanterna att
de vid utövandet av sitt pedagogiska ledarskap i arbetsteamet ansvarar för detta. Även Järvinen
och Mikkola (2015) anser att läraren har som uppgift att ansvara för planerandet av
pedagogiken i barngruppen, vilket stämmer överens med resultatet från denna undersökning.
Fonsén (2008) anser att den andra nivån, det småbarnspedagogiska planeringsarbetet, grundar
sig på småbarnspedagogikens grundläggande uppgifter. Detta korrelerar med lärarnas
uppfattningar om att den andra kategorin av deras pedagogiska ledarskap, är att planera och
leda den pedagogiska verksamheten. Enligt Fonsén (2008) styrs visionen och strategin av dess
grundläggande koncept, vilket skapar en riktning och metoder för att nå de uppsatta målen.
Detta kan utifrån resultatet i denna undersökning tolkas som att lärarna utifrån styrdokumentens
mål, planerar och leder den pedagogiska verksamheten för att uppfylla de målstyrda
processerna.
Den här undersökningens resultat överensstämmer också med Sheridans m.fl. (2011) resultat.
De visar att pedagogiskt ledarskap inom småbarnspedagogiken innebär att lärarna har en god
kommunikation och ett gott samarbete med övriga medarbetare. Detta leder i sin tur till ett
ömsesidigt målinriktat arbete. Många lärare nämnde att planeringen och fördelningen av
arbetsuppgifter delges vid veckovisa möten för personalen i arbetsteamen när de har tid att sitta
ner och diskutera verksamhetens mål och processer tillsammans. Bland annat nämnde lärare 5

87
att lärarna vid de veckovisa palavrarna delger varandra vad de planerat, vad som behöver göras
och vem i arbetsteamet som ska utföra vilka uppgifter. Samma lärare uppfattade även att mycket
av distributionen av arbetet handlar om kommunikation. Lärare 7 anser att planeringen av den
pedagogiska verksamheten hör till lärarens ansvarsområde och då bör läraren även ansvara för
att planera distributionen av arbetsuppgifterna. I kapitel 3.2.3

anser Heikka (2016) att

ledningsverksamheten vid ett distribuerat pedagogiskt ledarskap främst fokuserar på
pedagogiken och dess utveckling. Heikka menar att det distribuerade pedagogiska arbetet utförs
av lärare inom småbarnspedagogik när de utför den pedagogiska planeringen och
utvecklingsarbetet på enheterna. Flera av lärarna uttryckte under intervjuerna att de upplever
det som sin roll i arbetsteamet att ansvara för planeringen och därmed även delegerandet av
arbetsuppgifter för att kunna utveckla den pedagogiska verksamheten, vilket korrelerar med
Heikkas teori.
Läraren leder den pedagogiska verksamheten
Fyra lärare konstaterar att de bär ansvaret för att handha och bedriva den pedagogiska
verksamheten i barngruppen. En av lärarna anser dessutom att lärarna inom småbarnspedagogik
fungerar som ledare i arbetsteamet. Detta resultat stämmer överens med resultaten från NCU
(2019), Järvinen & Mikkola (2015) och Ukkonen-Mikkola & Fonsén (2018) som tar fasta på
att lärarna inom småbarnspedagogik fungerar som både teamledare och pedagogiskt ansvariga
i gruppen.
Lärarna i denna undersökning uppfattar att alla i arbetsteamet bär ansvar för att se till att det
pedagogiska arbetet förverkligas men att de som lärare har ansvaret för att planera och
distribuera arbetsuppgifterna. Detta kan tolkas som att

läraren leder den pedagogiska

verksamheten eftersom läraren ansvarar för större delar av den pedagogiska verksamheten än
övrig personal i sitt team. Även Bøe och Hognestad (2017) stärker detta påstående när de antar
att lärare inom småbarnspedagogik är influerade av ett distribuerat pedagogiskt ledarskap
eftersom de av sina förmän är bemyndigade mer ansvar än resten av personalen i sina
arbetsteam. De menar att det innebär att lärarna har auktoriteten att definiera hur arbetet skall
utföras och på så vis ser till att den övriga personalen initierar till ett sådant arbete. Att det
pedagogiska arbetet skulle vara distribuerat stämmer även överens med Smeds-Nylunds teori
om att utbildningsledarskapet i en kommuns verksamhet skulle vara delat och utsträckt samt
distribuerat mellan olika slags aktörer inom deras verksamheter (Smeds-Nylund, 2021, s. 170172). Eftersom småbarnspedagogiken är en del av utbildningsledarskapet kan man betrakta

88
aktörernas arbete inom småbarnspedagogiken utifrån motsvarande kontext. På så vis kan antas
att det pedagogiska ledarskapet är delat och distribuerat mellan olika aktörer inom
småbarnspedagogiken, på flera nivåer av dess styrkedja.
Samtliga lärare var eniga om att det pedagogiska arbetet kan delas i arbetsteamet, och att
fördelningen bl.a. sker genom att man tar tillvara varandras kunskaper, styrkor och
intresseområden. På motsvarande vis menar Smeds-Nylund (2021) att arbetet kan fördelas och
delas utifrån olika ansvarsområden inom utbildningsledarskapet på alla dess nivåer. SmedsNylund menar att interaktionen som ledaren har med medarbetarna i respektive situation är det
som ligger i fokus vid utövandet av ett distribuerat ledarskap. Enligt Spillane (2005), refererad
av Smeds-Nylund, är det inte ledarens kunskaper och färdigheter som ligger i fokus vid
utövandet av ett distribuerat ledarskap. Istället är det att förstå hur ett flertal individer delar på
ansvaret för att leda en skola eller en organisation som ligger i fokus. (Smeds-Nylund, 2021, s.
177-183). Detta stämmer överens med de uppfattningar lärarna i denna undersökning har
gällande ledandet av den pedagogiska verksamheten genom att utöva distribuering av
arbetsuppgifter i teamet. Lärarna upplever att de genom distributionen tar tillvara på
medarbetarnas kompetenser och intresseområden för att kunna utveckla den pedagogiska
verksamheten och därmed utveckla barnens lärande. På så vi kan en medarbetare distribueras
ett ansvarsområde som hen besitter större kunskap om än resten av medlemmarna i
arbetsteamet, vilket betyder att hen utvecklar det område av den pedagogiska verksamheten
mer komplext än övriga medlemmar skulle ha klarat av att göra. Enligt Riddersporre och Stier
(2021) behöver personalen besitta en bred kunskap för att förverkligandet av
småbarnspedagogiken på respektive avdelning skall kunna uppnås. Denna kunskap behöver
med tiden utökas eller modifieras, delas kollegialt samt användas på ändamålsenliga sätt i
arbetet med barnen. Även detta överensstämmer med lärarnas uppfattningar om fördelningen
av det pedagogiska arbetet i arbetsteamet, eftersom de fördelar arbetsuppgifterna så
ändamålsenligt som möjligt för att kunna utveckla den pedagogiska verksamheten.

6.1.3 Leda medarbetarnas kompetensutveckling
I den här kategorin av lärarnas pedagogiska ledarskap diskuteras lärarnas uppfattningar om att
de bär ett delat ansvar för att leda kompetensutvecklingen hos sina medarbetare. Detta kommer
till uttryck genom att lärarna uppfattar att de behöver se till att resten av kollegorna i
arbetsteamet får tillgång till ny kunskap och information för att kunna uppfylla de mål som
finns uppsatta i småbarnspedagogikens styrdokument. Lärarna uppfattar att ledandet av

89
medarbetarnas kompetensutveckling kan ses som ett delat fenomen eftersom ansvaret för att
leda medarbetarnas lärande även kan finnas hos andra yrkesroller än dem själva. I detta
underkapitel diskuteras lärarnas uppfattning om deras pedagogiska ledarskap som att leda
medarbetarnas kompetensutveckling.
Lärares uppfattningar om att leda medarbetarnas kompetensutveckling
Alla lärare var eniga om att de anser sig bära ett visst ansvar för att resten av kollegorna i
arbetsteamet får tillgång till ny kunskap och information. Lärarna ansåg att de upplever sig
behöva delge medarbetarna den kunskap de som lärare besitter, eftersom de har en pedagogisk
utbildning vilket inte alltid är fallet bland medarbetarna. På så vis kan de leda sina medarbetare
mot kompetensutveckling, vilket även leder till utvecklingen av den pedagogiska
verksamheten. Detta stämmer överens med resultatet från studien utförd av Sheridan m.fl.
(2011) där det framkommer att lärarna inom småbarnspedagogik besitter kompetenser som
innefattar både teoretiskt och pedagogisk utbildning vilket ger lärarna förutsättningar att utföra
ett pedagogiskt ledarskap.
Enligt Järvinen och Mikkola (2015) har lärare inom småbarnspedagogik som uppgift att dela
med sig av sina kunskaper och handleda teamets övriga personal att använda sig av pedagogiska
metoder. De anser också att lärare ska se till att man tar lärdom av varandras kunskaper. Här
går resultatet i denna undersökning till viss del ifrån Järvinen och Mikkolas teori. Lärarna i den
här undersökningen uppfattade att de till viss del bär ansvaret för att medarbetarna får den
information och den kunskap som behövs för att bedriva arbetet i barngruppen men även att
ansvaret för medarbetarnas kompetensutveckling kan antas ligga hos andra yrkesroller än dem
själva. Lärare 4 upplevde att lärare inom småbarnspedagogik har ett visst ansvar för att inspirera
och vägleda medarbetarna till skapandet av ny kunskap. Fonsén (2010) menar att lärare inom
småbarnspedagogik kan utveckla medarbetarnas kompetens genom att utöva ett pedagogiskt
ledarskap. Lärarna i denna undersökning ansåg att de ska leda hela arbetsteamet och att det
även innebär att hjälpa medarbetarna skapa sig nya uppfattningar för att på så vis kunna
utveckla verksamheten. Detta korrelerar med teorin där Fonsén bland annat anser att läraren,
genom utövandet av det pedagogiska ledarskapet, leder människor och därmed inspirerar och
skapar insikter om behovet av lärande, förändring och utveckling hos medarbetarna (Fonsén,
2010).

90
Resultatet från denna undersökning, att lärarna uppfattar den tredje kategorin av sitt
pedagogiska ledarskap som att ansvara för medarbetarnas kompetensutveckling, skulle även
stämma överens med Fonséns (2008) teori om det pedagogiska ledarskapets uppgifter. Enligt
Fonsén styrs den tredje nivån av det pedagogiska ledarskapets uppgifter, ledandet av människor
och aktiviteter, av de övriga nivåerna för pedagogiskt ledarskap: att uppfylla
småbarnspedagogikens

grundläggande

uppgifter

samt

det

småbarnspedagogiska

planeringsarbetet. Även i den här undersökningens resultat styrs lärarnas uppfattningar om att
ansvara för medarbetarnas kompetensutveckling av de andra dimensionerna. Enligt lärarnas
uppfattningar bär de ansvaret för att uppfylla målen enligt styrdokumenten och att planera och
leda verksamheten. Därmed uppfattar lärarna även att de till viss del bör se till att medarbetarna
besitter sådana kompetenser så att den pedagogiska verksamheten kan utvecklas. Om så inte är
fallet upplever lärarna att de genom sina egna kompetenser och kunskaper bör delge
medarbetarna detta för att kunna leda och utveckla den pedagogiska verksamheten i gruppen.
Lärarnas

uppfattningar

om

ansvarsfördelningen

vid

ledandet

av

medarbetarnas

kompetensutveckling – ett delat fenomen.
I resultatet framkommer att lärarna upplever att ansvaret för kompetensutvecklingen delvis bör
bäras av annan personal än lärare inom småbarnspedagogik. Därmed kan antas att lärarna delvis
uppfattar denna dimension av pedagogiskt ledarskap som ett delat fenomen. Lärarna uppfattar
att kompetensutveckling hos medarbetarna även kan ske på annat vis än att de som lärare
initierar till nya kunskaper, färdigheter och attityder. Lärarna säger sig ha ett visst ansvar för att
medarbetarna i arbetsteamet får tillgång till nya information. Under intervjuerna har det även
framkommit att lärarna upplever att ansvaret för kompetensutvecklingen till viss del kan antas
finnas hos flera yrkesroller än dem själva. Ansvarsfördelningen för det pedagogiska ledarskapet
gällande bedrivandet av kompetensutveckling hos medarbetarna har i kapitel 5,
Resultatredovisningen, fördelats mellan fyra yrkesroller: 1. Lärare inom småbarnspedagogik,
2. Föreståndare, 3. Pedagogiska ledare och 4. Arbetstagarna själva.
Som lärare 2 säger ligger det yttersta ansvaret för verksamheten hos föreståndaren, vilket även
framgår i lagen om småbarnspedagogik (540/2018) och i Grunderna för planen för
småbarnspedagogik från Utbildningsstyrelsen (2018). I resultatet redogör flera lärare för att
föreståndaren bär det huvudsakliga ansvaret för all verksamhet på enheten var de jobbar, vilket
de anser innebär att se till att kunskapen finns hos personalen på enheterna. Denna uppfattning

91
stämmer också överens med NCUs rapport (2019) som påvisar att föreståndaren ansvarar för
att personalen har möjlighet att lära sig i arbetet.
Några lärare uppfattar att medarbetarnas kompetensutveckling kan ske med hjälp av de
pedagogiska ledarna som arbetar sida vid sida med föreståndarna på en del av
daghemsenheterna. Lärarna upplever att de pedagogiska ledarna bland annat förser
medarbetarna med uppgifter som fördjupar deras pedagogiska kunnande. Enligt Heikka (2016)
kan det finnas arbetsgrupper på enheterna för småbarnspedagogik som har som syfte att stödja
lärarna i sitt pedagogiska ledarskap som utförs i deras egna arbetsteam. Lärarna svarade under
intervjun att de upplever att de i s.k. lärarmöten tillsammans med de pedagogiska ledarna får
stöd i sitt pedagogiska arbete genom att de pedagogiska ledarna förser både lärare och övrig
personal med nya kunskaper, insikter och attityder i deras arbete. Heikka (2016) tänker att lärare
för vidare information och diskussionsinnehåll från möten i dessa arbetsgrupper till sina egna
arbetsteam, vilket kan antas bidra till kompetensutveckling hos medarbetarna.
En del av lärarna upplevde att arbetstagarna själva ansvarar för att se till att den egna kunskapen
uppdateras och utökas med tiden. Enligt Their (2000) är det upp till var och en i personalen att
ansvara för att kvaliteten i arbetet hålls på högsta möjliga nivå. Därmed behöver ledaren ha
förtroende för att personalen sköter sitt arbete enligt bästa förmåga (Their, 2000).

6.1.4 Tillämpa varierade metoder för ledande av medarbetarnas lärande och
verksamhetens utveckling
I resultatet från den fjärde kategorin framkom att många av lärarna uppfattar sitt pedagogiska
ledarskap som bedrivandet av varierande ledarmetoder för att kunna leda medarbetarnas lärande
och utveckla den pedagogiska verksamheten. I denna kategori fokuseras ledarskapet på det egna
ledandet. Detta passar ihop med Fonséns (2008) teori om den fjärde nivån av det pedagogiska
ledarskapets uppgifter, upprätthållandet av pedagogiska diskussioner. Fonsén menar det bör ske
en kontinuerlig, reflekterande pedagogisk diskussion på alla nivåer och mellan nivåerna i
organisationen för att garantera verksamhetens pedagogiska kvalitet. Detta resonemang
stämmer överens med lärarnas uppfattningar om att de reflekterar över vilka metoder av ledande
de bör utöva i de olika kategorierna av sitt pedagogiska ledarskap för att kunna uppnå de mål
och visioner som ställs. Genom att lärarna ständigt reflekterar över vilken typ av ledarmetod de
behöver bedriva, kan de anpassa de pedagogiska diskussionerna i sina arbetsteamet beroende
på situation och sammanhang. Enligt Uljens handlar pedagogiskt ledarskap om att leda, eller

92
utöva inflytande över, och framför allt att underlätta andras lärprocesser (Uljens, 2021, s. 23–
24). Enligt resultatet uppfattar lärarna inom småbarnspedagogik att det pedagogiska
ledarskapets utformning varierar beroende på vilken dimension det betraktas utifrån. På så vis
kan man anta att lärarna genom sitt pedagogiska ledarskap anpassar sina ledarmetoder för att
garantera ledandet och utvecklingen av verksamhetens pedagogiska kvalitet på alla nivåer och
även mellan nivåerna.
a. Handledning
I resultatet framkommer att lärarna upplever att de vid bedrivandet av sitt pedagogiska
ledarskap behöver fokusera det egna ledandet mot att stödja och hjälpa sina medarbetare för att
kunna utveckla den pedagogiska verksamheten. Lärarna uppfattar att de kan bedriva
kompetensutveckling genom att handleda medarbetarna i sina arbetsteam. Beroende på
situation och sammanhang använder de sig av varierande tillvägagångssätt vid
handledningstillfällena. Enligt Their (1994) ska en pedagogisk ledare fungera som en
pedagogisk stödperson, som inte tar besluten för någon annan men som hjälper andra att fatta
sina egna beslut och ger medarbetarna möjlighet till tillväxt och utveckling. Utifrån intervjuerna
uppfattar lärarna att de kan fungera som vägledare och påvisa medarbetarna var de kan skapa
sig nya kunskaper, färdigheter och insikter vilket stämmer överens med Theirs påstående om
att lärarna fungerar som stödpersoner genom utövandet av sitt pedagogiska ledarskap.
Utifrån resultatet i undersökningen framgår att lärarna genom handledning uppmuntrar och
sporrar medarbetarna att själva skapa ett intresse för att ta emot ny information men att
metoderna lärarna använder sig av varierar beroende på situation och sammanhang. Enligt
Järvinen och Mikkola (2015) har läraren inom småbarnspedagogik som uppgift att handleda
teamets övriga personal att använda sig av pedagogiska metoder. De anser att läraren ska se till
att man tar lärdom av varandras kunskaper eftersom det är läraren som ansvarar för att god
pedagogisk verksamhet genomförs i det dagliga arbetet i den egna barngruppen. Lärare 1
berättar att hen vill engagera sina medarbetare så att de känner sig inspirerade att ta tillvara nya
kunskaper,

färdigheter

och

attityder.

Lärare

3

beskriver

att

hen

kan

bedriva

kompetensutveckling genom att skapa situationer där personalen i arbetsteamet tillsammans får
sitta ner och berätta om den kunskap de själva besitter. Läraren uppfattar att kompetensen bland
all personal i arbetsteamet kan ökas genom att skapa situationer för diskussion och reflektion.
Lärare 7 menar att det hör till lärarens roll att handleda sina medarbetare eftersom lärare inom
småbarnspedagogik besitter mer pedagogisk kunskap genom sin utbildning. Läraren upplever

93
att hen därmed kan leda sina medarbetare till insikter om varför ny kunskap behövs samt påvisa
var de kan finna och skapa sig nya kompetenser. Lärare 5 anser att hen kan berätta hur
medarbetarna kan utföra vissa arbetsuppgifter för att utveckla den pedagogiska verksamheten i
gruppen. Detta överensstämmer med Their (1994) som anser att ledaren genom användandet
av ett pedagogiskt ledarskap kan få medarbetarna att inse samt få kännedom om, varför nya
kunskaper behövs och samtidigt få medarbetarna att förstå hur lärandet tjänar individen,
organisationen och samhället.
Några lärare uppfattar att de kan hänvisa sina medarbetare att gå på kurser och fortbildningar
för att de ska få utveckla sina kompetenser på arbetsplatsen. Enligt styrdokumentet Grunderna
för planen för småbarnspedagogik från Utbildningsstyrelsen (2018) framgår det att det
pedagogiska ledarskapet omfattar alla sådana åtgärder som ger personalen förutsättningar för
goda arbetsförhållanden, förutsättningar att utveckla och utnyttja sin yrkeskompetens och sin
utbildning samt att genomföra pedagogisk verksamhet. Lärarna i undersökningen uppfattar att
ansvaret för att medarbetarna ska gå på fortbildning ändå hör till föreståndaren samt
medarbetarna själva. Även i rapporten från NCU (2019) står det att ansvaret för det pedagogiska
ledarskapet gentemot personalen som framgår i Grunderna för planen för småbarnspedagogik,
är på föreståndaren. I rapporten framgår det även att all personalen planerar, genomför,
utvärderar och utvecklar den pedagogiska verksamheten tillsammans. Lärarnas uppfattningar
korrelerar således med Utbildningsstyrelsens styrdokument och NCUs rapport: att
föreståndaren bär ansvaret för att personalen kan utveckla sina yrkeskompetenser men att även
personalen själva bär ett ansvar för att utveckla den pedagogiska verksamheten. Detta kan ske
genom att personalen själva aktivt vill lära sig mera. Enligt Fonsén (2010) ska läraren med hjälp
av ett pedagogiskt ledarskap inspirera och skapa insikter om behovet av lärande, förändring och
utveckling hos medarbetarna. Därför är det även en viktig del av lärarens roll att uppmuntra
och hänvisa medarbetarna till fortbildningsmöjligheter, vilket lärarna i denna undersökning
uppfattar att de gör.
b. Verka som god förebild
Lärarna uppfattar att det till deras roll som pedagogiska ledare hör att skapa ett positivt
arbetsklimat, uppmuntra till ett gott samarbetsklimat och att stödja medarbetarna i sitt arbete
genom att verka som goda förebilder. I resultatkapitlet framkommer att lärare uppfattar att de
bör agera som goda förebilder för att kunna bedriva kompetensutveckling bland medarbetarna
i sina arbetsteam. Lärare 2 tror att hen kan utveckla kunskaperna hos sina medarbetere genom

94
att visa praktiska exempel som medarbetarna sedan kan utföra på samma vis. Flera av lärarna
menar att de kan utöka sina medarbetares kunskaper och intresseområden genom att figurera
som goda förebilder på arbetsplatsen. De upplever att en positiv inställning till nya kunskaper
och nytt lärande bidrar till att medarbetarna ökar sina egna kompetenser på arbetsplatsen. Enligt
Maltén (2000) är en central uppgift i samband med utvecklings- och förändringsarbete att få
personalen engagerad och positivt inställda till förnyelse och förändring.
Flera lärare uppfattar att den allmänna trivseln på arbetet är viktig. Lärare 6 säger att man som
lärare bör se till att det upprätthålls ett positivt arbetsklimat i teamet för att man skall kunna ta
del av nya kunskaper, färdigheter och attityder i arbetsteamet. Lärare 1 säger att man som lärare
bör ha ett positivt arbetssätt eftersom medarbetarna på så vis kan få insikter om varför ett viss
förfarande är till fördel både för barngruppen och arbetsteamet. Their (1994) anser att den
pedagogiska ledaren inspirerar modet, viljan och förmågan att klara av uppgifter hos sina
medarbetare. Hon låter förstå att det exempelvis kan ske genom att ledaren fungerar som ett
föredöme för den pedagogiska processen i arbetet. Detta överensstämmer med resultaten från
intervjuerna, då lärarna upplever att de kan påverka sina medarbetares kompetensutveckling
genom att verka som goda förebilder.
c. Distribuera arbetsuppgifter
Lärarna anser att en annan metod för utövandet av sitt pedagogiska ledarskap i arbetsteamet är
att distribuera arbetsuppgifter. Enligt undersökningens resultat uppfattar lärarna att de på så vis
kan utveckla den pedagogiska verksamheten. Lärarna uppfattar att de genom planerandet av
den pedagogiska verksamheten i barngruppen samtidigt fördelar arbetsuppgifter åt sina
medarbetare. Enligt Fonsén (2010) innebär pedagogiskt ledarskap inom småbarnspedagogiken
att leda dess målstyrda processer. Fonsén anser ett sätt att betrakta pedagogiskt ledarskap inom
småbarnspedagogiken är att se det som ledandet av människor, vid sidan av utvecklandet av
verksamheten. Lärare 1 tänker att hen distribuerar arbetsuppgifterna åt sina medarbetare som
olika ansvarsområden. Enligt Heikka & Hujala (2013) kan ett distribuerat ledarskap inom
småbarnspedagogiken

utföras

genom

att

personer

tilldelas

olika

ansvars-

och

kunskapsområden.
En del av lärarna uppfattar att distributionen av pedagogiska arbetsuppgifter är en nödvändighet
för att kunna bedriva och utveckla den pedagogiska verksamheten i barngrupperna. Lärare 6
beskriver att hen annars inte skulle hinna med allt pedagogiskt arbete som behöver utföras i

95
verksamhetsgruppen. Även Kovalainen (2020) låter förstå att det distribuerade ledarskapet kan
förstås som ett arbetsredskap som ger ledaren möjlighet att dela på arbetsbördan. Lärare 5 anser
det samma när hen upplever att lärarna i arbetsteamet inte hinner med allt utan behöver kunna
delegera arbetsuppgifter för att uppfylla alla krav som ställs på deras pedagogiska arbete. Enligt
Utbildningsstyrelsen (2018) hör utförandet av den planerade pedagogiken i barngruppen till
alla i personalens ansvarsområde medan läraren inom småbarnspedagogik bär ansvar för
planeringen av barnens inlärning och undervisning. Supovitz (2019) påstår att man kan öka
chanserna att lyckas med en meningsfull och hållbar förändring i en verksamhet genom att
tillämpa ett distribuerat ledarskap. Enligt lärare 6 kan det pedagogiska arbetet inte alltid utföras
utifrån planeringen men då bör läraren distribuera det pedagogiska ledarskapets uppgifter
utifrån det behov barngruppen har vid just det tillfället. Lärare 3 är inne på samma spår och
lyfter fram att verksamheten i barngruppen lever i en ständig växelverkan mellan det som
planerats och hur den pedagogiska verksamheten faktiskt kan utövas. Därför bör distributionen
av de pedagogiska uppgifterna även anpassas till behovet av utveckling som finns i barngruppen
i stunden.
De grunder som lärarna inom småbarnspedagogik utifrån resultatet tar fasta på vid
distribuerandet av de pedagogiska uppgifterna kan således härledas till att lärarna tar tillvara
medarbetarnas styrkor samt utvärderar behovet i verksamhetsgruppen vid planeringen av den
pedagogiska verksamheten. Detta svarar även emot meningen med ett distribuerat pedagogiskt
ledarskap, att fokusera ledningsverskamheten på pedagogiken och dess utveckling genom
pedagogisk planering och utvecklingsarbete på enheterna (Heikka, 2016). Supovitz (2019)
nämner att ledaren kan förbättra verksamheten med hjälp av de erfarenheter som fås från
medarbetarna genom att använda sig av ett distribuerat ledarskap. Lärare 5 anser att man som
ledare måste se till alla olika styrkor i ett arbetsteam för att kunna bedriva den pedagogiska
verksamheten på ett så effektivt och lämpligt sätt som möjligt. Enligt Högström (1999) bör
ledaren utgå från att medarbetarna har den bästa kunskapen inom sitt särskilda område och inse
att denna kunskap bör tas tillvara på.
Riddersporre och Stier (2021) menar att det är läraren inom småbarnspedagogik som leder
arbetet men hela arbetslaget ansvarar för att tillsammans genomföra det. Genom att läraren
leder ett lärande arbetslag tas medarbetarnas kompetenser ständigt tillvara. Som redan nämnt
uppfattar samtliga lärare i undersökningen att de tar tillvara på medarbetarnas styrkor när de
distribuerar arbetsuppgifterna i sina arbetsteam. Lärarna ansåg att medarbetarnas kompetenser
och intresseområden var bidragande faktorer till hur distributionen av det pedagogiska

96
ledarskapet genomfördes i teamen, vilket fungerar som en bidragande faktor för att kunna
utveckla den pedagogiska verksamheten. Enligt Fonsén och Parrilas teori (2016) kan det anses
finnas ett distribuerat ledarskap när personalen tillsammans bär ansvar för pedagogikens
kvalitet och dess utveckling. Northouse (2013) anser att man genom tillämpandet av ett
distribuerat ledarskap kan växla ledarrollen mellan medlemmarna beroende på situation och det
leder till att förändringar och komplexa situationer kan bemötas på ett effektivt sätt. Detta
stämmer överens med de uppfattningar lärarna i denna undersökning har gällande bedrivandet
av sitt pedagogiska ledarskap genom utövandet av distribuerandet av arbetsuppgifter i teamet.
Lärarna upplever att de genom distributionen tar tillvara på medarbetarnas kompetenser och
intresseområden för att kunna utveckla den pedagogiska verksamheten. På så vi kan en
medarbetare distribueras ett ansvarsområde som hen besitter större kunskap om än resten av
medlemmarna i arbetsteamet, vilket betyder att hen utvecklar det området av den pedagogiska
verksamheten mer komplext än övriga medlemmar skulle ha klarat av.
Lärarnas uppfattning om att betrakta pedagogiskt ledarskap som att distribuera arbetsuppgifter
för att på så vis kunna utveckla den pedagogiska verksamheten, stämmer överens med hur
Supovitz (2019) beskriver det distribuerade ledarskapet. Enligt Supovitz fungerar distribuerat
ledarskap som en lins för att förstå en rad olika ledarskapsaktiviteter som tillsammans bidrar
till att fullfölja organisationens uppdrag. Det distribuerade ledarskapet enligt den här
beskrivningen inkluderar ett flertal aktörer i en förbättringsprocess. Därför är det enligt
Supovitz viktigt att komma ihåg att det inte innebär att ledaren tar alla beslut som hen sen
delegerar åt andra att ansvara för. Hen menar att det snarare handlar om att involvera ett bredare
spektrum av perspektiv under förbättringsprocessen för att bättre förstå källorna till viktiga
utmaningar, att involvera fler människor i planeringsstrategier för att övervinna dessa
utmaningar samt att inkludera dessa deltagare i den efterföljande åtgärden. (Supovitz, 2019.)
Även Heikka och Hujala är inne på samma spår när de konstaterar de att det är viktigt att någon
som har djupare kunskap och förståelse för ett specifikt ämne eller område får större inflytande
i den frågan än den som ännu inte är insatt (Heikka & Hujala, 2013, s. 578). Vidare menar också
Ukkonen-Mikkola och Fonsén (2018) i sin studie att lärarna inom småbarnspedagogik är de
som leder och har ansvaret för arbetsfördelningen inom arbetslaget samt det pedagogiska
arbetets kvalitet.
En faktor som lärarna uppfattar bidrar till att distributionen av det pedagogiska ledarskapet sker
utifrån verksamhetsgruppens behov är att det pedagogiska arbetet enligt småbarnspedagogikens
alla styrdokument behöver vara planerat utifrån barnens behov (Utbildningsstyrelsen, 2018).

97
Därmed bör läraren inom småbarnspedagogik se till att medarbetarna utför det pedagogiska
arbetet utifrån dessa grunder. Detta stämmer även överens med Wilhelmson & Döös teori
(2019) gällande distribuerat ledarskap då de anser att när pedagogiskt arbete är distribuerat och
genom att det samtidigt utövas ett pedagogiskt ledarskap, utför personalen i arbetsteamen
liknande uppgifter som syftar till organisationens pedagogiska utveckling.

6.1.5 Sammanfattning
Sammanfattningsvis kan konstateras, utgående från teori och empiriska resultat från den här
undersökningen,

att

uppfattningen

om

lärares

pedagogiska

ledarskap

inom

småbarnspedagogiken innefattar många dimensioner som beskrivs med hjälp av respektive
kategori. I varje dimension av lärarnas uppfattningar av sitt pedagogiska ledarskap kan
uppfattas en fördjupad nivå av lärarnas pedagogiska ledarskap (se Figur 6, s. 81).
Lärarna i denna undersökning anser att de är ansvariga för att uppfylla målen enligt
styrdokumenten, ansvariga för planeringen och ledandet av den pedagogiska verksamheten i
barngrupperna samt bär ett visst ansvar för att leda medarbetarnas kompetensutveckling.
Avslutningsvis uppfattar lärarna sitt pedagogiska ledarskap som bedrivandet av varierande
ledarmetoder för att kunna leda medarbetarnas lärande och utveckla den pedagogiska
verksamheten. Tolkningen av lärares pedagogiska ledarskap hänför sig ofta till ledandet av den
pedagogiska verksamheten i barngruppen för att kunna utveckla barnens tillväxt och lärprocess.
Detta korrelerar med Elos (2021) och Uljens (2021) definitioner på det pedagogiska ledarskapet
som att leda eller utöva inflytande över någon annan för att underlätta den andres lärprocess.
Detta sker genom att lärarna inom småbarnspedagogik ständigt fokuserar på verksamhetens
utveckling och lärande och därmed planerar, följer upp och utvärderar denna utifrån det som
står skrivet i styrdokumentet Grunderna för planen för småbarnsfostran. Det innebär även att
lärarna leder sina medarbetare, vid sidan av planerandet av verksamheten i barngruppen.
I början av kapitlet nämndes att grunden för hela det pedagogiska ledarskapet är det som
definieras som småbarnspedagogikens grundläggande uppgift, vilket är att stödja barnets
tillväxt och lärande (Fonsén, 2008). Även utifrån resultatet i denna undersökning uppfattar
lärarna ansvaret för att uppfylla målen enligt styrdokumenten som den första, och därmed
grundläggande dimensionen, för deras pedagogiska ledarskap. Genom att lärarna uppfattar att
deras pedagogiska ledarskap utgår från styrdokumentet Grunderna för planen för

98
småbarnsfostran grundar sig allt utövande av det pedagogiska ledarskapet på att stödja barnens
tillväxt och lärprocesser. Vidare tänker Fonsén att nivå två, med det småbarnspedagogiska
planeringsarbetet grundar sig på småbarnspedagogikens grundläggande uppgifter. Detta
stämmer överens med informanternas uppfattningar om att den andra nivån av deras
pedagogiska ledarskap innebär att planera och leda den pedagogiska verksamheten, utifrån
målen enligt styrdokumenten. Enligt Fonsén styrs visionen och strategin av dess grundläggande
koncept, vilket skapar en riktning och metoder för att nå de uppsatta målen. Detta kan i denna
undersökning tolkas som att lärarna utifrån styrdokumentens mål, planerar och leder den
pedagogiska verksamheten för att uppfylla de målstyrda processerna.
I denna undersöknings resultat kan vidare konstateras att lärares olika uppfattningar om sin
egen roll som pedagogiska ledare, och än mera specifikt lärares uppfattningar om sin egen roll
att påverka medarbetarnas kompetensutveckling både utifrån teori och resultat, varierar
beroende på situation och sammanhang. Lärarna uppfattar att de är ansvariga för att bedriva
viss kompetensutveckling gentemot medarbetarna i sina arbetsteam men även att ansvaret för
bedrivandet av kompetensutveckling kan anses höra till andra yrkesroller än dem själva.
Därmed kan det antas att lärarna uppfattar denna dimension av sitt pedagogiska ledarskap som
ett delat fenomen. Lärarnas roller och metoder för att bedriva pedagogiskt ledarskap i
arbetsteamet varierar beroende på i vilket sammanhang medarbetarnas kompetensutveckling
eller utvecklandet av verksamheten behöver ske. Detta kan tolkas som det som Fonsén (2008)
nämner som den tredje nivån av det pedagogiska ledarskapets uppgifter, ledandet av människor
och aktiviteter. Även denna nivå styrs av principerna för de tidigare nämnda nivåerna. För att
garantera verksamhetens pedagogiska kvalitet bör reflekterande, pedagogiska diskussioner ske
kontinuerligt på alla dessa nivåer och mellan nivåerna i organisationen, vilket Fonsén nämner
som den fjärde och sista nivån av det pedagogiska ledarskapets uppgifter. Detta resonemang
korrelerar med den sista nivån i denna undersökning av lärarnas uppfattningar om sitt
pedagogiska ledarskap i arbetsteamet. Lärarna uppfattar att de genom utövandet av sitt
pedagogiska ledarskap tillämpar varierade metoder för ledande av medarbetarnas lärande och
verksamhetens utveckling. Genom att lärarna ständigt reflekterar över vilken typ av ledarmetod
de behöver bedriva, anpassas de pedagogiska diskussionerna i teamet beroende på situation och
sammanhang. På så vis kan man anta att lärarna genom sitt pedagogiska ledarskap arbetar för
att garantera ledandet och utvecklingen av verksamhetens pedagogiska kvalitet på alla nivåer
och även mellan nivåerna. Enligt denna tolkning av lärarnas varierade uppfattningar av sitt
pedagogiska ledarskap kan man anta att det för varje kategori som framkommit i resultatet kan

99
se på dimensionerna som beskrivs med hjälp av respektive kategori, som en fördjupad nivå av
det pedagogiska ledarskapets uppgifter.
I följande huvudkapitel avslutas avhandlingen med en avslutande diskussion, en diskussion om
metoden som använts samt förslag på fortsatt forskning.

100

7. AVSLUTANDE DISKUSSION
I den sammanfattande diskussionen diskuteras avhandlingens resultat inom två områden,
sammanfattande diskussion och metoddiskussion. Avslutningsvis gör jag en kort summering
om förslag för vidare forskning.

7.1 Sammanfattande diskussion
Målsättningen med undersökningen och avhandlingen var att, med stöd av den teoretiska
referensramen och forskningsfrågan, synliggöra variationen av uppfattningar lärare inom
småbarnspedagogiken har om sitt eget pedagogiska ledarskap i sina arbetsteam. Utgående från
de resultat som redovisats och diskuterats i kapitel 5, resultatredovisning, och kapitel 6,
resultatdiskussion, kan vi dra slutsatsen att lärare inom småbarnspedagogik uppfattar att de i
sitt arbete utövar ett pedagogiskt ledarskap. Därtill uppfattar lärarna att det pedagogiska
ledarskapet innefattar flera olika dimensioner, vilket leder till att utövandet av deras
pedagogiska ledarskap ser olika ut beroende på i vilken kontext det betraktas ur. Samtliga lärare
var eniga om att de utövar ett distribuerat pedagogiskt ledarskap i deras arbetsteam.
Det kan konstateras att avhandlingens teoretiska referensram innehåller iakttagelser som
motsvarar lärarnas uppfattning om sin egen roll som pedagogisk ledare för arbetsteamet. Därtill
är forskarna i de studier som presenteras och lärarna inom småbarnspedagogik överens om
vilken roll lärarna kan anses ha som pedagogisk ledare i förhållande till den egna
verksamhetsmiljön. Så som tidigare noterats har det i tidigare studier diskuterats de olika
ansvarsområdena som både daghemsföreståndare och lärarna inom småbarnspedagogikens
professioner har inom det pedagogiska ledarskapet, medan lärarnas egna uppfattningar i denna
avhandling berör endast deras egen yrkesprofessions utövande av det pedagogiska ledarskapet
i sina egna arbetsteam.
Utifrån resultatet för denna undersökning anser jag att lärare inom småbarnspedagogik upplever
sig fungera som arbetsteamets pedagogiska ledare och att de bedriver varierat utövande av det
pedagogiska ledarskapet gentemot sina medarbetare beroende på sammanhang. Lärarna
uppfattar att deras pedagogiska ledarskap består av flera dimensioner och det pedagogiska
ledarskapets uppgift i dessa dimensioner fördjupas beroende på vilken nivå av det pedagogiska
ledarskapet betraktas utifrån. Läraren inom småbarnspedagogik är den individ som har

101
möjlighet att hänvisa till nya kunskaper och bedriva viss kunskapsdelning i sitt arbetsteam, och
kan påverka sina medarbetare till att lära sig nya färdigheter i deras arbete.
Det allt större krav som arbetet inom småbarnspedagogiken ställer på de anställda inom alla
nivåer av småbarnspedagogiskt arbete, har lett till att det pedagogiska ledarskapet behöver
distribueras i allt större grad. Detta behöver ske genom alla nivåer för att barngrupperna skall
få tillgång till all pedagogisk verksamhet de har rätt till enligt de lagstadgade bestämmelserna
som framgår i styrdokumenten inom småbarnspedagogiken. Det kan konstateras att var och en
av personalen inom småbarnspedagogiken har skyldighet att bära sitt ansvar i den utsträckning
som är lämplig för sin position. Beroende på position är det pedagogiska ansvaret mer eller
mindre. Genom att lärarna inom småbarnspedagogik utövar ett distribuerat pedagogiskt
ledarskap, främjas utförandet av uppgifterna och ansvar vilket leder till att det
småbarnspedagogiska utvecklingen drivs framåt.
Avslutningsvis anser jag att denna undersökning gett insyn i hur arbetet med pedagogiskt
ledarskap

som

praxis

inom

småbarnspedagogiken

fungerar

bland

lärarna

inom

småbarnspedagogik och synliggör hur lärarna arbetar för att bedriva kunskapsdelning gentemot
sina medarbetare. Dessutom har avhandlingen synliggjort i vilken utsträckning lärarna
använder sig av ett distribuerat pedagogiskt ledarskap i arbetsteamet för att kunna driva den
pedagogiska utvecklingen framåt i den egna verksamhetsgruppen. Därtill har avhandlingen
fördjupat oss i den småbarnspedagogiska lärarens roll och hur ledarskap inom
småbarnspedagogiken ser ut i Österbotten. All denna kunskap kan tas tillvara och utnyttjas i
mina framtida yrken, oavsett vad jag börjar arbeta med.

7.2 Metoddiskussion
Avhandlingens undersökning synade de uppfattningar lärarna inom småbarnspedagogik har om
det pedagogiska ledarskap de själva utför i sitt eget arbetsteam. Detta kapitel kommer innehålla
en kritisk diskussion om valet av metod och genomförande av undersökningen. Jag valde att
bygga upp undersökningen på en fenomenografisk ansats och som datainsamlingsmetod
använde jag mig av halvstrukturerade intervjuer eftersom jag ville undersöka lärares
uppfattning om sin egen roll som pedagogisk ledare i det egna arbetsteamet.
Vid användning av fenomenografi som forskningsansats avser man fånga variationer av
uppfattningar, vilket framkommer i resultaten. Avhandlingen lyckas i detta avseende finna

102
breda utfallsrum av uppfattningar hos informanterna. Vid fenomenografisk forskningsansats är
halvstrukturerade temaintervjuer det naturliga valet av metod för datainsamlingen.
Datainsamlingen utfördes genom individuella halvstrukturerade temaintervjuer, ute på
enheterna var lärarna jobbar. Intervjuguiden som användes som underlag vid intervjutillfällena
fungerade relativt bra. Frågorna var relativt få i och med att jag ville skapa en öppen diskussion
kring ämnet, men man kan ifrågasätta om mera struktur och fler frågor skulle gett större
variation och mer informativa svar. Vid intervjuerna är det viktigt att intervjuaren finner kärnan
i det som informanten beskriver. Med den teoretiska referensramen som bakgrund och mina
tidigare kunskaper gällande ämnesområdet upplever jag att jag kunde hitta kärnan i svaren
under intervjuerna och därmed ställa lämpliga följdfrågor för att fördjupa svaren på
forskningsfrågan som jag avsett besvara. De svar som informanterna gav var inte
motsägelsefulla och jag upplevde att en intellektuell diskussion fördes. Jag använde mig även
av tekniken ”probing” som Fejes & Thornberg (2009) förespråkar för att få mer uttömmande
svar av informanterna. Då intervjufrågorna planerades och ställdes togs det i beaktande att de
inte skulle leda informanterna. Informanternas påverkbarhet beror långt på deras eget kunnande
om området och jag anser inte att någon eventuellt ledande fråga påverkat informanterna då de
i sina uttalanden visade stor kännedom och tydligt uttalade sina egna åsikter. Jag intervjuade
sju lärare inom småbarnspedagogik och anser att det var ett lämpligt antal informanter. Jag
upplever att informanterna svarade öppet och ärligt på intervjufrågorna samt att ett större antal
informanter inte hade gett större vidd av olika uppfattningar i och med att de uppfattningar
informanterna hade var relativt lika.
Transkriberingen av intervjuerna gjordes enligt Åbo Akademis transkriberingsregler, ordagrant
på Office Word. Genom att jag lyssnat på intervjuerna flera gånger, vilket gjorde att jag
upprepade gånger fick ta del av allt material som spelats in under intervjuerna anser jag att det
underlättade tolkningen av materialet. Datamaterialet har samlats in och behandlats enligt de
riktlinjer som överenskommits med informanterna. Då konfidentialitetsaspekten genomgående
beaktats i arbetet med avhandlingen torde informanternas anonymitet vara garanterad. För att
analysera materialet valde jag att använda mig av en sjustegs analysmodell. Modellen utfördes,
som modellens namn säger, genom att jag gick igenom sju olika steg när jag analyserade och
sammanställde materialet. Tillvägagångssättet gav mig möjlighet att djupt bekanta mig med
materialet, alltså anser jag att jag grundligt analyserat svaren i intervjuerna i flera omgångar
och bedömer det slutliga resultatet som trovärdigt. I och med att materialet har analyserats i
flertal timmar anser jag att resultatet i avhandlingen speglar verkligheten. Det finns ändå en
förståelse om någon ställer sig kritiskt till resultatet eftersom andra människor kan uppfatta

103
variationer i det analyserade materialet som är relevanta. Sammanfattningsvis anser jag att
analysmodellen i sju steg gav ett bra stöd under analysprocessen.
Avslutningsvis är jag nöjd med valet av metod och glad åt att jag lyckats slutföra avhandlingen
inom en rimlig tidsram.

7.3 Förslag på fortsatt forskning
Ur undersökningen framgår indikationer på småbarnspedagogikens lärares uppfattningar om
det egna pedagogiska ledarskapet i den egna verksamhetsmiljön.

Svaren är dock inte

generaliserbara på nationell nivå då omfattningen av informanter är för liten. En undersökning
med liknande forskningsansats och -metod som skulle omfatta ett större urval informanter
kunde vara intressant och ge upphov till mer vetenskapligt hållbara resultat. En sådan
undersökning skulle kunna skapa en mer övergripande bild av de uppfattningar lärare inom
småbarnspedagogiken i Finland har om sin egen roll som pedagogiska ledare i den egna
verksamhetsmiljön. Att bredda undersökningen skulle alltså vara ett möjligt förfaringssätt vid
fortsatt forskning på området.
En annan idé till fortsatt forskning vore att göra en undersökning om uppfattningarna om
pedagogiskt ledarskap hos resten av arbetsteamets medlemmar i en barngrupp. Bland annat
kunde undersökas ifall det finns skillnader mellan uppfattningar om vem som ansvarar för det
pedagogiska ledarskapet i ett arbetsteam hos lärare inom småbarnspedagogik respektive
socionomer inom småbarnspedagogik. Kan utbildningsbakgrunden ha inverkan på hur de olika
yrkesprofessionerna ser på ansvarsfördelningen i arbetsteamet?
Vidare vore det relevant att närmare undersöka den syn på pedagogiskt ledarskap som
förändringen gällande småbarnspedagogikens personal och behörighetsvillkor för med sig från
och med 2030. Man kunde ur olika perspektiv studera hur synen på pedagogiskt ledarskap idag
uppfattas se ut bland personalen inom småbarnspedagogik och hur uppfattningarna sen
utvecklas

när

personalsammansättningen

förändras.

Kommer

uppfattningarna

om

ansvarsområdet för det pedagogiska ledarskapet påverkas vartefter behörighetsvillkoren och
personaldimensioneringen förändras?

104

LITTERATURFÖRTECKNING

Albinsson, G. & Arnesson, K. (2018). Kommunala chefers kommunikation via digitala verktyg
– betydelse för arbetssituation och chefskap I: Arbetsmarknad & Arbetsliv. Vol 24, nr 3–4/ s.
26–44. Karlstad: Arbetsvetenskap vid Karlstads universitet
Arnér, E. & Sollerman, S. (2018). Barnet och förskolans pedagogiska ledarskap. Lund:
Studentlitteratur.
Bøe, M. & Hognestad, K. (2017). Directing and facilitating distributed pedagogical
leadership: best practices in early childhood education. International Journal of Leadership
in Education 20 (2), 133-148. https://doi.org/10.1080/13603124.2015.1059488
[Hämtat 6.9.2021]
Dahlgren, L.-O. & Johansson, K. (2012). Fenomenografi. I: A. Fejes. & R. Thornberg (Red.),
(2012). Handbok i kvalitativ analys. (s. 122–135). Stockholm: Liber.
Döös, M., Wilhelmson, L. & Backström, T. (2010). Chefer i samarbete: om delat och
utvecklande ledarskap. Malmö: Liber.
Elo, J. (2021). Pedagogiskt ledarskap på utbildningsledarskapets olika nivåer. I: M. Uljens &
A-S. Smeds-Nylund (red.), Pedagogiskt ledarskap och skolutveckling. (121-140). Lund:
Studentlitteratur.
Engström, M. (11 december 2020). En lärare inom småbarnspedagogik har friheten att själv
planera

innehållet

i

sitt

arbete.

[Elektronisk

verision].

Lastentarha

4/2020

https://www.vol.fi/uutiset/en-larare-inom-smabarnspedagogik-har-friheten-att-sjalv-planerainnehallet-i-sitt-arbete/ [Hämtat 1.9.2021]
Fejes, A. & Thornberg, R. (Red.) (2012). Handbok i kvalitativ analys. Stockholm: Liber.

105
Finlands Kommunförbund. (2005). Samarbete och arbetslivsutveckling inom kommunsektorn:
avtal och rekommendationer om samarbete, resultatorientering, personalledning och
arbetshälsa. Helsingfors.
Fonsén, E. (2008). Pedagoginen johtajuus varhaiskasvatustyön johtamisessa. I: E. Hujala, E.
Fonsén & J. Heikka (Red.), Varhaiskasvatuksen johtajuuden ytimessä – tutkimuksen ja
käytännön puheenvuoroja. Tampereen yliopisto. Opettajankoulutuslaitos. Kasvatus- ja
opetusalan

johtajuus

–

projekti,

osa

3,

42–53.

https://docplayer.fi/7134985-Varhaiskasvatuksen-johtajuuden-ytimessa-tutkimuksen-jakaytannon-puheenvuoroja.html [Hämtat den 23.9.2021]
Fonsén, E. (2010). Pedagogista johtajuutta metsästämässä – kehittämistoiminta osana
laadunhallintaa. I: L. Turja & E. Fonsén (Red.), Suuntana laadukas varhaiskasvatus. Professori
Eeva Hujalan matkassa. (127–139). Tampere: Suomen Varhaiskasvatus ry.
Fonsén, E. (2014). Pedagoginen johtajuus varhaiskasvatuksessa. Tampere: Tampereen
Yliopisto, Kasvatusteiden yksikkö.
Fonsén, E., & Parrila, S. (2016). Johtajuuden käsitteet ja lähtökohdat. I: S. Parrila &
E. Fonsén (Red.). Varhaiskasvatuksen pedagoginen johtajuus: Käsikirja käytännön työhön.
(18-28). Jyväskylä: PS-kustannus.
Halttunen, L., Waniganayake, M. & Heikka, J. (2019). Teacher leadership repertoires in the
context of early childhood education team meetings in Finland. Journal of Early Childhood
Education Research, 8(1), 143-161.
Harris, A. (2008). Distributed leadership: according to the evidence. Journal of Educational
Administration, 46 (2), 172-188. https://doi.org/10.1108/09578230810863253
Harris, A. (2014). Distributed leadership matters: Perspectives, practicalities, and potential.
SAGE. Doi: http://dx.doi.org.ezproxy.vasa.abo.fi/10.4135/9781483332574.
Heikka, J. (2014). Distributed pedagogical leadership in early childhood education. Tampere:
Tampere University Press.

106
Heikka, J. (2016). Jaettu pedagoginen johtajuus ja opettajajohtajuus varhaiskasvatuksessa. I: E.
Hujala & L. Turja (Red.), Varhaiskasvatuksen pedagoginen johtajuus: Varhaiskasvatuksen
käsikirja. (43–58). Juva. PS-kustannus.
Heikka, J. & Hujala, E. (2013). Early childhood leadership through the lens of distributed
leadership. European Early Childhood Education Research Journal, 21(4), 568-580.
https://doi.org/10.1080/1350293X.2013.845444 [hämtat den 6.9.2021]
Heikka, J. & Waniganayake, M. (2010). Eeva Hujala’s contribution to early childhood
leadership study – key achievements and future visions for research cooperation
between Australia and Finland. I: L. Turja & E. Fonsén (Red.) Suuntana laadukas
varhaiskasvatus. Professori Eeva Hujalan matkassa. (99-106). Tampere: Suomen
Varhaiskasvatus ry,
Heikka, J. & Waniganayake, M. (2011). Pedagogical Leadership from a
Distributed Perspective within the Context of Early Childhood Education, International
Journal

of

Leadership

in

Education,

14(4),

499–512.

https://doi.org/10.1080/13603124.2011.577909 [hämtat den 6.9.2021]
Hujala, E. (2004). Dimensions of leadership in the childcare context. Scandinavian journal of
educational research, 48(1), 53–71.
Hujala, E., Heikka, J. & Halttunen, L. (2016). Johtajuus varhaiskasvatuksessa. I: E. Hujala &
L. Turja (Red.) Varhaiskasvatuksen käsikirja, (289–301). Juva. PS-kustannus.
Hujala, E., Puroila, A., Parrila-Haapakoski, S. & Nivala, V. (1998). Päivähoidosta
varhaiskasvatukseen. Varhaiskasvatus 90.
Hujala, E., Puroila, A-M., Parrila, S, & Nivala, V. (2007). Päivähoidosta varhaiskasvatukseen.
Hyvinkää: Edufin
Högström, A. (1999). Kommunikativt ledarskap: En bok om organisationskommunikation.
Sveriges Verkstadsindustrier.
Jacobsen, D- I. (2012). Förståelse, beskrivning och förklaring. Lund: Studentlitteratur.

107
Juuti, P. (2013). Jaetun johtajuuden taito. Jyväskylä: PS- Kustannus.
Järvinen, K. & Mikkola, P. (2015). Oletko sä meidän kaa? Näkökulmia osallisuuteen ja
yhteisöllisyyteen varhaiskasvatuksessa. Pedatieto Oy.
Kommunarbetsgivarna. (11 september 2018). Behörighetsvillkoren ändras med den nya lagen
men

arbetsgivaren

bestämmer

befattningsbeteckningen.

https://www.kt.fi/sv/anvisningar/akta/lagen-om-smabarnspedagogik-behorighetsvillkorenpersonalstrukturen [Hämtat 27.10.2021]
Kovalainen, M. T. (2020). Pedagoginen johtajuus ja sen vaje yleissivistävän perusopetuksen
järjestelmä- ja systeemitason muutoksessa. Jyväskylän yliopisto.
Kvale, S. & Brinkmann, S. (2014). Den kvalitativa forskningsintervjun. Lund: Studentlitteratur.
Lag om småbarnspedagogik. (540/2018). https://www.finlex.fi/sv/laki/alkup/2018/20180540
[Hämtat 1.9.2021]
Larsson, S. (1994). Om kvalitetskriterier i kvalitativa studier. I: B. Starrin & P-G. Svensson
(Red.). Kvalitativ metod och vetenskapsteori. Lund: Studentlitteratur.
Larsson, S. (2005). Om kvalitet i kvalitativa studier. Nordisk Pedagogik 25(1), 16–35. [Online]
http://www.diva-portal.org/smash/get/diva2:245080/fulltext01 [hämtat den 4.10.2021]
Larsson, S. (2011). Kvalitativ analys – exemplet fenomenografi. Teori, forskning, praktik.
[Online] http://liu.diva-portal.org/smash/get/diva2:253401/FULLTEXT01.pdf [hämtat den
4.10.2021]
Liljenberg, M. (2015). Distributed Leadership in Local School Organisations – Working for
School Improvement. Göteborg: Göteborgs Universitet.
https://gupea.ub.gu.se/bitstream/2077/39407/4/gupea_2077_39407_4.pdf
27.9.2021]
Maltén, A. (2000). Det peadgogiska ledarskapet. Lund: Studentlitteratur

[hämtat

den

108
Mikkola, P. & Nivalainen, K. (2009). Lapselle hyvä päivä tänään- näkökulmia 2010- luvun
varhaiskasvatukseen. Saarijärvi. Pedatieto Oy.
Nivala, V. (1999). Päiväkodin johtajuus. Rovaniemi: Lapin yliopisto.
Northouse, P. (2013). Leadership: theory and practice. Thousand Oaks: Sage.
Ohlson, L. (2005). Pedagogiskt ledarskap. Stockholm: Liber.
Ohlson, L. (2010). Pedagogiskt ledarskap. Stockholm: Liber.
Parrila, S. & Fonsén, E. (2016). Arviointimenetelmien kehittäminen ja käyttöönotto. I: S.
Parrila & E. Fonsén (Red.). Varhaiskasvatuksen pedagoginen johtajuus. Käsikirja käytännön
työhön (92–114). Juva. PS-kustannus.
Patel, R. & Davidson, B. (2003). Forskningsmetodikens grunder: Att planera, genomföra och
rapportera en undersökning. Lund: Studentlitteratur.
Repo, L., Paananen, M., Eskelinen, M., Mattila, V., Lerkkanen, M-K., Gammelgård, L.,
Ulvinen, J., Marjanen, J., Kivistö, A. & Hjelt, H. (2019). Varhaiskasvatuksen laatu arjessa –
Varhaiskasvatussuunnitelmien toteutuminen päiväkodeissa ja perhepäivähoidossa. Helsinki:
Kansallinen

koulutuksen

arviointikeskus

https://karvi.fi/wp-content/uploads/2019/09/KARVI_1519.pdf [Hämtat 22.9.2021]
Riddersporre, B. & Erlandsson, M. (2019). Pedagogiskt ledarskap i förskolan: Handbok för
förskolechefer. Stockholm: Natur & kultur.
Riddersporre, B. & Stier, J. (2021). Förskollärarens pedagogiska ledarskap. Studentlitteratur.
Sheridan, S., Williams, P., Sandberg, A. & Vuorinen, T. (2011). Preschool
Teaching in Sweden--A Profession in Change. Educational Research, 53(4), ss. 415–437.
https://doi.org/10.1080/00131881.2011.625153 [Hämtat 6.9.2021]

109
Smeds-Nylund, A-S. & Autio, P. (2021). Utbildningsledarskap som ett flernivåfenomen. I: A.
Holappa., A. Hyyryläinen, P. Kola-Torvinen, S. Korva & A. Smeds-Nylund. (2021). Kasvatusja koulutusalan johtaminen (28–45). PS-kustannus.
Spillane, J.P. (2005). Distributed leadership. The Educational Forum, 69(2), 143–150. Doi:
10.1080/00131720508984678.
STAKES. (2005). Varhaiskasvatukssuunnitelman perusteet, 2 painos, oppaita 56.
https://www.julkari.fi/bitstream/handle/10024/77129/Varhaiskasvatussuunnitelmanperusteet.p
df?sequence=1 [Hämtat 7.9.2021]
Supovitz, J. (2019). Meaningful & Sustainable School Improvement with Distributed
Leadership. Pennsylvania: University of Pennsylvania.
Their,

S.

(1994).

Det

pedagogiska

ledarskapet.

Mariehamn:

Ålandstryckeriet.

Their, S. (2000). Att leda lärande och förändring. Helsingfors: Pro Futura.
Thornberg, R. & Fejes, A. (2020). Kvalitet och generaliserbarhet i kvalitativa studier. I: A.
Fejes & R. Thornberg (Red.), Handbok i kvalitativ analys (273–295). Stockholm: Liber
Tjora, A. (2012). Från nyfikenhet till systematisk kunskap: Kvalitativ forskning i praktiken.
Lund: Studentlitteratur.
Trost, J. (2014). Kvalitativa intervjuer. Lund: Studentlitteratur.
Ukkonen-Mikkola, T., & Fonsén, E. (2018). Researching Finnish early childhood teachers’
pedagogical work using Layder’s research map. Australasian journal of early childhood, 43(4),
48-56. https://doi.org/10.23965/AJEC.43.4.06 [Hämtat 6.9.2021]
Uljens, M. (1989). Fenomenografi: forskning om uppfattningar. Lund: Studentlitteratur.
Uljens, M. (2015). Pedagogiskt ledarskap: Teori, forskning och skolutveckling = Educational
leadership : theory, research and school development. Vasa: Åbo Akademi, Fakulteten för
pedagogik och välfärdsstudier

110
Uljens, M. (2021). Pedagogiskt ledarskap av pedagogisk verksamhet. I: M. Uljens & A-S.
Smeds-Nylund (red.), Pedagogiskt ledarskap och skolutveckling. (37-100). Lund:
Studentlitteratur.
Uljens & A-S. Smeds-Nylund (red.), Pedagogiskt ledarskap och skolutveckling. Lund:
Studentlitteratur.
Utbildningsstyrelsen. (u.å.). Vad är småbarnspedagogik? https://www.oph.fi/sv/utbildningoch-examina/vad-ar-smabarnspedagogik [Hämtat 19.1.2022]
Utbildningsstyrelsen.

(2018).

Grunderna

för

planen

för

småbarnspedagogik.

https://www.oph.fi/sites/default/files/documents/grunderna-for-planen-forsmabarnspedagogik-2018_0.pdf [Hämtat 1.9.2021]
Waniganayake, M. (2014). Being and becoming early childhood leaders: reflections on
leadership studies in early childhood education and the future leadership research agenda.
Journal of Early Childhood Education Research, 3(1), 65-81
Wilhelmson, L. & Döös, M. (2019). Delat ledarskap i förskola och skola: Om täta samarbeten
som kräver och ger förutsättningar (Upplaga 1.). Studentlitteratur.

111

Bilaga 1

Intervjuguide

Lärare inom småbarnspedagogik

Inledning
1. Vem är du och hur länge har du jobbat här?
2. Hur skulle du beskriva ditt arbete? (Inledande fråga)
Tema 1:
Pedagogiskt ledarskap
3. Hur förstår du ledarskapet, vad är det för dig?
Följdfrågor: Hur skulle du beskriva att det pedagogiska arbetet leds i
arbetsteamet? Anser du att du leder och planerar det pedagogiska arbetet?
4. Vad behöver ni alla som personal i arbetsteamet ha för kunskaper om det arbete ni utför i
barngruppen?
Följdfrågor: Vems ansvarar för att denna kunskap finns hos er alla? Kan du
hjälpa till, i så fall hur?
5. På vilket sätt har du under årens lopp sett en kollega förbättra sina kunskaper gällande det
pedagogiska uppdraget ni bedriver i barngrupperna?
Följdfrågor: Vad beror det på? Deltog du på något vis, i så fall hur?
6. Kan du göra något, som ledare för arbetsteamet, för att förbättra dina medarbetares
kunskaper färdigheter och attityder?
Följdfråga: Vad gör du i så fall?
Tema 2:
Distribuerat pedagogiskt ledarskap
7. Upplever du att det pedagogiska arbetet kan delas mellan er i teamet?
Följdfrågor: Hur görs det i så fall? Fungerar det här sättet/uppfattar du att det
fungerar. Om det inte fungerar, vad skulle ni kunna göra annorlunda?

112

Bilaga 2

Blankett för informerat samtycke

Samtycke att delta i studien
Vänligen bekanta dig med följande text före intervjutillfället och hämta med den undertecknad
till intervjutillfället den __________________________________
Alternativt kan du skriva ut blanketten, underteckna den, skanna in den undertecknade
blanketten och sänd den tillbaka till mig som bifogad fil per e-post före intervjutillfället.
Jag ger mitt samtycke till att delta i intervjun som har som syfte att synliggöra det pedagogiska
ledarskapet som lärare inom småbarnspedagogik utför i sitt eget arbetsteam. Den centrala
frågan som undersökningen vill ge svar på är: Vilka kvalitativt olika sätt att uppfatta
pedagogiskt ledarskap har lärare inom småbarnspedagogik?
Undersökningens innehåll har klargjorts för mig och jag ger mitt samtycke till att hela intervjun
spelas in och sedan skrivs ner. Jag har blivit försäkrad om att allt material förstörs efter att
studien är klar. Jag har blivit informerad om att allt som sägs under intervjun inte delges med
någon utomstående och min identitet kommer inte att synas i arbetet.
Jag är medveten om att mitt deltagande är helt frivilligt och att jag kan avbryta när som helst
utan orsak. Ifall frågor och tankar uppstår efter intervjutillfället är jag omedelbart i kontakt med
forskaren.

Namn

_______________________________________________

Datum

_______________________________________________

Underskrift _______________________________________________

113

Bilaga 3

E-postmeddelande till informanter

Bästa deltagare i forskningsintervju,
Tack för att du deltar i min undersökning! Mitt namn är Nadja Finnholm och jag studerar vid
Åbo Akademi i Vasa för att avlägga en högre högskoleexamen inom området för pedagogiskt
ledarskap och utveckling. Min handledare är professor Michael Uljens.
Studien som utförs är en pro gradu-avhandling med syfte att undersöka vilka uppfattningar
lärare inom småbarnspedagogik har om sitt pedagogiska ledarskap i det egna arbetsteamet. Den
centrala fråga som undersökningen vill ge svar på är: Vilka kvalitativt olika sätt att uppfatta
pedagogiskt ledarskap har lärare inom småbarnspedagogik?
Intervjun kommer att ske på en på förhand överenskommen plats och den räcker ca. 30 minuter.
Intervjun bandas in och skrivs ner efteråt. Diskussionen som förts under tillfället behandlas
konfidentiellt och materialet är tillgängligt endast för mig och handledaren. Materialet används
endast till denna undersökning och kommer att förvaras på ett säkert ställe utom räckhåll för
obehöriga. Deltagarnas identitet kommer inte att synas i det slutliga arbetet och efter att studien
är klar under våren 2022, kommer allt material att förstöras.
Jag vill påpeka att deltagandet är frivilligt och kan när som helst avbrytas, samt att det som
diskuteras under tillfället inte förs vidare till utomstående. Ifall frågor eller funderingar uppstår
efter intervjutillfället, ber jag er kontakta mig omedelbart.
Ifall du vill ha mera information om undersökningen, vänligen kontakta mig på e-post
nadja.finnholm@gmail.com .

Med vänlig hälsning,
Nadja Finnholm

