19.11.2021

Berättelser från
varuhandeln
Hur säkerhetsagenter förhåller sig till
sin

kropp

maktmedel

Kim Ollila
ÅBO AKADEMI

som

verktyg

och

Abstrakt

Bakgrund: Organisationer består av människokroppar, men trots det har kroppar, liksom
våld, knappt forskats inom organisationsteori. Kroppens betydelse i högt kroppsliga
organisationer, som privata säkerhetsbolag, kan dock inte försummas. Blotta väktares eller
ordningsvaktens (hädanefter enbart väktare) närvaro förhindrar brott från att inträffa.
Väktare tar också fast individer som har begått brott. Då använder väktare sin kropp för att
fysiskt gripa tag och kontrollera den misstänkta. Lagen förpliktar väktare dock att inte
använda mera kraft än vad utförandet av arbetsuppgiften kräver. Trots det, anklagas väktare
ofta för övervåld. Övervakningsarbete överförs också alltmer från polisen till privata
säkerhetsbolag,

vars

agenter

har

en

förhållandevist

kortare

utbildning.

Syfte: Studiens syfte är att identifiera de faktorer som leder till våldsamma situationer i
säkerhetsarbete genom att utreda de subjektiva upplevelserna som väktare har om våld och
kroppsanvändning. Studien analyserar också individuella och allmänt godkända
kommunikations-

och

makttekniker

som

väktare

använder

i

sitt

arbete.

Metod: Studien utförs som en autoetnografi där jag beskriver mina egna upplevelser som
väktare. Förutom det, har jag intervjuat fem andra väktare om deras kroppsanvändning. För
att åstadkomma en rik empiri, har jag först utrett rådande attityder hos säkerhetspersonal.
Jag diskuterade med respondenterna om hurdana egenskaper en god väktare har, hur de
skapar trovärdighet och hur känslor, alltså subjektiva upplevelser, påverkar på deras arbete.
Resultat: Resultaten bjuder på en omfattande insyn till väktarnas kultur, tankesätt och
värderingar, samt hur de tillsammans påverkar på väktarnas kroppsanvändning. Studien
identifierar tekniker för kroppslig kommunikation och kraftbruk som ansågs goda i arbetet.
Varje väktare utförde arbetet med sin egen stil, men också väktarens ålder och erfarenhet
vägde in på hur de kommunicerade, använde kraft och förhöll sig till våld. Hur en kund blev
behandlad

av

en

väktare

styrdes

också

starkt

av

kundens

eget

beteende.

Diskussion: Frågor som kan ställas från studien är bland annat om väktare skolas
tillräckligt i kommunikationsfärdigheter. Studien bjuder vanliga medborgare en lätt
förhållbar insyn till väktararbete och tillkallar också enstaka väktare att reflektera över sin
egen kroppsanvändning. Arbetet består av berättelser från allt som allt sex väktare, vilket är
en liten sampling. Trots det, fungerar studien som en god språngbräda till nya studier.

Centrala begrepp: makt, motstånd, kroppslighet, tvång, våld, känslor, etik
Innehållsförteckning
INTRODUKTION OCH PROBLEMDISKUSSION ........................................................................ 5
METODISKUSSION....................................................................................................................... 11
TIDIGARE FORSKNING ........................................................................................................... 13
ÖVERVAKARENS ETIK ........................................................................................................... 14
SMUTSJOBB............................................................................................................................... 16
MAKT OCH VÅLD .................................................................................................................... 17
TRÄD IN, KROPPEN ................................................................................................................. 21
KROPPENS SIGNAL.................................................................................................................. 27
EMPIRI – INTERVJUER ................................................................................................................ 31
ATT SKAPA TROVÄRDIGHET................................................................................................ 32
UTMANANDE SITUTATIONER .............................................................................................. 42
KÄNSLOR ................................................................................................................................... 46
EMPATI ................................................................................................................................... 47
STOLTHET ............................................................................................................................. 53
SPÄNNING ............................................................................................................................. 55
DE FEM SINNENA..................................................................................................................... 58
GÖR DET MED STIL ................................................................................................................. 63
RESULTAT ..................................................................................................................................... 67
MEDLIDANDE MÄN ................................................................................................................. 67

HÅRDA MÄN ............................................................................................................................. 69
ANVÄNDNING AV KROPPEN ................................................................................................ 70
DISKUSSION .................................................................................................................................. 72
KÄLLOR ......................................................................................................................................... 76
BILAGOR ........................................................................................................................................ 80
ORDLISTA .................................................................................................................................. 80

Som väktare var jag bra på att prata. Under mina första veckor hade jag
avlägsnat folk på grund av att de druckit alkohol eller fört oljud inom
bevakningsområden. De var dock relativt obetydliga händelser eftersom
det alltid löste sig med verbal uppmaning. Oftast for personen eller
personerna i väg när de såg mig, iklädd en uniform, närma mig dem.
Ibland kunde jag växla några ord med dem, i stilen ”oj vad jag också
skulle njuta av en öl ute i det här vädret, men tyvärr får man inte göra
det här.” eller ”jag vet att ni vill ha en plats där ni kan umgås med
varandra i, men i så fall måste ni hålla mindre ljud för jag får klagomål
om er”. Växelverkan fördes ofta med välvilja från båda parterna, och
jag fick höra skämt i genklang. Jag hade dock inte seriöst hamnat
ingripa i riktiga brott eller andra fall där någon faktiskt skulle gripas.
Jag visste inte heller om min vänliga handlingsstil skulle hjälpa till i
sådana fall eller om min ödmjukhet skulle till ock med vara
motverkande.

Till sist kom den dagen då en brottsling stal gods från butiken där jag
jobbade. Jag hade väntat på mitt första gripande med spänning för att
”få det undan”, som ett elddop där man äntligen ser hur man agerar och
reagerar under press. Jag arbetade med Manuel som hade redan några
års erfarenhet av att jobba som väktare. Genom bevakningskamerorna
upptäckte vi en ung man som stoppade butikens gods i sina kläder eller
ryggsäck. Manuel stannade i kontrollrummet för att följa den misstänkta
med bevakningskamerorna och bekräfta brottet medan jag gick till andra
utgången för att vänta på att han skulle överskrida kassalinjen – alltså
utan att betala de produkter han bar på sig. Butiken hade utgångar som
var långt borta från varandra och den andra var längre borta från
bevakningsrummet. Detta innebar att man måste ha någon redo på båda
ändorna av lokalen för att ingripa då man inte kunde förutsäga vilken
utgång den misstänkta skulle lämna igenom. För att Manuel var
skickligare med att använda kamerorna, och eftersom jag inte ännu hade
gripit någon, var det självklart att jag skulle agera som första
respondenten till kunden.
Jag slank ut ur bevakningsrummet och ut till parkeringsplatsen för att
undvika bli upptäckt av den misstänkta. Jag gick raskt till den andra
utgången och testade kopplingen med radiotelefonen. ”Kontaktprov”.
”Kontakt”. Jag ställde mig i entrén vid utgången och väntade på min
kollega att ge signalen. Hjärtat bultade och jag kände mig väldigt
nervös. Vad skulle jag säga? Vad skulle jag göra om han gjorde
motstånd eller försökte fly? Hur ska jag i praktiken ta fast personen ifall
han försökte komma undan? ”Överskrider kassalinjen nu!” fick jag
besked, följande med ett kassanummer, och gick in på butikens hall. Jag
gick mot kassan i fråga och såg redan längre bort ifrån mannen packa
sina uppköp - dem han hade betalat för. Medan jag närmade mig honom
hade jag allt för mycket tid att tänka på vad jag skulle säga. När jag till
sist kom till mannen låtsades han inte märka mig, även om jag kunde se

att han var nervös då han rodnade och inte vågade se på mig. Allt jag
kom ihåg var att lagen förpliktade oss som väktare att upplysa
målpersonen om att de blivit fasttagna, samt skälet till det, så det var vad
jag gjorde. Jag sa med hög röst ”du har blivit fasttagen för snatteri” till
mannen och gick nära honom för att förstärka mitt meddelande.
Personer runt omkring oss som hade hört mig tittade på oss häpet.
Mannen blev irriterad. ”Måste du anmäla det så där högt?” fräste han.
”Kom med mig” svarade jag. Till min lättnad upptäckte jag att Manuel
hade dykt upp och stod några meter ifrån oss. Mannen kom frivilligt med
oss och vi förde honom till cellen. Jag skämdes lite för att i misstag ha
generat mannen vid kassan. Manuel tipsade mig om att i fortsättningen
helt enkelt be att personen kommer med då de oftast vet vad ärendet
gäller. På det sättet blir förhandlingen mindre pinsamt för bägge partier.
Jag bad om ursäkt av den gripna i cellen och förklarade att det var min
första gång då jag tar fast någon. Han förstod, och det kom fram att det
var hans första gång han stjäl – eller åtminstone åker fast för det.

INTRODUKTION OCH PROBLEMDISKUSSION
Kroppsligt arbete har blivit sällsynt. I synnerhet arbete där meningen med kroppen är att
underkuva andras kroppar. Exemplet ovan är från år 2016 då jag började jobba som väktare
i en finsk stad. Det var ett deltidsjobb med olika långa skift på diverse ställen, vilket passade
utmärkt vid sidan om studierna. Jag hade tidigare arbetat inom säkerhetskontrollen på
flygplatsen och branschen var inte främmande för mig, men bemötandet av kunderna skilde
sig eftersom kundgruppen var annorlunda. På flygplatsen träffade man endast på de
samhällsklasser som har råd att flyga. Måhända att någon blev upprörd då man tog bort deras
tandkräm som överskred den tillåtna 100 milliliters gränsen för vätskor, men man anklagade
sällan någon för att ha begått brott. Allra minst grep man fysiskt tag i någon och således
kränkte deras rörelsefrihet – inte minst därför att folk på flygfältet brukade bete sig relativt
väl. Det är överhuvudtaget inte många branscher där man utför sådana åtgärder, alltså

blandar sig i andras handlingar och även använder våld mot dem, förutom polisen, militären
och säkerhetsbranschen.
Väktararbete går naturligtvis inte ut på att enbart brottas och dominera andra kroppar. En
bråkig situation bör hanteras med muntlig kommunikation så långt som möjligt. Att bryta
motstånd muntligt var dock inte vad alla väktare gjorde, vilket kom fram i diskussioner med
kollegor där de så gott som skröt om att ha fått vara med om fysiskt våldsamma situationer.
Det finns också otaliga videoinspelningar på nätet där säkerhetspersonal misshandlar någon,
blir själv misshandlade eller gör bort sig med sitt beteende. Jag blev nyfiken på varför det
händer och om det är något som går att åtgärda. Frågar man dock vilken agent som helst
inom säkerhetsbranschen var de ställen jag arbetade på under tre åren som väktare mycket
trygga och endast lindriga brott inträffade. Kanske jag helt enkelt inte hade upplevt riktigt
stökiga situationer där diplomati inte mera räcker, där man är tvungen att fatta beslut som
kan fysiskt skada en själv eller motparten. Ändå tror jag att flera situationer kunde ha lösts
med mera utbildning, bättre kunskaper om både verbalt och fysiskt handgemäng eller andra
åtgärder.
En väktares främsta verktyg är hens kropp; den används för att kommunicera både aktivt
och passivt, springa och för att brottas med gärningsmän. Det är därför jag vill studera hur
väktares och ordningsvakters förhållande till sina kroppar och användning av den påverkar
deras arbete. Studien handlar om väktare och ordningsvakter i Finland. Skillnaden mellan
dem är närmast juridiska då väktare är positionerade på en viss privat plats för att skydda
gods, till exempel butik1. Ordningsvakter upprätthåller ordning och säkerhet på allmänna
platser2, som till exempel sjukhus och på evenemang. Jag anser att dessa skillnader inte är
relevanta för min studie då jag främst skall studera säkerhetsarbetares kroppar. Förutom det,
agerade de intervjuade personerna både som väktare och ordningsvakter, och därför kommer

1

Bevakningsuppgift bevakning av egendom, skyddande av en persons integritet, avslöjande av brott som riktat
sig mot bevakningsobjektet eller uppdragsgivaren samt utövande av tillsyn över sådana uppgifter (Lag om
privata säkerhetstjänster, 1085/2015)
2

Ordningsövervakningsuppgift upprätthållande av ordning och säkerhet samt förebyggande av brott och
olyckor inom en ordningsvakts tjänstgöringsområde (Lag om privata säkerhetstjänster, 1085/2015)

jag härefter använda begreppet ”väktare” för både ordningsvakter och väktare. Detta gör
också texten enklare att följa.
Organisationsstudier har oftast behandlat organisationernas entiteter som abstrakta och
kroppslösa (Pérezts et al. 2015) fastän studier antyder att kroppens form, hur man bär på den
och hur den är klädd har en betydelsefull socio-politisk påverkan på bland annat
servicesektorn (Haynes, 2012). Hur kroppen bärs, presenteras med klädsel och används i
kommunikation har större betydelse i den sociala dimensionen (ibid) än i utförandet av själva
arbetet. Haynes (2012) forskning fokuserade på kvinnokroppen och på vilka utmaningar
kvinnor möter i en mansdominerad organisationshierarki. Säkerhetsbranschen är likaså
mansdominerad där kroppens roll överskrider gränsen mellan den socio-politiska och
konkreta dimensionen. Kroppen är klädd i uniform, som har en egen symbolisk betydelse.
Enligt Dale och Latham (2015) framkallar avvikande kroppslighet ofta social förnedring
eller utstötande. En person kan definieras enligt sin kropp i synnerhet ifall den är på något
sätt nedsatt. Detta berör speciellt privata säkerhetsbranschen då den är avsevärd maskulint
och avvisande av olikhet.
Maskulinitet är också starkt närvarande exempelvis i den finska gränsbevakningen enligt
Prokkola och Ridanpää (2014). Organisationen består främst av män, arbetet utförs med
teknologiska redskap, produceras som säkerhet och är dessutom homogent och avvisande av
olikhet (ibid). I studien kommer det klart fram att gränsbevakningen är präglad av
romantiserad maskulinitet där kvinnornas röster tystas eller ignoreras och där maskulina
egenskaper, ideal och värden skattas högt. Förutom hög maskulinitet, har privata
säkerhetsbolag och gränsbevakningen mycket annat gemensamt. Säkerhetsbranschens,
militärens och till exempel polisens raison d’etre härstammar från kontroll, övervakning och
trygghet. Även om arbetsuppgifterna, plikterna och rättigheterna skiljer sig, beskådar
privatsäkerhetspersonal och poliser varandra som mycket lika när det kommer till värden
och normer i deras professionella motivation (Steden et al. 2015). Polisen ser på
privatsäkerhetspersonal som “lägre nivås krafter” medan de efternämnda ser upp till polisen
(ibid).

På en individuell nivå spelar kroppen själv en central roll i den professionella identiteten,
åtminstone enligt Haynes (2020) forskning om redovisare och bokförare. I studien
undersöktes i synnerhet kvinnornas anpassning till maskulina organisationer. Kvinnor i
Haynes (2020) forskning skapade trovärdighet genom att dämpa sin feminina identitet och
förstärka maskulina drag. Det är inte överraskande att associering av trovärdighet med
maskulinitet syns också på säkerhetsbranschen, vilken är belamrad med starka stereotyper
och fördomar. Troligen påverkar de på individens handling och beteende med att påtrycka
maskulina normer. Arbetet som väktare utförs dessutom med tekniska verktyg som
bevakningskameror och, ifall kraft skall användas, med pepparspray, batong och handbojor.
Väktare står i en förvald ställning gentemot ”de andra”, inom- och utanför organisationen
och en stor del av väktararbete går ut på att spå misstänkta personer som kan potentiellt
utföra brott. Väktare profilerar personerna på basis av deras kroppsspråk och utseende med
intuition, en kompetens som finslipas under årens lopp, men som också leder till en
fördelning av individer till olika grupper. Att snegla omkring sig, röra sig i ryckande och
nervösa drag eller klä sig på ett visst sätt var larmande tecken vilket ledde till att den typen
av person blev uppföljd.
Förutom att kropparnas utseende och estetik spelar en stor roll i väktararbete har kropparnas
fysiska egenskaper som storlek, uppbyggnad och kondition en betydelse med tanke på
situationer där väktaren hamnar ingripa i en individs handlande med fysiskt tvång eller våld.
Hotet av våld är ett underliggande sätt att utöva makt (Börjesson & Rehn, 2009), vilket rätt
nog hör till säkerhetsarbete; en större, starkare och “mer trovärdig” kropp utgör ett större
hot. Detta leder till att väktare ofta är motiverade till att ta hand om och utveckla sina kroppar
med styrketräning, kampsport eller annan form av fysisk motion för att öka sitt fysiska
kapital. Denna kapital kan direkt anses öka hotet av våld, och således, på kanske ett lite
förvrängt sätt - till säkerhet. Förutom att vara fysiskt kapabla att kuva kroppar, strävar
väktare främst efter att kontrollera eller kuva motstånd med kroppsspråk, det vill säga hur
de använder sina kroppar för att kommunicera till motparten. Verbal och icke-verbal
kommunikation kan hindra en situation från att eskalera till fysisk konflikt överhuvudtaget.
För att vara framgångsrik i kommunikation, måste man främst av allt vara trovärdig.

Inspirationen till att studera mera om väktarnas attityd till kroppar och organisationskulturen
allmänt väcktes hos mig så småningom under min karriär som väktare. Några år sedan efter
att jag precis hade avslutat mitt arbetsskift besökte jag en bredvidliggande butik där jag visste
att en kollega var på uppdrag. Jag ville diskutera om kvällens lopp, vilket ledde till att vi
småpratade om väktararbete i allmänhet. Han tog upp hur många gånger han hade hunnit
brottas i år, och jag blev förbryllad av hans attityd till våld i sitt arbete, eftersom han tycktes
skryta med det. Kollegan ansåg att fysisk konflikt var en naturlig del av arbetet och till och
med ett ändamål, i stället för en sista utväg ur en konfliktsituation som jag upplevde det.
Även lagen befordrar att väktare bör handla så försonligt som möjligt (Lag om privata
säkerhetstjänster 1085/2015 § 6). Det fanns flera andra instanser där jag själv ansåg att
väktare agerade på sätt de tänkte ”hörde till” arbetet, men som jag tyckte var fel sätt att
handla i rådande kontexten.
Jag skall fokusera på just användning av kroppen eftersom det är övervåld eller onödigt
tvång som väktare ofta anklagas för då de anses ha överträtt sina rättigheter. En del
handlingar kan även vara juridiskt sett befogade men trots det onödigt våldsamma. Jag tror
det är negativa känslor och avsaknaden av rationalitet i stressfulla situationer som orsakar
övervåld. Med “negativa känslor” menar jag en subjektiv drift att agera på ett visst sätt vilket
tjänar individens eget intresse i stället för detta av allmänheten. Med “avsaknaden av
rationalitet” menar jag ett tillstånd där man inte kan fatta logiska och ändamålsenliga beslut
som bidrar till utförandet av uppdraget. Detta kan vara följd av otillräcklig kompetens,
skolning, erfarenhet, situationens bråkighet eller andra faktorer.
Att belysa på hur väktare förhåller sig till sina och andras kroppar ger en inblick i
väktararbetet och kulturen. Syftet är att belysa hur väktare tänker, känner och fattar beslut
om hur de använder sin kropp. Framför allt studeras hurdana känslor väktare påverkas av
och hurdana beslut dessa känslor kan leda till. Studien är aktuell, eftersom privata
säkerhetsbranschen har vuxit betydligt i industriella länderna under de sista årtiondena
(Button, 2005). I Finland har regeringen lagt märke till att branschen vuxit, och år 2014
lämnades en proposition till förändringar i lagen om privata säkerhetsbranschen. Meningen

med förändringen var att uppdatera och betydliga lagstiftningen, samt förbättra samarbetet
mellan privata säkerhetsbranschen och polisen3.
Trots att observation och monitorering utförs alltmer av agenter på privata
säkerhetsbranschen, finns det knappt studier om den. Privata säkerhetstjänster anses
komplettera polisstyrkorna (Steden et al. 2015), vilket har väckt frågan om väktare verkligen
har tillräcklig kompetens för det ansvaret. Det är en aktuell fråga, eftersom i Finland krävs
att väktare har en grundutbildning på minst 120 timmar för att agera som väktare4, medan
polisarbete kräver en högskoleexamen 5. Förutom det agerar väktare och poliser på olika
intressen (Steden et al. 2015). Privata säkerhetsbolag erbjuder kommersiella tjänster och
stävar efter ekonomisk vinst, medan polisen är en allmän auktoritet utan ekonomiska
vinstkrav (ibid). Enigt enkäten utfört i Steden och övrigas (2015) studie upplevdes också
själva arbetet mera som en kallelse av polisen jämfört med väktare (ibid). År 2020 fanns det
cirka 7,000 (Polisen, 2021) och 10,000 anställda av säkerhetsbranschen (Pam.fi, 2021), i
Finland vilket ger en uppfattning om hur mycket allmän säkerhet anlitas till privata agenter.
Under tiden jag utförde studien stötte jag på en artikel av det finska mediahuset Helsingin
Sanomat med en video där en väktare grovt behandlar en kvinna som misstänkts för snatteri.
Videon släpptes ut den 25. maj och händelserna tar plats i en butik i Esbo (Aalto, M. 2021,
26 maj). I videon ser man en väktare och en romankvinna i handgemäng. Väktaren kramar
kvinnans överkropp och drar henne ner på marken på sig själv. Sedan vänder han henne på
sida och försöker få henne under kontroll. Kvinnan gör motstånd, vilket leder till att väktaren
kliver på henne och drar henne i håret i eftersträvan att bryta motståndet. Personen som
filmar videon blandar sig i genom att högt bedöma väktarens handling och röra vid honom.
Senare hörs också en kvinnlig röst kommentera på eller bedöma väktarens handling.
Väktaren beordrar den misstänkte kvinnan ständigt att stanna på golvet och inte göra

3

RP 22/2014

Inrikesministeriets förordning om utbildning och utbildning i användning av
maktmedelsredskap för väktare och ordningsvakter samt utbildning för ansvariga
föreståndare hos innehavare av näringstillstånd för säkerhetsbranschen, 878/2016
4

5

Lag om Polisyrkeshögskolan, 1164/2013

motstånd, men motståndet upphör inte. Han vrider kvinnans arm bakom hennes rygg, vilket
ser smärtsamt ut, och senare vädjar kvinnan att hon inte kan andas. Fast videon inte visar
händelserna från början till slut, är det relativt klart att det handlar om övervåld och att
väktaren inte agerar rationellt med tanke på situationens grovhet. Under tiden jag skriver
detta har polisen påbörjat förundersökning av fallet. Vi återkommer till videon senare i
diskussionsdelen.

METODISKUSSION
Forskningen utförs som en autoetnografi vilket består av vinjetter och kvalitativa intervjuer.
Stilen är narrativ på grund av abstrakta begrepp som känslor, upplevelser och intryck som
ska undersökas. Kvantitativ forskning baseras ofta på realistisk ontologi vars utgångspunkt
är att all vetenskap uppstår från en direkt iakttagelse av en objektiv verklighet (Hirsjärvi &
Remes & Sajavaara, 2007), och därmed ser jag inte det som en genomförbar metod i studien
av de ovannämnda ämnena. Kvalitativ forskning, i sin tur, undersöker ämnen som inte kan
enkelt förklaras eller mätas, så som exempelvis känslor. Det utgår från tanken att
verkligheten är mångfaldig och siktar på att hitta eller avslöja nya realiteter i stället för att
fastställa befintliga uppfattningar (Hirsjärvi & Remes & Sajavaara, 2007).
Jag anser att det lättaste sättet att presentera “väktarvärlden” är genom vinjetter om mina
egna erfarenheter likt denna som i inledningen. Traditionellt har etnografisk forskning, i
synnerhet inom antropologin, inneburit att forskaren smälter in i gruppen som studeras, till
och med flera år åt gången (Eriksson & Kovalainen, 2011). Autoetnografi karaktäriseras av
bland annat Bruner, 1993 Denzin, 1989 och Freeman, 2004 vilka citerade i Ellis et al. (2011)
i deras autoetnografiska studie som upplevelser som samlas i efterhand, där forskaren kan
också utföra intervjuer och analysera texter, tidskrifter och bilder (Delany, 2004; Didion,
2005; Goodall, 2006; Herrmann, 2005, se. Ellis et al. 2011). Typiskt för en etnografisk studie
är också att undersöka gruppens gemensamma värden, tro och upplevelser för att lyfta fram
kulturen till både behöriga och utomstående. (Maso, 2001; se Ellis et al. 2011). Slutligen är
autoetnografi föga mera än en berättelse vilket måste stödas med vetenskaplig empiri (Ellis

et al. 2011 s. 5). Avgörande för trovärdigheten är att få läsaren att återuppleva det som
författaren har upplevt genom ett rikt och detaljerat narrativ.
Förutom mina egna upplevelser har jag utfört intervjuer med fem väktare och ordningsvakter
för att samla det empiriska materialet. Respondenterna arbetar på köpcentrum,
dagligvaruhandel, och liknande lokaler. Gemensamt för dessa lokaler är att väktaren agerar
som övervakare och att lokalerna är relativt allmänna; här är de flesta samhällsklasser
representerade. De flesta människor besöker en butik för att handla mat och andra vardagliga
varor, vilket gör det lättare för läsaren att relatera till arbetsomgivningen där väktare arbetar.
En av respondenterna arbetade deltid på sjukhus, vilket är en mycket annorlunda
organisationsomgivning

som

medför unika

utmaningar för

säkerhetspersonalens

kroppsanvändning. Jag känner alla fem intervjuade personligen och de har varit med om
många av mina egna upplevelser. Att intervjua just dessa individer blir också behagligare
för respondenterna då jag är bekant till dem. Intervjuerna utfördes som semistrukturerade
öppna diskussioner med fem huvudfrågor om användning av kroppen. Dessutom fick
respondenterna fritt svara med egna ord. Till sist fick respondenten tillägga egna kommentar
om kroppens roll i deras arbete. De fem huvudfrågorna var:
1. Hurdan kropp borde en väktare eller ordningsvakt ha? Spelar till exempel storlek,
ålder, kön eller prestanda någon roll?
2. Hur uppehåller du din egen kropps prestanda? Är det väsentligt för ditt jobb?
3. I vilken typ av situation upplever du att du använder din kropp som ett verktyg?
4. Hur påverkar kroppen ditt jobb med känslor som rädsla, spänning, osäkerhet eller
empati?
5. I hurdana situationer upplever du att användning av din kropp är svårt eller
utmanande? Vad har orsakat detta?
Efter de preliminära intervjuerna kontaktade jag respondenterna med en ytterligare fråga;
”Kan du ge ett exempel på hur du använder dina fem sinnen som väktare”. Frågan om sinnen
är begränsat, och förser empirin med intressant men lättanalyserbart kvantitativt material.
Svaren till frågan beskriver hur väktare använder sina kroppar i den fysiska verkligheten.

Intervjuerna var menade att vara flera och från olika orter, omgivningar och med agenter
med olika bakgrund och arbetserfarenhet. Under hösten 2020 kontaktade jag två större
privata säkerhetsföretag med en förfrågan om jag fick intervjua deras anställda. Endast andra
företaget skickade ett svar, min gamla arbetsgivare. Jag pratade också med väktare som jag
upptäckte utanför deras arbetstid, bad om deras kontaktinformation och bjöd in dem på
intervju, men fick aldrig någon respons. En av mina före detta kollegor som jag hade kommit
överens en intervju med inställde mötet två gånger precis innan intervjun. Jag tror det
berättar om hur känsliga agenter inom säkerhetsbranschen är inför att ge ut information om
sig själva till allmänheten, även om individernas identitet eller handlingsplatserna inte
avslöjas. Namnen på respondenterna har blivit ersatta med pseudonymer i studien för att
skydda deras identitet och rykte.

TIDIGARE FORSKNING
Väktarnas dagliga arbete och organisationskultur har knappt blivit studerats tidigare,
förutom genom avhandlingar som Mark Buttons (2005) fallstudie om två olika
bevakningsföretag i Storbritannien. Buttons anmärker att de två bolagen i hans fallstudie
(Armed Industries och Pleasure Southuqay) har sina egna kulturer och agendor. Detta kan
utsätta säkerhetspersonalen för stress på grund av intressekonflikter. Organisationskultur
definieras av Edgar Schein som “mönster av grundliga antaganden som en viss grupp har
uppfunnit, upptäckt eller utvecklat med syftet att lära sig lösa problem gällande extern
anpassning och intern integration, och som har fungerat tillräckligt väl för att uppfattas som
användbara metoder och således kan läras ut till nya medlemmar som ett rätt sätt att beakta,
tänka och känna i förhållande till dessa problem” (Schein, 1985:6, se Hatch, 2018, s.205).
Därmed måste väktare anpassa sig förutom till säkerhetsbolaget som hen är anställd av,
också till kundorganisationen och naturligtvis normer som råder i landet, området och
gemenskapen de befinner sig i. Väktare utsatts alltså för många olika typer av ”etiskt press”
som orsakas av lagen, säkerhetsbolagens organisationskultur och kulturen på
kundorganisationen.
Studier om övervakningsarbete utifrån vanliga medborgare samt hur känslor och våld
framträder i utförandet av arbetet har studerats av bland annat Crawford och Dacin (2020) i

institutionaliserade organisationer, specifikt bland fiskeguider. I synnerhet vill jag jämföra
hur fiskeguiderna i studien resonerar kring bruk av våld i sitt arbete och om resonemanget
visar överensstämmelse med väktare som har en legitim rätta att övervaka och kontrollera.
Också utredning om polisernas och privata säkerhetsagenternas gemensamma värden har
forskats av bland annat Steden, Wal och Lasthuizen (2015).

ÖVERVAKARENS ETIK
Meningen är att avslöja hur väktare använder sin kropp för att utföra uppdrag och hur de
förhåller sig till kroppen som ett verktyg. Också kroppens påverkan på väktaren själv och
hens arbete genom känslor, upplevelser och intuition studeras. Här återkommer jag till
Crawford och Dacins (2020) forskning om hur känslorna påverkar på handlingsättet i
övervakningspersonal. Fiskeguiderna de studerade såg till att fiskare på de övervakade åarna
höll sig till ‘catch-and-release' regeln som medförde att allt fisk som fångades skulle därefter
frias (ibid). Ofta räckte det med verbal påminnelse om reglerna om de upptäckte någon bryta
dem. I somliga fall där regelbrytare ljög väckte det dock ilska hos fiskeguiden vilket ledde
till söndrande av fiskarens egendom eller även personligt våld mot denne (ibid). Jag vill
närma mig de subjektiva upplevelserna av enstaka väktare, eftersom jag träffade på likadant
beteende då jag själv arbetade som väktare. Ofta försökte målpersonen ljuga, vilseleda eller
annars förhindra väktaren från att göra sitt arbete. Det kunde väcka kraftiga känslor hos
väktaren, vilket kunde påverka på hur väktaren behandlade målpersonen och fattade beslut.
Péretzs et al. (2014) har ifrågasatt det rådande västerländska paradigmen som tudelar
kroppslig etik till logos, rationalitet, och bios, kroppen. Principen utgår från att etik är något
som står utanför kroppen och där kroppen är mestadels ett föremål för disciplin och
övervakning (Péretzs et al. 2014). Enligt studien kommer etik främst fram på en mikronivå
i socialt engagemang i form av espirit du corps medan organisationer har rationellt
uppbyggda etiska sociala strukturer som lagar och regler. Espirit du corps, ”kroppslig anda”,
är en kollektiv upplevelse om etik som något kontinuerligt och flytande för att motstå en
omedelbart fientlig omgivning. En fientlig omgivning eller situation kan bli kollektivt
hanterat genom humör, vilket förstärker känslan om gemenskap och samhörighet (Péretzs et
al. 2014). Jag tror att denna kollektiva uppfattning om etik också kan identifieras i exemplet

om fiskeguiderna som blev lurade. Deras etik, alltså förstånd om rätt och fel, påverkades
förutom av den andres handlingssätt också upplevelsen om att “vara fiskeguide” vilket i
mångas fall menade att man “kämpar för fisken” (Crawford & Dacin, 2020).
Väktare jag intervjuade i studien arbetade oftast antingen ensamma eller i par. På grund av
det fattades många beslut angående utförandet av arbetet enligt enstaka väktares omdöme,
och inte någon viss reglering. Exempel på detta kunde vara ett lindrigt fall där en familj har
varit på uppköp i en butik och deras barn har obemärkt stulit en godispåse. Frågan om
väktaren då skall gripa barnet och ringa polisen samt socialmyndigheterna är inte alltid lätt
besvarat. Den subjektiva upplevelsen om rätt behandling blir därmed ett väsentligt ämne att
utreda angående väktararbete. Här har jag valt Rosalyn Diproses (2002, se Pullen & Rhodes,
2014) teori om “corporeal generosity” som ramverk; det handlar om etik som grundas på
generositet och öppenhet mot andra på en individuell nivå. Alltså är generositet, enligt
Disprose, inte en socialt fastställd dygd, utan den har ett subjektivt, kroppsligt ursprung
(Hancock, 2008). Generositet kräver att den Andras kroppslighet uppfattas genom ’aktiv
engagemang’ (Merleau-Ponty, 1968. Se Hancock, 2008) med verkligheten, vilket skapar
förutsättningarna till öppenhet mot den Andra. Vad som får en väktare att ”uppfatta den
andras kroppslighet” och därmed känna öppenhet och generositet mot den Andra kan dock
vara svårt att påpeka. Arbetet kan uppfattas som direkt kränkande mot generositet då det går
ut på övervakning och kontroll. Trots det, kan generositet enligt Pullen och Rhodes (2014)
uttryckas trots en organisations praktik av makt som fördömer avvikelser. I väktares fall är
dessa avvikelser att exempelvis bryta mot de normer av säkerhet och lagar vilka väktare
upprätthåller.
Crawford och Dacin (2020) kom fram till att vissa förutsättningar eskalerade interaktionen
mellan en övervakare och den övervakade. Dessa förutsättningar var medvetet brytandet av
reglerna, återkommande interaktioner med samma brytare och deras försök att vilseleda
övervakaren (ibid). Dylika fall kunde egga upp känslor hos övervakaren och leda till bruk
av våld, (ibid) vilket jag vill utreda i förhållande till väktararbete. Jag tror att vilseledande
beteende mot väktare leder, förutom till våld, också till en cynisk och misstänksam
inställning till de Andra och vidgar gapet mellan ”oss” (väktare) och ”dem” (överträdare).

Cynism, vrede, misstänksamhet och avsky förminskar individer från människor till något
sämre och icke önskvärt – som smuts.

SMUTSJOBB
“Smuts” i sammanhanget här hänvisar inte till bokstavlig smuts i form av konkret material.
Med smuts menas sociala händelser och subjekt som är, på grund av sociala och ideologiska
strukturer, beaktade som “smutsiga”. Arbeten som “städar upp” förorenheter också i den
sociala dimensionen kallas för smutsjobb. Exempel på detta är arbetare på psykiatriska
vården där personalen handlar med “galna” som överträder samhällets idéer om vad som är
lämpliga och acceptabla sätt att bete sig (Dick, P. 2005). Väktare “städar upp” sociala
överträdelser på de diverse plaster de är positionerade i genom att upprätthålla normer av
gott beteende och laglig handling. Enligt flera diskussioner jag har fört med andra väktare
har de själva samma attityd till sitt arbete som smutsjobb. De städade bort ”smuts”, alltså till
exempel fridstörare som inte betedde sig som ansågs vara passligt i området väktaren
övervakade. Alltså människor som avviker från normen.
Att väktare förhåller sig till somliga personer som ”smuts” kommer fram i bland annat
språket de använder. Under intervjuerna var språket ställvist vulgärt, och degraderade
smeknamn användes om vissa människogrupper. Jag har valt att inte censurera
respondenternas ordval för att behålla studiens integritet. Språket skymtar också på hurdana
attityder, värden och inställningar väktare har. Intervjuerna fördes på det finska språket,
vilket jag har översatt till svenska med eftersträvan att behålla så mycket som möjligt av
ursprungliga språkets särdrag. Därför har jag noggrant letat efter motsvarande svenska
uttryck med liknande mening och kraft, speciellt då svordomar eller vulgärt språk användes.
Somliga ord som till exempel ”hamppi” är unika, främst för att det är ett slangord eller
väktarjargon, men också för att det är finskt väktarjargon. Jag ställde frågan på ett svenskt
diskussionsforum 6 till individer som arbetade på säkerhetsbranschen i Sverige om deras

6

https://www.flashback.org/t3329912p2

uttryck för samma samhällsgrupper. Uttrycken tycktes inte finnas på svenska alls, eller så
var inte den svenska motsatsen nyanserad på samma sätt som den finska. Förutom det,
använder väktare olikt jargon också inom Finland. På grund av dessa skäl har jag valt att inte
översätta dylika ord alls. Ett ytterligare ord vilket används mycket i studien är ”gripande”.
Detta menar en situation där väktaren tar fast en person för brott. Väktare är förpliktade att
omgående lämna den fasttagna till polisen, vilket ställs i lagen om privata säkerhetsbolag7.
Gripande gjorda av väktare ska inte blandas ihop med polisens rättighet att gripa vilket
bestäms om i en annan lag. Mera om hur vissa ord används av väktare finns i ordlistan (se
bilaga).
Förutom att vara ett så kallat smutsjobb är väktararbete stigmatiserat med en hel del
fördomar och anknytningar som tuggar på väktares auktoritet. Privata säkerhetstjänster har
beskrivits agera som “parapolis” (Rigakos, 2002; se Steden et al. 2015) som tar över vissa
polisens arbetsuppgifter som att patrullera, gripa och övervaka i vissa områden. Som en
“hjälpreda” till verkliga polisen har väktare döpts med smeknamn som “lekpolis” (fin.
“lelupoliisi”) i Finland. Sådana uttryck används ofta som motstånd mot säkerhetspersonal.
Motstånd i sociala sammanhang får ofta sin kraft från andra källor än makten de står emot
(Barbalet, 1985). Medan säkerhetspersonalens makt härstammar från åtgärd de har rätt att
utföra till pepparspray och handbojor, förblir verbalt motstånd ett av de tekniker som
motparten förlitar sig till. Jag anser att, förutom diverse andra saker, hör smeknamn som
”lekpolis” till en verbal manifestation av motstånd.

MAKT OCH VÅLD
“A has power over B to the extent that he can get B to do something that B would not
otherwise do” är välkänd definition av makt, präglad av Robert Dahl (1957). Att prata om
väktare utan att prata om makt är nästan omöjligt. Eftersom makt är ett mycket knepigt
begrepp att definiera, vill jag här kort beskriva hur det beaktas i min forskning. Dahls

7

Lag om privata säkerhetstjänster 21.8.2015/1085 Kapitel 2, paragraf 16

definition av makt är gammalt – somliga vore säga utdaterat. Valet av klassiska teorier är
dock medvetet då jag strävar efter att blott beskriva väktares maktförhållanden som underlag
för studien. Att beskriva maktförhållanden hjälper att ställa sig i väktarvärlden vilket stöder
det empiriska materialet.
Vidare utveckling av Dahls definition har gjorts av bland annat Galit Ailon (2006). Hon
poängterar att med samma som meningen simplifierar makt som fenomen implicerar det
många saker. Till exempel antags att B annars skulle göra något som var moraliskt eller
normativt fel, eller rebellera mot A (ibid). I väktares fall är det oftast vad som gäller, eftersom
väktare anses representera en fasett av rådande etik och deras åtgärd bör vara vedertaget
legitima. Makt fungerar dock i mer subtila former, som Börjesson och Rehn (2009)
föreställer i sin bok “Makt”. Det kan handla om att A får B att åtra något som B inte annars
skulle ha åtrat, vilket i sin tur betjänar A:s intressen. De använder bevakningskameror som
exempel; att placera kameror i allt flera gatuhörn i en stad kan få folk att känna som om
någon tränger sig in på deras privatliv. Däremot om man släpper ut nyhetsartiklar om hur
kamerorna har minskat brottslighet kan det få allmänheten att bejaka ökning i monitorering
(Börjesson & Rehn, 2009). En kropp iförd i en uniform kan väl ha samma effekt – och varför
inte kamerorna på en varuhandel också. För somliga handlar det om att bli övervakad, medan
andra upplever närvaron av en väktare eller annan form av auktoritet som lugnande.
Väktare njuter av makt också i flera mera konkreta former. De har en laglig rätt att till
exempel avlägsna en person eller helt och hållet förbjuda personen tillgång till ett område8.
Förutom dessa rättigheter har väktare makt i mer subtila och eventuellt primitiva form.
Själva hotet om våld, till exempel, som diskuterats tidigare påverkar på individens beteende.
Hotet om våld är praktiskt taget mycket närvarande då väktare är utrustade med batong och
pepparspray vilka ofta är synliga för kunderna. Fastän deras användning är strikt reglerat,
sänder blotta existensen av dessa verktyg ett meddelande; våld med dem är möjligt och
dessutom befogat.

8

Lag om privata säkerhetstjänster 1085/2015 § 15

Expertis är en klassisk maktkälla som Michel Focault (1980) präglade som sin egen koncept,
Power/Knowledge. Kunskapen om lagar, säkerhet, samt väktares egna och andras rättigheter
förser väktare med ytterligare makt. Som exempel på makt i form av expertis gav Börjesson
och Rehn (2009) flygfälten. Säkerhetspersonalen på flygfält ”vet allt om terrorister och
flygsäkerhet” och det är därför man måste lämna 125 milliliters tandkrämen på
kontrollpunkten. Olikt med flygfält blir väktarnas åtgärd ifrågasatta relativt ofta (baserats på
egen erfarenhet om båda arbeten). Som väktare fick man ibland höra av kunden vad man får
och inte får göra på grund av missuppfattningar och felaktiga rykten. En gripen kund kunde
ha den uppfattningen att någon procedur som gjordes åt dem, en visitering till exempel, inte
var legitim eller rättvis vilket ledde till att de gjorde kraftigare motstånd. Skriver man
“väktare” eller “vartija” på videodelningstjänsten Youtube kommer det fram främst videor
där säkerhetspersonal anses ha använt övervåld eller annars handlat felaktigt (Övervåld av
ordningsvakter. Södermalm 2019, YouTube) (Vartijat pistää mutkalle, 2019, YouTube),
(Metrovartija pamputtaa rautatieasemalla, 2016, YouTube). Somliga fall får till och med
medieuppmärksamhet, som fallet i Helsingin Sanomats artikel tidigare i texten. I somliga
fall föreställs ett ytterligare sätt att anskaffa makt – offerskap (Börjesson & Rehn, 2009).
Mycket ofta framställs dylika videor med en berättelse om hur de med makt (väktare) gör
våld till de maktlösa.
Våld har forskats under organisationsstudier relativt nyligen förutom av Crawford och Dacin
också av Costas och Grey (2019) i forskningen ‘Violence and Organization Studies’. De
beaktar våld som ett mycket försummat fenomen i organisationsteori. Liksom makt, är våld
ett mycket svårt begrepp att definiera och avgränsa; det kan uppstå i verbala eller fysiska
former, mot människor eller egendom, och kan utföras av individer eller grupper (Costas &
Grey, 2019). En väktares makt härleds oftast från legitima källor som lagen och regler, och
väktare gör inte våld enbart genom att fysiskt ingripa i en individs orörlighet eller misshandla
dem. Verbalt tvång att agera på ett visst sätt, som i fall av avlägsnandet, är också en form av
våld. Därför behandlas all maktbrukande där väktaren befinner sig i en legitimt överlägsen
maktposition, och inget betydligt motstånd uppstår, härefter som tvång i studien. Exempel
på detta kan vara en uppmaning att lämna området eller inte njuta alkohol där. Då ett parti,
väktare eller icke-väktare, medan de utövar makt, engagerar i aggressiv fysisk eller verbal

växelverkan med syftet att underkuva motstånd, behandlas det som våld. Exempel på detta
är verbal förolämpande, hotande eller fysisk gripande i en annan individ.
Begreppet övervåld används enbart om väktare, där makt i form av tvång eller våld används
så kraftigt att det överträder legitimiteten. Väktare förpliktar sig till principen om minsta
olägenheten9, det vill säga att de skall utföra arbetsuppdrag på ett korrekt och opartiskt sätt
och främja försonlighet. De skall alltså inte orsaka mer skada eller olägenhet än vad
situationen kräver. Exempel på överträdelser av principen kunde vara avlägsnande av en
person på grund av personliga skäl utan legitim grund, eller orsakande av onödigt fysiskt
smärta eller förnedrande beteende mot målpersonen. Observera att det som skiljer våld och
övervåld är alltså legitimiteten, inte själva våldshandlingens grovhet, vilket gör tolkandet av
situationer - som i filmerna ovan - svårt.
Det är inte alltid lätt att bedöma om en handling görs med våld eller övervåld. Som väktare
var jag med i en god mängd olika situationer där våld eller hot av våld var överhängande och
om en situation där gränsen på våldets legitimitet blev suddigt. Detta skedde med en kund
vi tog fast på tremanhand och förde till marken efter att hen gjorde kraftigt motstånd. Där
tills hade våra åtgärder varit legitima och befogade. Liggande på marken gjorde målpersonen
dock fortfarande motstånd med att vägra ge oss sina händer för att sätta handbojor på. Då
tryckte min kollega på målpersonens nacke med sitt knä för att få hen att lyda. Att anbringa
tryck i nacken är farligt – även dödligt, som George Floyds tragiska fall10 i Förenta staterna
har bevisat, och kan tolkas som övervåld. Jag tänkte aldrig desto mera på saken eftersom
kollegan inte applicerade trycket mera en ett par sekunder och för att jag egentligen inte såg
det hända. Jag var själv upptagen med att gräva fram handbojorna från redskapsbältet och
hålla målpersonens högra hand under kontroll. Jag frågade aldrig varför min kollega löste
situationen på ett sådant sätt utan var glad att han hade överhuvudtaget hittat en lösning.
Situationen var bråkig och ingen visste riktigt vad som kunde göras. Kanske påverkades min
kollega också av känslan av ilska mot målpersonen - för att inte prata om adrenalinet som

9

Se lagen om privata säkerhetstjänster, kapitel 1, paragraf 6.

10

https://www.nytimes.com/article/george-floyd-autopsy-michael-baden.html

forsade i alla våras blodådror. Målpersonen hörde till gruppen ”hamppi” och han hade
dessutom högt skällt på och hånat oss innan vi förde honom i marken. Måhända att min
kollega ansåg att personen ”förtjänade” mera våld, så som smuts förtjänar att bli skoningslöst
bortstädad.

TRÄD IN, KROPPEN
En ‘annorlunda’ kropp anses producera en funktionsförhindrad kropp i den materiella
världen enligt Dale och Lathams (2015) ‘entangled bodies’. Likt Péretzs et al. (2014) drar
de uppmärksamhet till det västerländska paradigmet varav en individ definieras som en
materiell kropp – ett föremål – och en ‘human subject’, människosubjekt. Kroppslighet är
ofta förknippat med identitet, det vill säga, en person är lika med hens kropp; funktionell
eller funktionsnedsatt (Dale och Latham, 2015). Speciellt i väktararbetet definieras
människor enligt deras kropp, eftersom den gör saker som att stjäla, ropa, vifta med
händerna, springa undan eller slåss. Väktarens egen kropp springer, griper tag, för i marken
och kontrollerar och en stor och stark kropp springer snabbare, griper hårdare och
kontrollerar kraftigare. Kroppar och kroppslighet, både den andras och väktarens egen, står
därmed i rampljuset i arbetet. Respondenternas egna kroppar var friska, medelstora eller
stora. De var väl omskötta, förstärkta med träning och sport.
Förutom skriftlig beskrivning om kroppens utseende och användning, vill jag presentera
visuella antydningar på kroppar som utför säkerhetsarbete. Speciellt i väktarnas fall anser
jag att en bild berättar mer än vad jag som skribent och berättare kan beskriva. Till näst
presenteras hurdan kroppslig estetik stigmatiserar hela branschen med några bilder som kom
fram på nätet med enkel sökande av orden ”väktare” och ”vartija” med Google11 söktjänsten.
Bilderna består av nyhetsartiklar samt företag inom branschen. De nedanstående bilderna är
uppsökta den 20:de i mars, 2021.

11

Sökresultat kan ha påverkats av cookie-inställningar och skräddarsytt marknadsmaterial.

Bild 1”Vartija puhkesi hymyyn” från en artikel på bemanningsföretaget SOL:s sidor från
2015 (Sol.fi) Sökord: vartija.

Det blir ypperligt klart att väktare ses som auktoriteter och de föreställs i starka poser. Fast
kontexten och producenten av bilderna är olika, föreställs väktare från mycket likadana
perspektiv. Artikeln som bild 1 är tagen ifrån handlar om hur väktarnas ovänlighet är
gammalmodigt och hur moderna väktare bör vara ”soliga” och vänliga och sköta om
problemsituationer genom diskussion (Sol.fi). Första bilden på artikeln föreställer en leende
säkerhetsvakt ovan midjehöjden. Redskapsbältet syns (utrustad med fodral för handbojor
och pepparspray) medan händerna vilar på den, armarna utvidgade. Bilden är tagen från
maghöjden.
Samma tema upprepas i bild 2 som togs från Arbetet.se:s artikel om väktares vardag och
arbetets faror (Blume, E. 2018). Bilden följer nästintill identisk uppställning; väktaren i
bilden står med händerna på midjan, bilden är begränsat så endast kroppens överdel och
redskapsbälten syns och bilden är tagen från ett lågt perspektiv. I bild 3 från Textar Securitys

hemsidor ser man åter en väktare i en kraftig, bred hållning men den här gången är armarna
i beredskap vid sidan om kroppen. Personen i bilden ser vaksam ut, och i kontrast till tidigare
bilderna syns han i sin helhet. Företaget säljer väktaruniformer vilket är det som
huvudsakligen presenteras i bilden.

Bild 2: Det är vanligt att presentera väktare i med en kraftig hållning som ovan med rak rygg
och händerna på midjan. Blume. E.. (2018). Sökord: väktare.

Bild 3: Bild från Textar Security som marknadsför textiler till säkerhetsbolag. Väktaren i
bilden föreställs som vaksam och beredd med skarp blick och bred hållning.
(Textarsecurity.com, 2021). Sökord: väktare.
Märkvärdigt är också hur många bilder föreställer väktares rygg där deras profession är
utryckt skriftligt. Ryggen i bilderna brukar vara breda och bilden kan tolkas representera
styrka och auktoritet. Allra mest används ryggar av väktare i nyhetsartiklar som i bild 4 och
5. Skillnaden mellan dessa bilder är i hur ryggen presenteras; den första bilden är en närbild
av en manlig väktares rygg mellan två andra väktare. Ryggen är bred och tar upp största
delen av bilden, med texten ”vartija” (fin. väktare) stort i mitten. Bilden är taget från
superlehti.fi:s nyhetsartikel om väktare i socialvård och har inget särskilt att göra med
artikelns kontext (Lyhty, M. 2018).
I nästa bild (bild 5) presenteras också en väktare med ryggen mot åskådaren, fastän längre
bortifrån så att den uppvisade personen syns i sin helhet. Väktaren befinner sig undantagsvis
inte i en kraftig pose utan lutar sig mot ett räcke mitt i ett köpcentrum. Medan väktaren ser
ut som att hen övervakar området, är hen ensam och syns skarpt på bilden, medan
bakgrunden är utsuddad. Detta kan tolkas kommunicera sårbarhet och även enslighet, vilket

bekräftas av artikelns rubrik om hur väktare får ”ta en hel del skit” på fältet (Friman, E.
2019).

Bild 4: Väktares ryggar tycks vara överrepresenterade bland bilder i nyhetsartiklar.
(Kuusinen, J. 2018.) Sökord: vartija

Bild 5: En ensam väktare i ett köpcentrum. (Friman, E. 2019). Sökord: väktare.
Den sista bilden (bild 6) kom fram också med sökordet ”väktare” men presenterar trots det
en skyddsvakt vilket är en militärprofession och tillhör inte den privata branschen. Bilden är
tagen från en fotografs kollage, vilket antyder att säkerhetsbranschen och militären beaktas
höra någorlunda till samma organisationsgrupp eller kan inte skiljas åt av allmänheten.
Personen på bilden är en man antagligen i medelåldern, och bär förutom uniformen en barett
på huvudet. Här syns mannen från magen uppåt. Händerna syns inte, men en pistol kan
upptäckas på hans bälte. Mannen själv framställs som centralpunkten och han utstrålar en
viss kall karisma jämförbart med auktoritära ledare och militäranförare. Detta skiljer sig från
de tidigare bilderna av väktare som var unga personer. De tidigare bilderna betonade också
på kroppen och redskapen de bar på sig, inte själva personen i bilden.

Bild 6: Bild med rubriken ”Väktare, kund bevakningstjänst” vilket avbilder en skyddsvakt
(Höglund, J. 2021).
Säkerhetsbranschen är belamrad med mer dylika avbildningar med maskulina tema där
auktoritet och styrka betonas med hjälp av kroppsställningen och framställandet av redskap
för våld som handbojor, batong och pepparspray. Somliga bilder är även milt sexualiserade
med till exempel en närbild av en manlig väktares midja med handbojorna hängande över
skreven så att ena armledslänken ställs direkt över genitalområden.

KROPPENS SIGNAL
Dessa bilder är generaliserade och reflekterar hur väktare beaktas från ett utanförståendes
perspektiv och ger en bild om hurdana väktare är. Det ger dock en föga förståelse om hur
det är att vara väktare och “kämpa för ordning och säkerhet” i samma mått som
fiskeguiderna upplev att “kämpa för fisken”. Därför vill jag fördjupa förståelsen om hur det
känns att vara väktare. Jag har delvis vädrat på de etiska frågor som väktare bemötes av,
samt behandlat våld och faktorer som leder till våld i övervakningsarbete. Förutom att

”kämpa för säkerhet” upplever väktare flera olika känslor som direkt påverkar deras
handlande, så som i berättelsen om min första fasttagning i början av studien.
Mikaels upplevelse var inte mycket annorlunda. Han hade sin första fasttagning efter att ha
arbetat i en månad. Till skillnad till mig var han ensam och hade extra tryck att prestera då
hans före detta instruktör från armén hade råkat vistas i butiken och bevittnat hela
händelseförloppet. Hans närvaro hade gjort Mikael extra nervös och “händerna hade darrat
vettlöst”. Mikael hade gått framtill den misstänkta och frågat om de glömt betala något och
sedan panikslaget gripit fast i dennes arm och förkunnat ”du är fasttagen, gå ingenstans!”.
Personen i fråga hade stulit två öl. Spänning manifesterades annorlunda i Vladimir vars
första gång innebar att han flög rakt på den misstänkte och förde honom i marken fast de
inte hade gjort aktivt motstånd. Ingen blev skadad, men Vladimir medgav att situationen
kunde säkert ha klarats av lugnare. Han förklarade att nervöshet gör honom rastlös och
impulsiv.
En studie om maskulinitetens kroppslighet antyder att brandmän 12 ”kom till liv” under
arbetsuppdrag, alltså då de skulle göra sitt arbete och släcka brand (Hall et al. 2009). Om
inga brand inträffade blev i synnerhet yngre brandmän snabbt frustrerade, eftersom de då
inte fick vara ”den person de ville vara” (ibid), alltså brandmän. När brandmännen blev äldre
blev de också mer medvetna om sina kroppars materiella begränsningar och kunde även
känna avsmak mot arbetet (ibid). Yngre väktare känner troligen samma drift, eller stolthet,
som jag kallar det under intervjuerna, mot sitt arbete. Brand och brott förväntas av brandmän
och väktare, men ingendera kan förutse när de påträffar. Väntetiden och driften att få göra
det som definierar en själv kan leda till en häftig reaktion när händelsen slutligen sker. Med
mer erfarenhet och ålder upplev jag och alla respondenterna att vi så småningom blivit
mindre rörda av gripanden.
Under studien kommer vi att vidare utreda hurdana känslor väktare upplever samt hur dessa
upplevelser påverkar väktaren i sitt arbete och sin beslutsfattning. Objektivt samma känslor,

12

Valet att översätta ”firefighters” till det icke-könsneutrala uttrycket ”brandmän” är medvetet då studien
gjordes om men i maskulina organisationer. Ett könsneutralt uttryck kunde vara ”räddare”.

som till exempel spänning, kan kännas annorlunda hos olika individer. Därför anses det som
god praktik att identifiera känslor genom själv-reportage (LeDoux & Hofmann, 2018). Jag
har valt att använda affekt-teorin som präglats av Silvan Tomkins, där, enligt Shmurak
(2006), är ‘affekt’ den kroppsliga manifestationen som en känsla har på dess upplevare. Jag
är intresserad om att utreda huruvida känslorna orsakar driv i väktare att agera på ett visst
sätt jämfört med om de inte upplevde dessa känslor alls. Tomkins (1984) illustrerar
affektteorin med kroppsliga reaktioner som antyder motiv, som till exempel hastigare
andetag och vidgade näsborrar då man blir upphetsad. Han diskuterar också hur känslor blir
tillfredsställda med kroppsliga åtgärd; genom att klia sig när något irriterar huden eller med
behoven att röra vid ett föremål som man finner särskilt intressant.
Enligt Tomkins finns det nio primära affekter vilka är antingen positiva, neutrala eller
negativa och de kan värderas som mer eller mindre intensiva (Tomkins, 1984). Han
upptäckte affekterna ursprungligen då han blev fader och studerade sitt barns känslor.
Känslorna påverkade på barnets kropp från och med att bilda de minsta minerna på hans
ansikte till att framkalla häftiga slag och spark (Shmurak, 2006). De nio affekterna är glädje
och intresse (positiva), förvåning (neutralt) samt avsmak, avsky, ilska, sorg, rädsla och skam
(negativa). Dessa nio kan givetvis vidare delas till mer subjektiva och sofistikerade affekt,
men för att behålla konsistens i studien kommer jag att utgå från dessa nio då jag analyserar
väktarnas upplevelser.
Under finns beskrivningarna på de olika affekterna uttryckta genom vad som Tomkins
beaktade som deras oskyldigaste bärare, barn. Tagna från Shmuraks (2006) text:
1.

Glädje - Läpparna brett öppna, klara ögon och avslappnade muskler

2.

Intresse - Höjda och något rynkade ögonbryn, munnen delvis öppet,
fastspikad blick

3.

Förvåning, överraskning - Ögonbrynen höjda, munnen och ögonen brett
öppnade.

4.

Avsmak – Huvudet framåt, underläppen tryckt ner, tungan utstucken

5.

Avsky - Överläppen höjd, näsan skrynklad, huvudet tillbakadragen

6.

Ilska – Smala ögon, snabba andetag, högljudd jämn gråt, munnen öppen,
käken spända, rodnande, hastig viftande med armar och ben.

7.

Sorg – Inre sidan av ögonbrynen kurvade uppåt, läpparna böjda neråt, jämt
vokalisering samt rörelse av armar och ben, sparkande.

8.

Rädsla - Ögonbrynen höjs och dras tillbaka, fastspikad blick, ögonen
vidöppnade, läpparna dragna, ansiktet stelnad.

9.

Skam – Blicken avstyrd neråt, nacken och skuldrorna sjunkna.

I vinjetten i introduktionen kan man identifiera känslan av rädsla hos mig själv. Av
självförklarliga skäl vet jag inte hurdana miner jag har gjort, men jag kände mitt hjärta bulta
och mina tankar blev tröga. Hos gärningsmannen beaktade jag tecken som passade precis
till skam; han vågade inte se på mig och hans hållning sjönk så fort jag dök upp bredvid
honom. Skammen gav upphov till ilska då jag förkunnade att han var gripen och han irriterat
undrade varför jag måste göra det så alla runtomkring hör. Tyvärr blir affektteorin knappt
anpassat i studien på grund av brist på färskt empiriskt material där affekterna tydligt
kommer fram hos en eller flera agenter.
Också hur andra kroppsliga känslor påverkar på väktares arbete bör undersökas.
Analytikerna på teamet mot pengatvätt (anti-money laundering, AML) i Pérezts et al. (2015)
studie var ansvariga om att forska potentiella samarbetspartners redovisning och säkerställa
att deras ekonomi baserades på lagligt erhållna tillgångar. Forskarna kom underfund med att
analytikernas kroppar ”gav varningssignal” redan långt innan de fattade beslut om ett visst
fall de höll på att utreda, och att denna signal gavs mera tillit än själva fallets ”renhet” (ibid).
Väktare berättade att de också ”känner av” situationer genom vad som de kallade till
intuition. Intuition beskrevs som en plötslig drift, kroppslig känsla eller medvetande om
något som man inte ännu hade objektivt upptäckt genom de fem andra sinnena. Upplevelsen
av känslor och sinnen var avgörande för kroppsanvändning, och jag har därför ägnat en skild
del till dem med den enkla avsikten att dela upp studien i tematiska helheter.

EMPIRI – INTERVJUER
Hittills har syftet varit att kunna så rikligt som möjligt visa hur det är och känns att vara
väktare. De blir föremål för olika organisationskulturer och intresse dels hos deras
arbetsgivare som vill skapa intäkter med säkerhet, dels hos kundorganisationen som vill
skapa trygghet (Steden et al, 2015). Väktare präglas av en mängd stereotyper om deras
kompetens på en allmän nivå och de möts av fördomar på en individuell nivå. Dagarna kan
vara dödligt tröga och händelselösa eller så kan de sysselsätta väktaren hela tiden. Väktare
underkastas olika känslor och de möts av osäkerhet, våld och hot om våld, både fysiskt och
verbalt, vilket ytterligare skapar oro i arbetet. Då det gäller det empiriska har jag delat upp
den delen i texten enligt ämnen som kom upp i intervjuerna (alltså inte i ordning
intervjufrågorna ställdes). Orsaken är att somliga frågor väckte mera tankar hos
respondenterna än andra. Till exempel fråga nummer fem (I vilka situationer upplever du att
användning av din kropp är svårt eller utmanande?) diskuterades omfattande, medan fråga
nummer två (Hur uppehåller du din egen kropps prestanda? Är det väsentligt för ditt jobb?)
fick korta kommentarer som att ”äta morgonmål varje dag”. Behandlingsordningen följer
alltså en viktighetsordning där resultat om de ämnen som diskuterades mest och ansågs som
viktigaste presenteras först.
På grund av coronapandemin utfördes tre av intervjuerna per telefon. Två av respondenterna
träffade jag personligen. Personerna jag intervjuade agerade både som väktare och
ordningsvakter i dagligvaruhandel, köpcenter och sjukvårdsmiljöer. Alla hade från cirka fem
till drygt tio års erfarenhet av väktararbete. De hade också avlagt en yrkesexamen inom
säkerhetsbranschen vilket är en betydligt mera omfattande utbildning än det minsta krävda
120 timmars grundexamen. Respondenterna kände varandra och mig personligen, och på
grund av detta behöver ett par omständigheter lyftas fram. För det första tror jag att vårt
“kompisgäng” av väktare onekligen skapar en liten men tydlig nisch av organisationskultur
inom säkerhetsbranschen. Det syns bland annat i de mycket likartade svaren respondenterna
gav på mina frågor. Tankesätt, resonemang och värden sammanföll tydligt mellan de
intervjuade, vilket i sin tur förvränger forskningsresultaten då det egentligen berör endast en
mindre grupp av väktare i en viss miljö. För det andra bidrog också socialiseringsprocessen
inom de aktuella bevakningsområden som väktare arbetade för; skiftena och platserna de

jobbade på i hög grad bestämdes på grund av hur den anställda samspelade med
kundorganisationen och övriga väktare där. På grund av bristen på resurser, främst av allt
tid, var det inte möjligt för mig att försöka hitta fler respondenter än dem jag redan kände
och hade tidigare kontakt med.
Intervjuerna blev dock lättare då jag själv hade agerat som väktare och kände
respondenterna. Tillit till forskaren, alltså mig, gjorde det lättare för respondenterna att svara
öppet och ärligt på alla mina frågor. Å andra sidan blev svaren ytliga och en hel del byggde
på antaganden och självklarheter som de inte behövde beskriva för en annan väktare. Som
tidigare väktare är jag insatt i väktarkulturen och jag hade svårt att komma på frågor som var
relevanta för både väktararbete och en akademisk studie.

ATT SKAPA TROVÄRDIGHET
Intervjuerna inleddes med att kartlägga hurdana kroppsegenskaper säkerhetspersonal
uppskattar och anser vara ideala för säkerhetsarbete. Det kom snabbt fram att trovärdighet
var det viktigaste attributet i arbetet. Egenskaper som storlek, kondition och kön
diskuterades, och fastän alla dessa hade en viss inverkan på hur väktare beaktades var det
dock i slutändan viktigast hur man kommunicerade med sin kropp och skapade trovärdighet.
Hälsa och kondition nämndes mest angående kroppsegenskaper, då kroppens funktionalitet
beaktades som ett viktigt krav för att kunna utföra arbetet. Att presentera sig som
”funktionell” var viktigt även då man eventuellt hade skadat någon del av kroppen, som Jyri
beskriver härnäst.
(Jyri). Nämen just det, att i civilen13, om du har sjukt någonstans och det lite
ömmar är det liksom - då går man med det, men sen där på arbetet så hamnar
man riktigt bita i läppen ibland att jag ska gå och jag ska koncentrera mig på
att gå normalt oavsett hur mycket det tar ont...

13 Väktarslang. Uttryck som används för livet utanför arbetet.

(Jyri). ...på något sätt får man en sådan sinnebild att om jag nu rör på mig här
i butiken eller någon annanstans så tittar gänget att “där haltar han i väg, hans
fot är paj, nu ska vi springa” eller “nu kan man lite pröva”, det kommer något
sådant [tanke], så oftast strävar jag efter att inte visa det fast det hur skulle ta
ont.
Gällande kroppens utseende, förutom när det kommer till hygien och allmän habitus, det vill
säga att inte lukta eller se ovårdad ut, spelade estetiska faktorer en betydligt mindre roll. Det
var mycket viktigare vad man gör med kroppen. Maskulina drag som trovärdighet och
auktoritet beaktades som viktiga och självklara attribut hos säkerhetspersonal och ansågs
härstamma främst från kroppsspråket. I varje fall beaktades större fysiskt kapital, som till
exempel storlek, som hjälpsamt.
(Jyri). Och ja, nog har jag själv sett att det att jag är stor och lång och tung har
varit fans mycket mera nyttigt än skadligt om man bara är i en sådan kondition
att man presterar väl...
(Jyri). …auktoritet bibringar det helt säkert.
(Intervjuare). Att det inte bara hänger på det fysiska man gör utan också hur
man bär på sig?
(Jyri). Nog påverkar det på hur man bär sig också, att nog skulle jag påstå att
jag har undvikit många våld- och brottningssituationer helt enkelt med det att
jag är av den här storleken.

För att kommunicera och utrycka trovärdighet nämndes god hållning, att stå rakt och att se
andra i ögonen som viktigt och även självklara saker med kunder. Det betonades i synnerhet
i kommunikation med personal som står högre upp i hierarkin i väktarens egen organisation.
Ett par respondenter tillade ytterligt att de också ”talade” med händerna det vill säga att de
använde mycket gester med händerna i kommunikation med kunder för att förtydliga
kommunikationen. Manuel tyckte likaså att mans skall minst se anständig ut men om man

inte är annars fysiskt trovärdig eller inte litar på sin kunskap att skapa trovärdighet med
kroppsspråket måste man kompensera det med sociala färdigheter.
(Manuel). Jag vill att motparten får en sådan bild att ”den där är professionell
i sitt arbete”, om man på något sett kroppsligt kan ge en sådan bild att den där
är professionell och så där, att själv nog – om jag skulle gå där och det kommer
en väktare eller ordningsvakt emot som går omkring med händerna i fickorna
och blusen lite hänger här och där så inte lämnar det en hemskt trovärdig bild.
...så du måste ha – den där trovärdigheten göras med det hur din, liksom, ton
på rösten och hur du bemöter den där personen och... Att det inte går till det att
du ger många alternativ och bollar på saker, att du måste vara tydlig och
punktlig om hur du, liksom, hur du framhåller ditt ärende. Att det är säkert det
viktigaste på det här yrket att – inte så mycket det att hurdan fysisk bild du ger
av dig själv utan hur du just bemöter dem och hur du uttrycker dig själv – att
om inte annars så verbalt.

Fastän också auktoritet sågs som en viktig resurs, förlitade väktare sig på det enligt
situationen. Alla respondenterna framhöll att kontexten och målpersonen eller kunden
dikterade mest hur väktare anpassade sig till olika situationer. Hittades inte en lämplig metod
att närma sig en situation kunde misslyckandet eskalera till fysisk konflikt. Vid ett oroligt
möte framhölls en lugn ton på rösten, synliga händer och ett lämpligt avstånd fungera som
lugnande och deeskalerande tekniker. I mötet med ungdomar var det lättast att “gå på deras
nivå” genom att avspegla deras kroppsspråk. Ifall någon man pratade med satt, satte sig
väktaren själv ner för att förklara sitt ärende.
Något som hände ofta på vissa bevakningsområden var att ungdomar vistades i restauranger
utan att ha köpt något där. Enligt reglerna borde något ha köpts för tillstånd att sitta till bords
i restaurangen, och således handlade många uppdrag om att antingen avlägsna ungdomar
från restaurangen eller uppmana dem att handla. Nedan beskriver Vladimir hur han själv
behandlar just denna kundgrupp.

(Vladimir). Det är ju just det, hur du diskuterar; om du ber snällt så högst
antagligen beter dom sig [ungdomen] snällt, men sen kan situationen...
[imiterar en ungdom] “Skit på dej!” och sen bara “okej, då gör vi på ett annat
sätt”, liksom, “antingen reser du dig eller så bär jag dig” och i det skedet, om
inte [de lyder], så kan man lite börja höja på rösten och sådär... ...och det är ju
lite så som vi har blivit skolade; uppmanande, beordrande, bruk av kraft.
Med en så kallad osocial eller ”hamppi”, som man mötte upprepade gånger och på det sättet
blev bekant med, var handlingssättet lite annorlunda. Också där var stilen anpassad för att
skapa trovärdighet hos just denna kundgrupp. Jag diskuterade kroppsspråk med Jasmine och
hur man som väktare bör anpassa sitt beteende till målgruppen. Vi kom fram till en mycket
intressant ceremoni som skedde med precis denna kundgrupp. De rörde sig oftast i grupper
och handlade alkohol som de sedan drack inom affärens utrymmen, till exempel på
parkeringsplatsen, vilket är förbjudet. Fast dessa stamkunder visste om förbudet,
återspelades samma situation nästan dagligen; de kom, de drack och väktaren avlägsnade
dem. Händelsen blev så vanligt att kunden ofta lämnade området så fort de fick syn på
väktaren. Under ligger ett utdrag från min och Jasmines diskussion om ett typiskt
engagemang med ”hamppina”. Jasmine har arbetat som väktare i cirka 11 år.
(Jasmine). ...på samma sätt i sådana situationer där målpersonen är någon
bekant till dig, att du fast handlar med dom varje dag, även om det där samma
saken, till exempel hamppina på [nämner en arbetsplats] de sista tjugo åren
[båda skrattar]. Så går du nog liksom dit ganska så där “Såja, pojkar” att “då
går vi igen” att inte har du ju – till dylika situationer kan man ju gå jätte - så
där - just lättsamt. Att i princip vet alla att vad dom gör inte är OK och de vet
spelreglerna men sen ändå går man igenom de där samma sakerna och sen, ja
- så utlöses situationen med det att - åtminstone oftast när du går dit, så det att
de redan ser dig - dom kan småprata lite och sedan sticka.
(Intervjuare). Ja, det har blivit som en norm det att...
(Jasmine). Ja, att i princip om du skulle gå dit och ropa så sen – jag tror inte
att situationen skulle heller, liksom, förändras av det, att dom eventuellt skulle

uppleva det – för att jag tror att situationen skulle kunna eskalera sen på ett
sånt sätt att man kanske skulle hamna och jobba även mera efter det för om du
går dit och käbblar så börjar nog käbblandet tillbaka.
(Intervjuare). Precis. Det där förresten - det där påminner mig när jag var på
[kundorganisationen] för första gången som just väktare så - sen där - [nämner
en stamkund båda kände från förut] var fortfarande vid liv – och vem annan
var det, dom var där - där utanför [nämner butik] som vanligt och drack öl och
jag for för att avlägsna dem, så när de märkte att jag var en ny polare – inte
skrek jag till dom eller något, jag var helt artig – men dom liksom testade så
där att dom...
(Jasmine). Ja, ja!
(Intervjuare). ...de liksom testade att “hej, ny typ, vi prövar lite”. Började
jävlas något.
(Jasmine). Som vanligt! [road]
(Intervjuare). Det var ett sådant... “rekryteringsrit”, nästan av dem [båda
skrattar] … “Välkommen till [kundorganisationen]!”
(Jasmine). Jo. “Vi är här. Vi härskar här!” [båda skrattar].

I mer allvarliga situationer vill man däremot med sitt kroppsspråk meddela till kunden att de
inte ska försöka göra motstånd, i synnerhet om de har blivit fasttagna på grund av brott.
(Jasmine). ...och det - [kroppsspråket] meddelar åt målpersonen också att om
dom tänker - kanske att borde man försöka fly från situationen - så det att du
är just så där självsäker och har en god hållning - så det kan, liksom, sen få
målpersonen att just ångra att dom kanske inte sen heller borde [fly], för den
här typen [väktaren] verkar ganska – som att dom vet vad dom gör - att dom
[målpersonen] kanske inte lyckas med det här.

Mikael berättade att då han rörde sig på allmänna områden såg han noga till att inte se ut
som någon som ”släpar sig slappt omkring”. Han berättade också om ett fall där han skapade
trovärdighet med sitt kroppsspråk genom att ”stå i beredskap”, det vill säga i en sådan pose
där han ser vaksam och bestämd ut. I denna situation var i växelverkan med någon som
betedde sig hotfullt. Gäller det ett avlägsnande från platsen kan väktaren dessutom ta ett steg
mot målpersonen för att visa att hen menar allvar.
(Mikael). Just om det är någon som lite motarbetar och tänker inte fara [bort]
så när du går där, nästan fast i någon snubbe, och lite tar kontakt med kroppen,
att man visar att män är beredd själv också så, nog har det ganska ofta upphört
där, det där motståndet, att efter det har man lydigt.
...just i typ vanliga avlägsnanden så går du lite närmare...
(Intervjuare). Ja, du skriker inte femtio meter ifrån.
(Mikael). Ja. Och där kommer rörelsen också – just i fall av avlägsnanden –
så går du med helt annorlunda – du går inte med vanliga steg... Där är lite –
kroppen spänns så att säga, att man är beredd att åka.
...vet du den där Dennis? Den där ena fullständiga galningen.
(Intervjuare). Jag tror jag har hört om honom men inte minns jag.
(Mikael). Där var det någon gång så att han testade mig, min beredskap på det
sättet att – jag var helt så där vanligt bestämt där, tittade på honom och vad han
sysslade med, och sen började han ta språngsteg mot mig... ...att han kommer
mot mig och han såg att jag inte rörde på mig eller ryckte till och så stannade
[han] där ett par meter ifrån mig... ...jag vet inte sedan att kanske var det
övertygade att jag inte rörde på mig alls.

Även om väktaren själv är del av den omedelbara organisationen är organisationen dock
också hennes eller hans kundorganisation. Vladimir nämnde god hållning och ögonkontakt
som viktigt också med ‘cheferna’, hänvisande till säkerhetsbolagets egna chefer samt

cheferna på kundorganisationen. Förutom att det var viktigt att kommunicera trovärdigt
gentemot kunden var det också viktigt mot andra väktare. I en situation där en målperson
skulle avlägsnas eller gripas av två eller flera väktare upplevde man att ens kollega måste
vara någon som man kan lita på; att de klarar av situationen och bistår sitt par. På tilliten
inverkar hur personen i fråga beter sig, klär sig och tar hand om sig, och främst av allt hurdant
lynne hen har. I värsta fall kan en icke-trovärdig person leda till olyckor, och andra väktare
kan uppleva hen som en arbetsbörda i stället som hjälp.
(Manuel). Kanske det i princip belastar en själv också så där mentalt sen lite
mer, att man typ hamnar och se efter någon annan och du kan inte lita på att
din kollega – om det dyker upp en situation, så typ, kan hjälpa dig och så. Det
var faktiskt just idag vid skiftbytet med mitt par där och han sen berättade om
ett case [fall] vilket hade hänt i måndags så... Han hade haft en sådan hän
polare som liksom par, som jag vet att inte är fysiskt den allra största eller
starkaste men sen som är också en sådan lite lågmäld i lynnet och så här, så tja,
dom skulle avlägsna någon där och de hade hamnat föra den här personen –
målpersonen alltså, ut. Nå, det hade sen gått till så att den här min kollega hade
sedan gjort det ensam för att den där andra [väktaren] hade varit mera, liksom,
motverkande, hen hade varit i vägen där, att hen kunde sen inte verbalt eller
fysiskt heller riktigt vara till hjälp i situationen, att... Det är nog ingen
idealsituation sen igen när det kommer till vad du vill av ditt par.

Uppmärksamhet till andra kroppar och individer i handlandet med en misstänkt målperson
hjälpte respondenten att bedöma situationen och förutse hur den kommer att utveckla sig.
Uppmärksamhet till den övriga personalen i bevakningsområdet beaktades som god
kundbetjäning. Kundbetjäning var viktigt på grund av att respondenterna var anställda av ett
privat säkerhetsbolag som hyrde ut säkerhetspersonalen till andra organisationer.
Trovärdighet kom fram i många aspekter av intervjuerna som livsnerven till väktararbete.
Till sist vill jag presentera en situation som framställer hur saknandet av trovärdighet
försvårar arbetet.

Personalen på handeln jag arbetade på bar på sig walkie-talkies för att
effektivt kommunicera sinsemellan och snabbt också få kontakt med
säkerhetspersonalen vid behov. Vi hade bytt till arbetsturer där väktarna
inte mera arbetade som par för att skära ner kostnader för
uppdragsgivaren. Jag satt ensam i kontrollrummet och beaktade
säkerhetskamerorna när jag hörde en skrämd röst påkalla väktaren
genom walkie-talkien från en av de näraliggande kassorna. Utan att veta
vad det var frågan om gick jag på plats. Jag strävade efter att hålla mig
avslappnad och lugn i alla situationer, till och med en likgiltig attityd,
för jag hade upplevt att ett sådant handlingssätt ofta deskalerade
konfliktsituationer, och det var konflikt jag förväntade mig.
Vid kassan tog jag ögonkontakt med kassören i fråga, för det var hen
som hade kallat mig. Hen nickade mot en kund i kassakön, som i sin tur
hojtade ”den här idioten tänker flyga på mig!” och pekade mot en annan
kund, någon som höll på och gå åt motsatta hållet från mig till en annan
kassa. Den förstnämnda kunden förklarade att det hade blivit gräl i
kassakön, och den andre kunden hade betett sig aggressivt. Fast
situationen hade lugnat sig, kände jag mig pliktad att gå efter den
efternämnda kunden och reda upp saken ännu med honom, för att höra
alla parternas syn och se till att allt var under kontroll. Dessutom lät det
som han hade redan fyllt i kännetecken för störande beteende vilket är
redan skäl nog att avlägsna personen från bevakningsområdet.
Jag gick till den ungefär 60-åriga mannen, som nu var i en annan
kassakö, och frågade om han hade haft några problem med den andre
kunden. Omedelbart började mannen argt skylla på den andre kunden
om att ha kilat i kön och pratade degraderande om denne och mig själv.
Som väktare strävade jag efter att ha koll på mitt ego och lät inte den
påverkas av smutskastande. Jag berättade för mannen att efter han

betalat för sina varor, varav en del hade redan blivit skannade av
kassan, får han gå raka vägen därifrån. Mannen, fortfarande upphetsad,
fortsatt med att skälla på mig och även skuffade till mig, vilket fyllde
kännetecknen för motstånd mot person som upprätthåller ordningen14.
Eftersom det lugna och avslappnade stilen inte mera fungerade gick jag
så nära honom som möjligt och beordrade honom. ”Nu stannar dina
uppköp här och du åker härifrån!” och placerade mina händer på hans
axlar och styrde honom bort från kassorna och mot huvudgången.
Han skällde på mig argt hela tiden och gjorde motstånd till att börja
med, men gick så småningom med mig. Jag var tvungen att styra honom
relativt kraftigt med mina händer och skuffa till honom passligt med min
kropp men inte för kraftigt för att undvika provocera honom. Vi gick
förbi kassan där den andra kunden han haft gräl med ännu packade sina
uppköp, och jag höll mig instinktvist mellan dem, för rätt nog försökte
bråkmakaren anfalla den andre kunden. I det här skedet hade jag redan
skäl att gripa härjaren, sätta bojor på honom och ringa polisen, men av
flera orsaker avvek jag från detta; för det första skulle det orsaka mera
arbete än att lindra situationen och för det andra skulle risken för att jag
eller mannen blir skadad öka för jag arbetade ensam. Dessutom ser det
inte bra ut att brottas med en äldre man och det kunde ha skrämt andra
kunderna. Han vägrade dock lämna lokalen och jag började sakna knep
och konster att få honom befoga sig – han lyssnade inte på prat men inte
ville jag ta itu med honom fysiskt heller. Min lugna stil tycktes inte heller
fungera; han såg mig säkert mer som en trotsande gosse än en
auktoritet, fast jag undvek provocerande beteende.
Som sista knep hotade jag honom med att ringa polisen, vilket, till min
lättnad, skrämde honom och fick honom att samspela – till att börja med.
Strax efter att han hade stuckit, återvände han, ropande och skällande

14

(1087/2015, moment 6)

och krävande att få lämna feedback till butiken. Jag försåg mannen med
en penna och papper och lät honom skriva sitt vid affärens infodesk om
han lovade lämna lokalen efter det. Mannen lugnade ner sig medan han
skrev, men blev upphetsad igen så fort han var färdig. Jag märkte att
hans sinnestånd fluktuerade jämt. Han kunde vara lugn i ett par
sekunder och plötsligt börja bråka igen. Till sist fick jag nog och beslöt
mig att ringa polisen, vilket återigen skrämde mannen i väg så fort jag
lade telefonen på örat. Jag följde efter honom till parkeringshallen för
att säkerställa att han faktiskt lämnar området den här gången och med
samma uppgav jag hans bils registernummer åt nödcentralen.

Jag bemöttes av flera faktorer som orsakade osäkerhet hos mig och tuggade bort min
trovärdighet. Det första var kunden som betedde sig aggressivt och som jag inte förmådde
lugna ner, vilket vanligen var en av mina styrkor. Mitt primära sätt att skaffa trovärdighet
var att få motparten förstå varför de inte kan göra det som de gör, men rationalitet fungerade
inte i fallet ovan. Därför måste jag förbereda mig för fysiskt ingrepp, som jag absolut ville
avvärja från. Frågan var av en äldre man, och bedömande på hans aggressivhet, skulle han
kämpa emot så hårt att jag i misstag kunde skada honom eller mig själv under bråket.
Förutom allt det, skulle brottandet med en äldre man troligen skada butikens imago och
chockerat övriga kunder och personal. Kanske jag själv skulle ha hamnat på en nyhetsartikel.
Situationer där gräl mellan kunder uppstod i kassakön var inte ovanliga. I flesta fallen räckte
det att avskilja kunderna med verbal uppmaning och sedan följa den mera upprörda parten
till utgången för att de ska känna sig trygga. I fallet ovan var det dock frågan om en ovanligt
aggressiv person som jag inte lyckades komma till en överenskommelse med. Han ställde
till en bråkig situation, en störning där jag inte visste hur jag borde agera.

UTMANANDE SITUTATIONER
Då respondenterna frågades i vilka typer av situationer blev användning av kroppen
utmanande kom det främst fram individuella knip. Exemplen var personliga, som att man
till exempel inte orkade springa långa vägar när en målperson flydde, eller som Jasmine
berättade, att man alltid var medveten om att man högst antagligen stod i en styrke-mässigt
underlägsen position mot gärningsmännen, som oftast var manliga. Det kom dock också upp
saker av etiska slag. Kroppar vars egenskaper var annorlunda eller individer med avvikande
laglig, social- eller hälsostatus än den ”vanliga” medborgaren upplevdes utmanande. Väktare
hade svårt att förhålla sig till barn, åldringar, kraftigt berusade, utvecklingsstörda och
sinnessjuka personer.
Vladimir har arbetat som väktare i sex och ett halvt år, och då han förfrågades om utmanande
situationer angående användning av hans kropp berättade han om ett fall som handlade om
ett barn. Det var en elvaårig flicka som misstänktes för snatteri15.
(Vladimir). Ett gripande. Flickan var elva. Jag visste inte hur jag skulle närma
mig henne – det var liksom mitt första “barngripande”. Hon var aggressiv och
jag visste inte riktigt hur jag skulle närma mig henne utan att skada henne, för
jag beaktade henne främst som ett barn och inte en målperson. Så jag gjorde
mitt första och den enda ortodoxa nedtagningen16 i mitt liv så att det inte skulle
göra ont för henne. Hon började sparka och bita för ett jävla Hubbabubbatuggummis skull, jag grep ett försiktigt tag i hennes arm och sen, som Lasse
lärde, förde jag henne fint till golvet, så där, och så kom ju redan mitt andra
par, Jasmine, och vi slog bojor på.

15

Strafflag 39/1889, kapitel 28 moment 3

16 Fin. Maahanvienti, egen översättning. Procedur för att föra en annan individ i marken och
åstadkomma kontroll över dem.

...Jag var inte riktigt säker hur jag ska, liksom, göra det så där försiktigt fast
man ska ju alltid vara försiktig men givetvis om där är någon större snubbe så
vet du att dom kan tåla lite mera än, ja... Om man lite klämmer någonstans.
Vladimir beaktade kroppar som är mer lik hans egen mer jämställda. De följde samma regler
som hans egen kropp och var mer förutsägbara och också lättare att förhålla sig till. Vladimir
implicerar att det är mera rättvist att använda kraft för att kuva en kropp av en ”större snubbe”
medan fysiskt våld mot ett barn känns obefogat. Trots det, måste också barnet fås under
kontroll. Han berättade också att det var den enda gången han gjorde en nedtagning ”på rätt
sätt”, alltså såg han till att barnet inte skadades under proceduren, något som man antagligen
inte behöver vara bekymrad om då man för ”en vanlig” gärningsman på marken.
Ibland kunde situationen vara omvänt. Jyri berättade om sina upplevelser från sjukvården
där patienter måste fysiskt hållas på plats för att hjälpa vårdpersonalen utföra vårdåtgärd.
Patienterna gjorde kraftigt motstånd, och speciellt om de hade en stark och kapabel fysisk
kropp men nedsatt förmåga att uppleva och förstå världen runt omkring sig, blev väktares
arbete betydligt svårare. Nedsättningen kunde vara exempelvis av dementi, en
utvecklingsstörning eller motsvarande skick. Om patienten var äldre måste Jyri dessutom ta
i hänsyn kroppens bräcklighet. Om frågan var av en utvecklingsstörd patient måste han
ytterligare akta sig att inte han själv eller vårdpersonalen blir skadad under vårdproceduren.
(Jyri). ...jag tycker att utvecklingsstörda, speciellt CP-störda människor, så jag
tycker de är nog de mest utmanande från min karriär... ...jag upplever att de är
starkare än normalt... ...för de är sällan medvetna om att de är aggressiva eller
de, liksom, gör oavsiktligt det vad de gör, och sen borde man handla sådär
verkligen – man borde få dem fast i bältesläggning eller hålla dem stilla eller
så... ...Ofta kommer det en sådan där liten aggressivitet med där att man får
använda styrka men sen emot dom där [utvecklingsstörda] är det svårt att på
någon sätt alls vara aggressiv när man vet att det här är alldeles oavsiktligt vad
de håller på med.
Liksom Vladimir, implicerar Jyri att mera kraft kan användas för att kuva motstånd som
gjordes av ‘vanliga’ kroppar vars bärare delade på en likadan uppfattning om sociala och

konkreta verkligheten som väktaren själv. Däremot individer vars uppfattning om
verkligheten var avvikande ställde till problem. Deras kroppar kunde vara kapabla och, som
Jyri beskriver, även kraftigare än ‘vanliga’ människornas. Kraftbruket mot dem kändes dock
inte lika befogat eftersom motståndet de gjorde inte var avsiktligt. Förutom
utvecklingsstörda, upplevde Jyri att det var lika svårt att ta ställning till aggressiva barn eller
åldringar. Som exempel gav han en 80-årig person som drabbas av dementi men vars kropp
har blivit förstärkt under en livstid av fysiskt arbete. En sådan patient kunde göra kraftigt
motstånd då de blev tvångsmedicinerade på sjukvården. Med samma som Jyri skulle hålla
deras kropp stilla måste han dock akta sig att inte skada den. Också Jasmine tyckte äldre
kunder kunde vara förvånansvärd problematiska och ställa till pinsamma situationer också i
affärsomgivningen:
(Jasmine). Vi hade med [kollega] någon gång en rullatorgumma, hon var en
sådan, osocialgumma, helt fans sur alltid, då hon – i fyllan – satt förbi en bänk
där på [affärens] gång så att hon ramlade igenom ett sådant affärs, alltså sådant
- där var glasdörrar så hon for i princip – nej, glaset förblev nog hel men den
där gumman ramlade sedan dit och... Och vi hamnade sedan ta hand om henne
när hon var i så dåligt skick och - så hon försökte just slå [kollegan] och så där
att vi är de – vi visste båda att hon inte kan orsaka något stort skada även om
hon skulle lite kunna slå, men ändå var situationen sen lite så där, att här har
vi en bräcklig gammal gumma, att vad fan ska vi göra med henne? Till sist och
slut fick vi henne relativt lugnt i handbojor så att hon slutade slå men nog
hamnade vi förklara åt polisen att “jo, här har vi en gammal gumma i
handbojor”. Lyckligtvis försökte hon – hon försökte alltså slå polisen så - det
var välan vår tur så vi slapp förklara...
Mikael kom på ett fall där en liten flicka hade rymt från ett barnhem. Flickan hade hittats av
sina vårdnadshavare på bevakningsområdet där Mikael jobbade, men flickan hade betett sig
så aggressivt att vårdnadshavarna inte hade lyckats få henne under kontroll. Flickan hade
sparkat och härjat hela tiden och Mikael hade ingripit med att föra henne i lokalens cell. Där
hade flickan börjat slå sitt huvud mot cellens vägg gång på gång medan de väntade på
polisen. Mikael, som inte riktigt först hade vetat hur han skall förhålla sig till flickan, frågade

till slut vårdnadshavarna hur mycket kraft han får använda för att skydda flickan från att
skada sig. Svaret hade varit så mycket som det krävs. Han hade då pressat flickan mot väggen
med sin egen kropp och lagt sin egen hand mellan väggen och flickans huvud, så att hon slog
sitt huvud i Mikaels hand i stället för väggen. Ett annat fall angick en fullvuxen kvinna, som
han berättade direkt efteråt om:
(Intervjuare). Bra att det var en liten flicka och inte en fullvuxen människa.
(Mikael). Här [där intervjun tog plats] har jag hamnat brottats med en. Hon
försökte bita mig och något...
(Intervjuare). Alltså ett barn också?
(Mikael). Nej, det var en fullvuxen kvinna.
(Intervjuare). Men det gick...
(Mikael). Det gick jo. Efter ett litet språng och ett par brottningsmatcher.
(Intervjuare). Hamnade du – fick du henne förd i cellen eller hamnade du...
(Mikael). Hämtade inte [henne] till cellen. Jag tog henne [fast] dit, liksom på
andra sidan vägen, dit på sandfältet. Det blev alltså ingenting av det [om att ta
henne till cellen] i det där fallet. Det, att när det var frågan om en kvinna, så
hade jag det hela tiden i åtanke hur mycket kraft jag ids använda. Och när hon
var hög så kände hon ingen smärta oavsett hur jag vred i henne och annat. Och
när hon just höll – hon låg på sina händer, och så krökte jag den ena armen
fram och började sätta bojor på henne men hon gav inte den andra armen
underifrån henne fast jag hur försökte, och hon försökte bita mig. Hon fick
liksom lite – jag kände hur tänderna rörde vid fingret och jag drog dem snabbt
bort därifrån och efter det konstaterade jag att det är bättre att ungefär sitta på
henne än att börja föra henne. Det var mittpå dagen, med mycket trafik och
bilar, så jag höll henne i marken, ringde polisen att ”kom och hämta härifrån”.

Oavsett hurdan kropp målpersonen har eller hurdant sinnestillstånd de befinner sig i, tyckte
en av respondenterna, Manuel, att man borde möta en människa som en människa, det vill
säga jämlikt. Regler berör alla och ger inte subjektiva upplevelser något utrymme. Uttagen
nedan kom fram under en diskussion om huruvida väktare känner empati eller medlidande
mot kunderna. Manuel föredrar tydligt rationellt uppställt etik över känslor, något som vi
ska undersöka i nästa del.
(Manuel). ...varenda av oss väljer själv sin stig och det är upp till varje en själv
att hur man vill handla och hur man vill påverka på sin egen framtid, så att –
de har valt sin stig och då måste man uthärda det, då börjar man inte välja hur
man är och till vem, det är samma sak för alla.
…inte vill man driva någon i en, liksom, ojämlik ställning sen, att det är ingen
skillnad – som typ nu den här coronatiden så det har varit väldigt utmanande
också med tanke på att vi här på köpcentret har så – vi har vissa begränsningar
sen vad som föreslås för människor och dom borde man följa, så det är likgiltigt
även nu att sitter där - vid köpcentrumets gångar – att sitter där någon knarkare
eller sitter där en åldring eller sitter där en tonårig, så det är samma sak för alla
och man borde inte låta det påverka.

KÄNSLOR
Här vidare redogörs hurdana känslor väktare upplever under arbetsuppdrag och hur
känslorna påverkar deras beteende, beslutsfattande och användning av kroppen.
Huvudfrågan var uppställd som följande: “Hur påverkar din kropp på ditt arbete och
beslutsfattande med känslor som rädsla, spänning, osäkerhet eller empati?”. Respondenten
bads också beskriva en situation där känslorna inverkade på utförandet av arbetsuppgiften.
Känslor ansågs höra till arbetet men respondenterna kunde inte exakt begränsa i vilket mått.
I värsta fall ansågs känslor leda till olämpliga sinnestånd. Det kunde orsaka övervåld eller
att man oförberett trädde in på en situation, eller att man ”frös” i en situation som krävde
aktivt agerande. Under diskussionen om känslor – speciellt negativa känslor – avlägsnade
respondenterna sig från ämnet genom att prata om väktare och ordningsvakter i tredje
person, alltså inte om sig själv eller om specifika fall som de tydligt hade varit med om.

Respondenterna brukade utveckla på en känsla som nämndes i intervjufrågan. Personligen
nämnde två respondenter att trötthet eller frustration kunde leda till att de lättare till exempel
grep fast i en annan person. Respondenterna förklarade också att de grundade sina åtgärder
på regler, lagar och rationalitet, vilket innebar att man strök sina känslor åt sidan, vilket
förklarar avlägsnandet av sig själv från frågan. Arbetet ansågs också hårdna eller ”avtrubba”
ens känslor, som en respondent uttryckte det. Det innebar att man blev mindre rörd av
spännande och även farliga situationer. Trots det ansågs känslor som medverkande i många
situationer. Spänning såg till att väktaren var förberedd inför en konflikt, och stolthet
medförde att man inte gav upp då man mötte på motstånd.

EMPATI
(Jyri). Nog klappar man de där somliga stackarna på axeln lite så där ”okej,
inte var det något desto underligare här” att... I den stilen kommer det fram.
Respondenterna hade lika svårt att prata om empati, kanske på grund av hur frågan var
formulerad, det vill säga, om känslornas påverkan på beslut. Ordet ”beslut” uppfattades
främst som beslutet om åtgärder som att ingripa i en situation eller ta någon fast och
överlämna till polisen. Dessa åtgärder hävdades inte bli underkastade till subjektiva känslor
som till exempel empati. Trots det, påverkade empati mycket på hur väktare behandlade
kunden. Vladimir, till exempel, berättade att han tyckte synd om människor som visade sig
ångra sina dåd efter att de hade blivit gripna.
(Intervjuare). Såå... Har – och jag var intresserad om att har empati eller
medlidande någon gång påverkat? Eller osäkerhet, typ med beslutsfattandet
eller somliga situationer?
(Vladimir). I beslutsfattning, nej, aldrig, men i sinnestillståndet jo. Att man
har varit så att människan liksom – att jag började sympatisera mot någon viss
målperson eller någonting – att jag tänkte synd om dom. Men inte kan jag ju
rå för det – endast med något att ge sådana personliga tips att borde man tänka
på saker si eller så och borde man göra något annat till saken än så där. Men

aldrig i beslutsfattandet, att om beslutet är gjort att man har tagit [dom] fast
och polisen är på väg.
(Intervjuare). Ja just det, att där hålls man.
(Vladimir). Jo, där hålls man men ens egna sådana – så där att ”kämpa på
sedan mot ett bättre liv” eller något sådant... Det har det varit.
(Intervjuare). Precis. Att mot sådana stackare har man haft lite mer...
(Vladimir). Lite så, jo, att liksom genast, du vet, när dom skäms och de vet att
de gjorde fel och man liksom helt såg på dem att det [de gjorde] var dumt och
sedan tänker man att nå, alla gör vi dumheter men om man nu härifrån skulle
skärpa sig...
...så börjar man lite sympatisera.
(Intervjuare). Och om man beter sig som en skitstövel så har man säkert inte
så hemskt mycket medlidande...
(Vladimir). Jo nej, i det skedet är man kanske mera tyst eller så försöker man
liksom – borra i skallen på dem att hurdan dåre är du liksom.

Från detta kan tolkas att medlidande och empati upplevs mot individer som ”förtjänar” det,
alltså befogar sig till sociala normer efter att de kränkt dem. I ovanstående exempel befogade
sig den fasttagna genom att uttrycka ånger. Väktarens upplevelse av empati förblev dock
något man inte kunde uttrycka genom åtgärd. Vladimir ”kunde inte rå” för situationen där
lagar och regler förpliktar handla på ett visst sätt. Maktlöshet inför situationen kan också
vara underlättande då man upplever att det är systemet, inte väktaren själv, som är ansvarig
för den andres öde.
Också Mikael tyckte att känslor som medlidande och omtanke hörde till arbetet och var
nödvändiga då man skulle bemöta kunder. Att lyssna på kunden och förstå motivet till varför
de till exempel stjäl hörde till arbetet. Han tog upp en äldre dam som stulit mat för att hon

inte hade råd att betala. Fast damen blev fasttagen hade Mikael behandlat henne omtänksamt.
Han ansåg att om man ”skulle ha gått dit och skrikit och släpat henne i cellen” skulle man
ha misslyckats i sitt arbete som väktare. Här är det viktigt att uppmärka att ”vara väktare”
kan mena flertal saker, som om att ta fast brottslingar eller upprätthålla trygghet. Dessa
behöver inte nödvändigtvis utesluta varandra, men oavsett måste man anmärka att väktare
upplever arbetets mening subjektivt. Empati upplevdes dock inte mot ”skitstövlar” från
Mikaels del heller, utan de väckte oftast känslan om frustration eller vrede. Också Jyri upplev
att i synnerhet under ”jobbiga dagar” kunde tröskeln till ingripande vara låg med sådana
individer:
(Jyri). Nog har det hänt ett par gånger att man är liksom färdigt trött, både
mentalt och fysiskt, och sen har någon - speciellt om du hamnar gå och säga
många gånger fast till den där samma personen om den där samma saken – och
så får man gnällande som svar så sen... Ibland kokar det över, så där, att sedan
före man ens hinner tänka till slut så märker man att man gripit fast i polaren
eller fört dom i marken eller något annat.
Också Manuel berättade om ett fall där han hade känt ilska, vilket både hjälpte honom utföra
sitt arbete men ledde också till att han gjorde verbalt våld till målpersonen. Han berättade
om en man som hade suttit sig ner vid en restaurangs bord och börjat rulla ihop en cigarett.
Restaurangen var stängd, och på grund av coronasituationen var det inte tillåtet att vistas i
köpcentrumet förutom då man besökte affärerna. Manuel hade uppmanat mannen att lämna
området, och som svar hade mannen uppgett att han rullar sin cigarett till slut och går sedan.
Manuel fortsatt med att befalla mannen att lämna utrymmet, därtill mannen hade svarat med
att Manuel ska hålla käften. Manuel hade upplevt dagen särskilt utmanande och fast han
vanligtvis hade tålamod för sådant käbblande hade han ”tappat nerverna” och scenarion hade
slutförts med att Manuel hade gripit mannen i hans jacka och lett ut honom. Dagen efter
återvände samma man till köpcentret.
…jag berättade om det där fallet då det hade varit en dålig dag och sen, så,
framskred åtgärden sådär lite otypiskt för mig, lite sådär raskare, och nästa dag
sedan – så kom samma polaren igen på besök till köpcentret och – igen, på

grund av samma skäl, gick jag sed för att avlägsna [honom], men då sen så
stack han helt med att uppmana sen, så att jag, inte liksom behövde använda
tvång men – tja, personen i fråga stannade sen utanför och jag stannade där sen
för att lite, liksom, vakta att polaren inte kommer in mera, så – han visade sen
en strupslitsgest!
...och i det skedet gav jag honom en sådan hän kroppslig, tja, gest, att jag
faktiskt drog handskarna på och började gå lite hastigare mot ifrågavarande
person och polaren satt ju i väg i halvsprång och, så där – med samma skriker
han åt mig att ”satans skitstövel, kom inte närmare!” och jag går emot honom
– min avsikt var aldrig att liksom anfalla honom, utan jag försökte, liksom,
skapa det att jag är seriös och om du nu inte sticker så går det här sen... Att i
princip, med det där andras – men sen kom det här, så att säga, verbala
maktbruket och jag skrek åt honom att ”om jag ser ditt ansikte idag så sliter jag
ditt huvud loss!” [båda skrattar]
…inte vet jag om det gick så men kanske känslorna kom lite på ytan; att samma
polare som sen igen visar sig – att sist käbblade han att ”håll käften” och nu
visade han en strupslitsgest, så kanske de där känslorna lite på det sättet – men
inte har jag något att jag skulle ha anfallit honom och tryckt mot en vägg och
vridit på armen, utan för mig så kommer det dylika, att sen skriker jag lite, lite
så att säga oprofessionella meningar...
Manuels handlingsstil var visserligen påverkad av känslor i berättelsen ovan. Fast det var
frågan om en negativ känsla, ilska, hjälpte det honom att utföra sitt arbete. Hade hans
handlingsstil varit mindre aggressivt, kunde han ha riskerat förlora sin trovärdighet. Manuel
tillämpade sin kommunikationsstil till motparten med att besvara hot som var riktat mot
honom med att dra på sig handskar och ta hastiga steg mot målpersonen, vilket hade haft den
önskade effekten.
Jag frågade Manuel även om han hade någonsin gjort kroppsligt övervåld, därtill han svarade
att det inte hade skett. Han tillade att han annars också har hamnat i mycket få konflikter
som lett till fysisk ingripande. Han hade dock hört om kollegor som, enligt hans egen

bedömning, hade gjort övervåld. Vi pratade om situationer där fysiskt våld är legitimt och
var gränsen mellan legitimt våld och övervåld går.
(Intervjuare). Såja. Jag ska hoppa till en sådan hän lite konstig fråga: är våld
som görs av väktare alltid befogat?
(Manuel). [Road] Absolut inte!
(Intervjuare). Varför? Och varför inte?
(Manuel). [Förbryllad] Våld som görs av väktare?
(Intervjuare). Jag pratar här om våld som över – liksom. Inte onödigt våld,
för att på sätt och vis är det ju våld när du tar fast i någon och för dem – liksom
avlägsnar. Du ingriper ju i den andras kropp där.
(Manuel). Förstås.
(Intervjuare). Det är våld, och sen finns det, lagen som ger – liksom det
rättmätigas, men liksom, var går gränsen i princip, att är det alltid gränsen som
lagen ställer eller använder man på något sätt sitt eget omdöme?
(Manuel). Absolut enligt eget omdöme och jag förstår kanske i princip vad du
är ute efter, liksom ett exempel kunde vara att du avlägsnar en polare och dom
har till början fast gjort lite motstånd och du hamnar sen greppa tag i dom fast
med en transportgrepp17 – sen byter du fast till en kontrollgrepp18, men sen
efter att motståndet i princip upphör och kunden på sätt och vis resignerar och
går där snällt och säger att han lämnar området så vet jag att i det skedet kan
de där känslorna för somliga påverka på det sättet att ”den där polaren satt
emot” så i det skedet skuffar man till eller vrider ännu lite fast man inte skulle

17 Fin. Kuljetusote, egen översättning. Ofta smärtsamt grepp för att transportera en person som gör eller har
gjort motstånd.
18 Fin. Hallintaote, egen översättning. Ofta smärtsamt grepp för att hålla en person som gör eller har gjort
motstånd på plats, ex. på golvet.

ha någon, liksom, anledning till det, att det – absolut inte! – Och naturligvist
ska man alltid komma ihåg att, liksom, det kommer nog alltid sådana
situationer emot där man upplever att ”den där är nog en skitstövel” och ”han
ska få en liten påminnelse”, men – man borde komma ihåg det sen att vi jobbar
här trots allt och det finns noggranna regleringar och lagar vilka på sätt och vis
ger oss rättigheterna att göra dom [åtgärden], så det där är igen inte – man
borde alltid minnas att åtgärden borde vara befogade, att – för mig själv
kommer jag inte ihåg att jag skulle ha råkat ut för sådana situationer att man
skulle i princip ha använt – övervåld för att där skulle ha varit någon skitstövel
eller sådant, att jag själv...
K: Har du sett någon göra det?
M: Det har jag. [Igen, saktare] det har jag.
K: Berätta mera om det.
M: Nå just dom här situationerna där någon har – i princip, man har gripit
någon och polaren har gjort motstånd och sen har man slagit handbojor på dem,
fört i marken och sedan i det sammanhanget tryckt lite hårdare med knän på
någon ömmare plats eller vridit sen armleden lite häftigare, så det här... Alltså
helt enkelt därför att man vill på sätt och vis påminna att ”varför måste du”
men nej, de [dåd av övervåld] är aldrig motiverade och så där, så dom är rent
våld sedan. Jag ser inte gott på sådant och jag går inte själv – jag har aldrig gått
med på det att – förstås, som jag sa, så är de där situationerna [som kräver
våldsam ingrip] så sällsynta för mig så att jo, har inte haft ens behov till sådant,
men jag har alltså sett att man har – att man har gjort övervåld.
K: Och det har berott helt enkelt av att den här – den här säkerhetspersonens
egna – eller av deras upplevelse om situationen, att dom var irriterade...
M: Jo, just det. Och det har - jag har också hört om grejer att man på sätt och
vis i någon – att man har fört [någon person] till en servicekorridor och där lite,
så att säga, läxat upp dom. Att i princip har åtgärden varit ursprungligen rätt,

att man har gått och avlägsnat och de har gjort motstånd och sen så... Det har
gjort utförandet av åtgärden befogat men att sen har man som en påminnelse
gjort övervåld.
STOLTHET
Respondenterna frågades också om hur de upplever stolthet och känslan om rättvisa och hur
det påverkar deras arbete. Ingen av de fem respondenterna upplevde att de haft problem med
stolthet, inte även då en kund betedde sig förnedrande mot dem med till exempel genom att
skälla på väktaren. Gemensamt till somliga var dock att de haft en större ego som yngre och
nya väktare. Jyri beskrev stolthet som ihärdighet som skymtades i hans tidigare kommentar
om fallet där han hade ont om foten men vägrade visa det för omgivningen.
(Jyri). Stolthet åtminstone - det har kommit fram i språngsituation eller sen
helt då man brottas att “fan heller, jag blir nog inte en tvåa här”. Att fast det
hur skulle ta ont eller kännas att man inte just nu skulle ha lust så kröker man
ändå för att... Stolthet kommer fram där, att man inte vill – om man har engång
gått med i leken så leker man till slut, man vill inte bli tvåan.
Förutom förhöjd prestationsförmåga i arbetsuppgifter har stolthet inte numera haft negativ
påverkan på handlingen hos mer erfarna väktare. För Vladimir har stolthet betytt ett större
ego, vilket menar hög uppskattning av sin position som väktare och mer aggressivt bruk av
auktoritet som denna position skänker. Han berättade att han inte tar någon förställning till
kunden numera, utan bemöter kunden enligt deras beteende med en “jag är snäll mot dig,
var du snäll mot mig” -mentalitet. Trots det är stolthet något som fortfarande långt styr
väktares handling, som Jasmine poängterar nedan.
(Jasmine). ...du går och utför ett uppdrag, du har bestämt dig att “hej, den där
typen måste nu sticka” så det att du slutför uppdraget hänger ofta på stolthet,
att du har bestämt dig – speciellt då du har redan berättat åt målpersonen att
“hej, du måste fara nu” oavsett hur mycket dom ältar att “ids nu inte” och “kan
vi nu inte” så nej, det kan vi inte. För att i så fall försvinner bottnen på allt det
jag sagt och gjort. Om man liksom... Återtar beslut som man redan fattat.

(Intervjuare). Hurdana följder skulle det ha för en själv och omgivningen om
det skulle hända?
(Jasmine). Ja, det beror ju mycket på situationen men nog skulle man säkert
tänka att “är jag inte här för den här sakens skull?” Att nu gjorde jag inte mitt
jobb eller att jag inte lyckades i mitt jobb så väl som jag hade tänkt.
Stolthet uppfattades som ett förstärkande attribut som går hand i hand med trovärdighet. Det
uppstod i form av professionell kompetens vilket kom fram främst under intervjun med
Manuel som betonade på hur viktigt det är för väktare att kommunicera med omgivningen
om att man tar sitt arbete på allvar och ”bär uniformen med ära”. Enligt honom, behöver
väktaren inte vara stor och stark, men det är viktigt att se skarp och anständig ut och ha ett
gott självförtroende som strålar ut till omgivningen.
En dag kom en yngre man, Tomas, någon som precis hade blivit myndig
och fått sitt väktarkort, för att bekanta sig med uppdragsobjekten och
potentiellt arbeta där i framtiden - ifall han utförde testet väl. Vi hade
upptäckt att det lättaste sättet för nya väktare att bekanta och vänja sig
med arbetet och den nya arbetsmiljön var att utsättas för så många olika
arbetsuppdrag som möjligt. Tomas såg ut som vem som helst i hans
ålder, och fast han betedde sig lugnt kunde man spå ivern för aktion i
honom.
Jag fick strax under eftermiddagen besked via walkie-talkien om att
några ungdomar hade samlat sig i affärens restaurang och höll oljud
där utan att de hade handlat i själva restaurangen. Enligt reglerna var
restaurangen avsedd enbart till betalande kunder, och därför skulle
ungdomarna avlägsnas, vilket var en mycket vanlig händelse under den
tiden jag arbetade där. Restaurangen var i andra ändan av huvudgången
från vårt kontrollrum där vi tillbringade mestadels av vår tid. Vi gick ut
på gången med Tomas och mot restaurangen, mitt på gången så synligt
som möjligt eftersom jag ansåg det hörde till att göra sitt närvarande
bekänt av personalen och kunderna. ”Du får sköta om pratandet” sa jag

till Tomas, vilket han bejakade till. Vi hörde ungdomarna skrika och
skratta redan en god bit innan vi fick syn på dem. När vi närmade oss
dem såg vi att det var en grupp på cirka fem tonåringar.
Jag hade själv utvecklat ett artigt och vänligt sätt att förklara varför
ungdomen måste lämna restaurangen, och ifall de inte lydde skulle jag
föreställa mitt ärende med ett strängare uttryck. Därför blev jag
överraskad när Tomas, så fort han fick syn på ungdomen, utbrast med ett
aggressivt ton ”dra åt helvete härifrån!” och började schasa barnen i
väg, viftande med sina händer. Hans kraftiga handlingssätt orsakade
lindrigt motstånd i form av klagomål, vilket Tomas fortsatt bryta med
aggression. Ungdomen lämnade restaurangen, dock med en negativ
upplevelse om väktare, något som jag alltid försökte undvika för att inte
kasta smuts på hela branschen – och inte var det ju vänligt mot
ungdomen heller.

SPÄNNING
Förutom att Tomas verkade ha stark arbetsdrift antar jag att han också spände sig, vilket i
sin tur kom fram med genom en onödigt aggressiv handlingsstil. Det var svårare att gräva
fram känslor hos mer erfarna väktare, eftersom de upplevde det svårt att identifiera och
uttrycka sina känslor. Jyri berättade att känslor som spänning hade domnat under de många
åren han arbetat. Han och andra respondenterna ansåg trots allt att spänning var viktigt i
skyddandet av väktarens egen kropp.
(Jyri). Neej, nog har det, det har nog blivit mindre från det när man var yngre
att inte går det – man får egentligen säga vad som helst till mig – ropa eller
säga – så det rör mig nog inte numera att... Och på ett visst sätt har man blivit
kall, speciellt i vårdvärlden när man har sett allt möjligt, vet du – så inte
numera, om någon nu rakt sagt fast hoppar från ett tak och smäller på marken
så inte mistar jag sömnen eller går min kropp i lås. Att, man har bara på något

sätt blivit avtrubbad – avtrubbad och så har man sett de där situationerna, så
man fryser inte i sådana situationer varken i sinnet eller kroppen.
De identifierade känslorna blev få – vi diskuterade närmast empati, ilska och spänning, men
det blev klart att känslor var viktiga i arbetet. Den egna kroppen och hälsan var något de
intervjuade väktarna måste ta i beaktande i situationer där kroppsligt våld var överhängande.
Alltid kan väktare dock inte rå för hur en situation utfaller. Det kan hända på grund av att
situationen har överraskat väktaren eller att hen inte har förväntat sig våldsamt motstånd.
Jyri ansåg att ”avtrubbade” känslor ställde också till problem då de påverkade
självbevarelsedriften. Jyris och min diskussion fortsätter som följande. Vi hade precis pratat
om hur rutiner i väktararbete kan vara farliga.
(Jyri). Nåjo... Det gick ju så för mig några år sen att jag avlägsnade en hamppi,
[namn], från [bevakningsområde] och det slutade ju till sist och slut med det
att hen gjorde motstånd till avlägsnandet och flög sen på mig och jag var inte,
som jag hade sagt - “Jag går och sköter om det där” jag bad inte ens mitt par
med, att jag kan sköta om det där så de behövs inte... Men sen när det gick till
brottning, så det var inte heller så vackert det. Det gick inte så fint som jag
hade planerat och min hand for ju – alltså mellanhandsbenet bröts.
Som i vinjetten om min första gripande brukar känslan av rädsla och spänning härstamma
från oerfarenhet. Jyris fall, i kontrast, blev omvänd då Jyri förväntade sig att situationen
skulle spelas ut på samma sätt som tiotals gånger tidigare. Han kände ingen rädsla eller
spänning, vilket till sist och slut ledde till att han blev överraskad och bröt ett ben i sin hand.
Scenarion är inte unikt. Jasmine hade varit med om något likadant:
(Jasmine). Vi var på uppdrag att gripa en individ som återigen hade blivit
skyldig till snatteri – och, det var faktiskt en bekant person, och vi hade inte
tidigare haft några, liksom problem med honom i gripanden, att han hade
förhållit sig mycket väl och sakligt [suckar djupt] Jo. Sen hann [kollegan] först,
om jag minns rätt, till honom när han gick över kassalinjen och till
parkeringshallen och de pratade sen där och han hade fortfarande – alltså hela
tiden även i det här skedet - handen i fickan, ooch, sedan kom jag med i

situationen och sedan så, diskuterade vi där en liten tid att ska vi gå och utreda
det här ärendet tillsammans eller inte - nå, till slut var han sådär att “jo, vi går
bara” och vi gick sedan där genom hela parkeringshallen till andra ändan, och
inga problem, att medsamma småpratade vi där helt sådär vanligt och – sedan,
just innan vi steg in i entrén, så grävde han fram handen från fickan och han
hade någon rysk pepparspray i den och han sprayade först [kollegan] i ansiktet
med den och kollegan föll ju ur leken där i det skedet och när jag hann begripa
vad som händer så var mitt första reaktion att gripa tag någonstans på honom
och sedan hade jag spray i ansiktet i något skede och sen dansade vi där med
honom en stund och – jag kunde ju alltså inte se något alls för han sprayade ju
mig tre, fyra gånger sådär fast jag försökte vända huvudet bort och annat.
Sedan till slut – tappade han sprayen och sen – han hade en ryggsäck och
någon tjock jacka - så lyckades han ömsa sig ut ur sin jacka så att den och
ryggsäcken blev i mina händer och han sprang i väg, men [road] varorna fick
vi tillbaka!
Spänning ansågs vara ett tvåsidigt mynt bland respondenterna. Som värst kunde känslor av
rädsla vara motverkande med att väktaren blev alltför nervös och kunde inte tänka och
prestera som situationen krävde. Å andra sidan om man blev allt för van med rutinuppgifter
kunde det vara skadande – till och med farligt – att träda in i situationer utan att känna någon
spänning alls. I nödsituationer då exempelvis brand eller hjärtattack påträffade måste man
dock kunna hålla sig lugn och klarsinnad, men också passligt alert så man arbetade effektivt.
Att uppleva spänning ansågs viktigt vid allvarliga eller hotande situationer oavsett hur länge
man hade arbetat som väktare. Alltid motsvarade dock inte sinneställningen situationens
allvar, vilket kunde leda till misslyckandet av uppdraget eller till och med skador. Spänning
ansågs vara oundvikligt under första åren som väktare, och fast alla respondenterna svarade
att det fortfarande upplevde spänning i hotande situationer, var det något som man blev van
vid.
(Manuel). Nåjo, säkert har det liksom – hur borde jag formulera det – det är
säkert både bra och dåligt [känslor i väktararbetet]. Att liksom – jag kan nog
själv säga att det här jobbet har nog hårdnat mig på sitt sätt, att kanske det där

att medlidande och spänning så har försvunnit jämfört med första åren, att inte
har jag heller – man minns då i början när man tog någon fast så nog var det
spännande. Men neej, nuförtiden går dom så rutinmässigt att det är liksom en
rutinprocedur att man spänner sig inte på det viset, och nog säger jag att
givetvis måste man hålla i åtanken en sådan självbevarelsedrift sen när nuförtiden vet du inte, eller jag menar att så många bär på sig tillhyggen och
springknivar att absolut måste man förbereda sig att dom finns men nog har
jag själv också märkt att mina egna, liksom, ingripande i situationer är ibland
så, i princip avslappnade och så, att man kunde till och med säga att de uppger
en liksom överraskningschans att om någon skulle bestämma sig att dra fram
en kniv så vet jag inte om jag skulle vara färdig - liksom till att nu flyger han
på mig, att kanske har sådant [tänkande] lite försvunnit från det, att å andra
sidan säger jag nog att det hör till i arbetet och sådant ska alltid kommas ihåg.

DE FEM SINNENA
Förutom för att förnimma den sociala dimensionen, använder väktare sina kroppar för att
känna av den konkreta verkligheten. Jag ställde frågan till respondenterna om hur väktare
använder de fem sinnena i sitt arbete och fick diverse svar. Exempel på användning av
synsinnet var lättast att komma på för respondenterna. Främst användes synsinnet för att
iakttaga målpersonernas sinnestånd; om de beter sig normalt, om de är rädda eller aggressiva,
lugna eller upphetsade, hur många de är och så vidare. Syn var det primära sinnet för
bevakning med kameror, och Jasmine berättade att hennes ögon hade finslipats till att spå
misstänkta även med en kort blick.
Hörselsinnet upplevdes viktigast i växelverkan med kunder, för att till exempel allra först
bedöma deras sinnestånd och nykterhet. Vladimir berättade att han lätt hör vad en persons
modersmål är om de bryter på finska. I väktararbetet brukade han snabbt byta till ett språk
som är lättare för kunden för att underlätta växelverkan. Ifall kunden var orolig eller inte
samspelade kunde bytandet till ett annat språk lugna ner kunden. Hörselsinnet användes

också då väktare fick besked om brand eller brottsalarm på en lokal och väktaren skulle
utreda om någon otillåten var på plats.
Känselsinnet diskuterades i sammanhang med en situation där jag och Jasmine jobbade
tillsammans. Vi hade precis gripit en misstänkt i bevakningsområdets parkeringshall och
förde honom mot cellen. Vi gick på tremanhand, jag på vänstersida om den misstänkta och
Jasmine tätt intill på högersida. Jag höll inte fast i den gripna för att jag inte ansåg det var
behövligt då han betedde sig lugnt, och för att lättare öppna dörrar och bemöta folk som
kunde stå i vägen, medan Jasmine höll honom lätt i armen. Så fort vi kom in i
bevakningsområdets hall vände den misstänkta hastigt om sig och försökte slita sig loss ur
Jasmines grepp.
(Jasmine). Precis sådana gripanden är just svåra för du – den där situationen
verkar som om det skulle vara helt ‘fine’ för pokan19 att dom har nu åkt fast,
allt är OK, vi går och reder ut saken, men sen när dom kan liksom – men sen
när du inte nödvändigtvis får någon slag av signal om att dom sen också tänker
fly... ...vi hade ju inte en enda aning om att han tänkte fara därifrån... ...Det har
säkert kommit under årens lopp att om polaren verkar som – jag vet inte hur
jag skulle kunna beskriva det [road] hur jag skulle kunna särskilja dom här
typerna till vem som verkar som dom skulle kunna kuta och vem som inte.
Incitamentet till att hålla fysiskt fast i en misstänkt kommer också från att det gör det
ytterligare lättare att observera den gripna med känselsinnen.
...du behöver inte klämma dom eller på något sätt ta dom i ett kontrollgrepp utan om du har så där lite kontakt fast dit i deras armbåge eller underarm, så
känner du det så fort om de gör nån rörelse att du hinner reagera till det
snabbare än om du inte håller fast.

19 Fin. Poka, väktarslang för en gripen misttänkt.

Att upptäcka onormal lukt var ofta det första tecknet på att något avvikande pågår och måste
undersökas. Lukter och dofter signalerar väktaren om faror som brand eller söndriga
maskiner. Även människornas lukt berättade mycket för väktaren om vilka de umgås med.
(Vladimir). Jag hade en bra situation. Ute, I en viss butik, började dom
dra [började det lukta] sådana speciella gaser, och jag började lukta på
det och ringde nödcentralen och dom sa att jo, de är giftgaser, evakuera
butiken... ...tack vare mitt luktsinne fick jag situationen under kontroll;
med det märkte jag att en maskin var sönder och läckte gaser och jag
luktade detta.
(Jasmine). ...om lukt kommer jag närmast på kanske något sen om man
har narkotikamissbrukare eller något sådant, så av det skulle det säkert
komma – om man har rökt något – lukt. Men sen en annan sak som jag
tänkte på är att någon gång till exempel om man har gått och kollat
provrummet efter någon, så när du går in i provrummet, så kvarstår den
där människans lukt där, så om det luktar av någon... – Hamppi, så där
kommer en liten förnimmelse att okej, här kan nu vara något. Att kanske
det inte är en vanlig kund.
Enligt Jasmine blir intuition i form av aningar och förnimmelser noggrannare i samband med
arbetserfarenhet. Under är en berättelse om tiden jag inte ännu fullständigt litade på min
intuition.
Jag var positionerad i en affär där väktare inte har skilda utrymmen för
monitorering av bevakningsområdet, utan våra arbetsstationer var
ställda direkt bredvid ingången i ett trångt utrymme mellan
ytterdörrarna. Avsikten med detta var att anmärka besökare om att
lokalen var bevakad och att säkerhetspersonal var närvarande. På
stationen hade vi ett bord med en monitor som var kopplad till affärens
bevakningskameror och arbetet själv bestod främst av övervakning med
dem samt patrullering till fots. Denna lilla arbetsstation hade ingen stol,
eftersom det skulle sända en oönskat avslappnad signal åt kunderna som

omedelbart bemöttes av väktaren så fort de trädde in. På varma
sommardagar blev stationen obehaglig att stå vid på grund av flera
stycken fönster och fönsterslagna dörrar som släppte det heta solskenet
direkt på stationen. Dessutom gjorde väktaruniformen - en skjorta av
grov textil, mörka cargobyxor20 och tunga militärkängor inget för att
hjälpa uthärda hettan. Affären var också relativt lugn då dess utbud på
produkter som var specialiserade i friluftsliv och sportredskap inte
lockade några alkohol- eller narkotikamissbrukare. Systemet för att
operera kamerorna var mycket klumpigt och trögt att använda och var
inte särskilt nyttigt då akut följande av en person skulle utföras eller
historiska inspelningar beaktas. Dessa faktorer, samt faktum att jag
arbetade ensam, ledde till att jag föredrog att patrullera omkring i
affären, diskutera med personalen och i synnerhet kontrollera
omklädningsrummen eftersom det oftast var där som stölden utfördes på
grund av att kamerorna inte var riktade in i rummen.
En dag, ungefär halvvägs på min arbetstur, märkte jag två män i affären
genom kamerorna. Jag kunde inte medvetet påpeka vad det var i dem
som fångade min uppmärksamhet; de umgicks inte sinsemellan, inte
heller gick de nära varandra eller annars verkade vara bekanta till
varandra. I efterhand tänkt hade de flera gemensamma drag som måste
ha fått mig förnimma att det var något skumt med dem. Båda var i
ungefär samma ålder och bägge två bar på sig duffelväskor. Det var
svårt med det tillgängliga bevakningssystemet att hålla öga på både och,
och jag beslöt mig att följa bara den andra. Han gick en tid mållöst från
ena klädselavdelningen till den andra utan att ta några produkter med
sig, och fast inget direkt antydde på att de hade avsikter för odåga hade
jag mina misstankar. Strax tog mannen jag följde en blå skjorta, lade
den i handlingskorgen och tog vägen mot omklädningsrummen. Han kom

20 Eng. Cargo pants, Fin. Reisitaskuhousut. Hållbara byxor likt dessa i militären med flera fickor.

strax ut utan skjortan och fortsatt gå längs gången mot utgången. Så fort
mannen hade gått tillräckligt långt från omklädningsrummet att jag
kunde smyga in obemärkt av honom gick jag in och hittade skjortan
hängande inne i hytten. Om den inte ha varit där inne, hade jag haft skäl
att misstänka mannen för att ha stoppat den i sin väska. En aning
besviken men också lättad gick jag tillbaka till min arbetsstation, följde
efter de båda männen en liten bit och beslöt mig sedan att ta en
kaffepaus för att slippa den obehagligt heta och obekväma
arbetsstationen.
Efter att jag återvände från kafferummet till min arbetsstation kom en
arbetare från klädavdelningen till mig med näven full av larmpluppar
som blivit slitna från klädprodukter. “Hittade dem i
omklädningsrummet” berättade hon. “Var då?” frågade jag, förvirrad,
då det slog för mig att det måste ha varit männen jag följde men kunde
inte pussla ihop hur de hade lyckats med stölden. “De var inne i en blå
skjorta”. Jag granskade igenom inspelningarna och det kom fram att
medan jag följde ena mannen, hade den andra i förväg fört kläder in i
provhytten. Jag, som följde första mannen, såg inte detta. Det enda jag
märkte föras in var den blåa skjortan och det var endast den jag
koncentrerade mig på. Den andre mannen med den blåa skjortan hade
gått till samma provhytt, slitit larmplupparna från kläderna, stoppat
kläderna i väskan och lämnat plupparna i den blåa skjortan. Jag begick
ett misstag när jag inte kontrollerade skjortan noggrannare då jag
hittade den i omklädningsrummet - hade jag strukit den med handen
kunde jag ha upptäckt larmplupparna och kunnat omedelbart gripa
mannen misstänkt för skadegörelse och försök av stöld.

GÖR DET MED STIL
Hittills har jag studerat hur kroppen kan användas för att ta emot information med känslor
och de fem sinnena. Informationen styr hur väktare manipulerar både sociala och konkreta
verkligheten med sina kroppar. Hur de upplever känslor, till exempel, är individuellt;
somliga är mera ”avtrubbade”, som Jyri, och andra, i synnerhet yngre väktare, är mera
impulsiva. Också olika personlighetsdrag påverkar på hur arbetet utförs. Somliga hävdar
försonlighet i sin handling, medan andra kan vara hårdare. Väktare skapar trovärdighet både
passivt och aktivt med sin kropp. Varje väktare har alltså sin egen stil att hantera olika
situationer, och som näst vill jag studera deras motivation till den stil de har upptagit.
Respondenterna betonade på att kvaliteten på meddelandet måste skräddarsys enligt
audiensen och situationens grovhet. Till exempel om någon dricker alkohol i
bevakningsområdet, vilket är förbjudet, bör man först anmana personen från göra det. Ett
vänligt sätt fungerar till att börja med. I fall där målpersonen gör passivt eller verbalt
motstånd måste också kroppsspråket anpassas med exempelvis att höja på rösten eller att ta
ett steg mot målpersonen. Att dra på sig handskar ansågs också skicka ett kraftigt
meddelande till en icke-samspelande individ om att väktaren förbereder sig för fysiskt
ingrepp. Till näst, innan vi träder över till resultatdelen, vill jag vidare analysera en
respondents, Manuels, stil. Under är en berättelse som jag råkade vara med om under studien.
Jag hade kommit överens med en gammal arbetskompis, Manuel, att jag
intervjuer honom en dag efter hans arbetsskift som han skulle avsluta
klockan 15.00 på eftermiddagen. Jag beslöt mig att i förväg besöka hans
arbetsplats, ett köpcentrum där han nyligen blivit säkerhetspersonalets
förman. Jag lämnade bilen i parkeringshallen som låg under
köpcentrumet och tog vägen upp längs rulltrappan. När jag steg in i
köpcentrumets huvudgång fick jag genast syn på Manuel som höll på att
skuffa köpkärror till deras plats. En man i en blå blus stannar honom
och de byter några ord. Jag närmar mig dem och hör att mannen pratar
belåtet åt Manuel. Manuel berättade senare att mannen i fråga var
köpcentrumets chef och att han varit mycket nöjd med

säkerhetstjänsterna efter att Manuel hade fått förmanspositionen. Jag tar
några bilder på dem och efter att chefen har gått hälsar jag på min
kompis. Jag retas med honom om att skuffa kärror, något som hör till
väktararbete på de flesta bevakningsområden, men som flesta väktare
och ordningsvakter upplever som förnedrande. Han förklarar att det
faktiskt inte hörde till hans uppgifter på köpcentrumet utan att han
hjälper till frivilligt.
Medan vi diskuterar märker jag att han plötsligt lägger handen på
tangenten på sin radiotelefon och börjar diskutera med någon annan.
Något har hänt. Han förklarar för mig att han fått besked om någon som
knarkar i centrumets toalett och ber mig vänta medan han går och sköter
om saken. Jag följer med blicken när han går lugnt mot toaletterna och
drar handskar på sig på vägen – ett tecken om att bereda sig för fysisk
ingrip. För att låta Manuel utföra sitt arbete i lugn och ro ids jag inte
följa honom med till toaletterna. Till sist och slut blir jag överkommen av
nyfikenhet och beslutar mig gå in i toalettrummet för att samla empiriskt
material.
En liten gång som gör en nittiograders kurva leder till wc-utrymmen. I
kurvan står två väktare och tittar in. Några människor passerar dem
utan att lägga desto mer märke till väktarna. De står avslappnat, Manuel
med båda händerna vilande på redskapsbältet, övre kroppen lätt lutande
mot gångens vägg och hans partner med ena handen på redskapsbältet
och den andra armen hängande bredvid sin kropp. Jag passerar dem och
går in i utrymmet. Situationen tycks vara lugn då väktarna varken pratar
sinsemellan eller försöker hindra folk från att träda in eller ut ur
toalettutrymmen. Det är trångt, med tre hyttar på högra sidan,
lavoarerna på vänstersida och tre pissoarer vid väggen längst borta. Två
av hytterna är ockuperade, samt vänstra och högra pissoaren längst bak.
Mittersta hytten är öppet och en man håller på och packar upp där
medan han mumlar och svär för sig själv. Mannen är skallig, har ett

skägg och bär på sig en ryggsäck. Jag går förbi honom till den mittersta
pissoaren som är ledig, och köar därefter med andra männen till
lavoaren för att tvätta mina händer. Utrymmet är så litet att man kan
knappt hålla en meters avstånd från andra. Mannen i hytten mumlar och
svär för sig själv fortfarande medan jag passerar honom igen för att
komma ut. Väktarna står fortfarande i samma poser och väntar lugnt att
mannen har packat färdigt utan att reagera till hans klagande.
Jag stiger ut ur utrymmet och väntar utanför. ”Är det kö?” frågar en
man med en rullator. ”Nej, stig in bara” svarar jag, och tänker genast
för mig själv om det var dumt att säga eftersom det var för trångt inne
för en rullator med två väktare och deras kund som håller på med sina
grejer innanför. Strax kommer målpersonen ut och lämnar centret.
Manuel stiger ut och märker mannen med rullatorn och hälsar på
honom. ”Ser du, hur går det med dig?” frågar han. De tycks vara
bekanta från förut, och jag läser av situationen att det är en annan så
kallad osocial som väktare brukar kalla missbrukare och dylika individer
till. ”Jag har brutit båda benen” svarar mannen med rullatorn. ”Det är
nog hårt det” utbrister Manuel ironiskt, men mera för sig själv än
mannen, medan han lämnar toalettutrymmen.

Väktarna kommunicerade inte med sina kroppar endast till målpersonen utan också den
övriga omgivningen. De skapade en lugnande atmosfär med att stå avslappnat och vänta
tålmodigt medan målpersonen samlade ihop sin egendom. Hur man sköter om ett sådant fall
bestäms av enstaka väktare. Det finns alltså inga rådande protokoll om hurdan ”stil” man
använder i utförandet av arbetsuppgifterna, förutom principen om minsta olägenheten.
Måhända att någon annan skulle ha hindrat inträdet till toalettområden av nya besökare tills
missbrukaren hade blivit avlägsnat. Kanske någon tredje hade hjälpt dem packa, och en
fjärde fört personen ut med våld. Efter händelserna bad jag Manuel utveckla hur de hanterade
situationen.

(Manuel). Inte var det ju... Jag har ett sådant tankesätt där att – somliga går
alltid... Tja, och uppger orsaken [till avlägsnandet] och går och öppnar dörren
och avbryter vad de håller på med men vad kan du mera göra om han har redan
påbörjat [injekterade av narkotika] så. Låt honom sköta det så att säga till slut
sedan och se till att [de] städar efter sig att dom inte lämnar några blodiga
lappar eller nålar sedan och... Bär dom bort därifrån att dom sen inte blir där
och ligga för andra kunderna och lämnar sedan, att. Vad är det i princip – i
praktiken var åtgärden att vi övervakade att han lämnar utrymmet och som sagt
inte lämnar något obehörigt dit.
(Intervjuare). Ni hölls, liksom, nära den här personen. Ni övervakade faktiskt
hans – ni hölls i samma utrymme... Gjorde du något medvetet på sätt och vis
med din kropp eller vad, liksom, gjorde du med, dig själv, i princip?
(Manuel). Nå. Vi säger så att jag har personligen den [stilen] att jag alltid
försöker göra situationen, i synnerhet när det är frågan om dylikt som inte
kräver så kallade fysiska åtgärd att man borde ta och avlägsna med transport –
kontrollgrepp eller så, så jag försöker skapa en så avslappnad stämning som
möjligt. Att jag är själv ganska lättsamt där och försöker ge en sådan bild att
jag är avslappnad – naturligvist skall man vara, liksom, strikt, att det när man
utför något sådan hänt och man har beordrat dem att avträda och så, så med det
skall man hållas, men inte gör jag det på något sådant sätt att ja skulle stå där
– gå helt framför ansiktet på dem, så att säga... Att jag försöker skapa den
[stämningen] som ganska lättsam att med det upplever jag avviker att onödigt
provocera situationen att inte är det heller, liksom - Vi säger så här att han blir
inte extra uppbragt, eller så går det smidigare för båda sen att... Det har alltid
varit mitt, liksom, vana att jag försöker med mitt eget kroppsspråk skapa
liksom en lugn och kundbetjänande stämning.
(Intervjuare). Där hade ni ju i princip alla skäl att ta honom fast i nacken och
kasta åt helvete därifrån... I praktiken.
(Manuel). Jo, japp, och säkert skulle många ha gjort det också.

RESULTAT
Som det nämndes i inledningen förblir studiens resultat beskrivande snarare än definierande.
Meningen har varit att belysa hur väktare förhåller sig till sina och andras kroppar, hur
väktare använder sin kropp och hur väktares handlingar påverkas av känslor. Jag har
dessutom gått under ytan på organisationskulturen för att förklara rådande attityder i
branschen. Resultaten byggs på intervjuer med fem (5) väktare och mina egna upplevelser.
Samplet förblev homogent eftersom alla respondenterna var utbildade, erfarna och de
arbetade i samma stad och delvis på samma bevakningsområden. Empirin representerar
alltså en försvinnande andel av säkerhetspersonalen i Finland. Däremot har studien
reproducerbara resultat om användning av kroppen. Jag tror attribut som trovärdighet
förknippas med väktararbete universellt. Den främsta anledningen till våld är högst
antagligen likadana oavsett vilken övervakningsorganisation studeras. Med detta refererar
jag till motpartens vilseledande beteende och medvetna brott mot reglerna, vilket väktare
upplevde speciellt frustrerande. Också kundgruppen där brytaren hörde till tycktes ha
inverkan på huruvida väktare upplevde brytandet frustrerande. Jasmine berättade att man
kan gå med en lättsam attityd för att avlägsna ”hamppina” på ett visst bevakningsområde,
något hon implicerar har varit vanligt under det sista tjugo åren. Det antyder att händelsen
har blivit en norm, något som väktare tål specifikt från denna kundgrupp. Säkerhetspersonal
och deras förhållanden till övriga grupper har tills vidare inte studerats särskilt mycket inom
organisationsstudier. Denna studie för därmed fungera som en banbrytare, ett litet steg mot
en tidigare relativt okänd värld.

MEDLIDANDE MÄN
Innan någon blir fasttagen brukar händelseförloppen börja med att någon form av regelbrott
är på gång vilket upptäcks av väktaren. Detta sätter i gång en metaforisk katt och råtta-lek
där gärningsmannen försöker komma undan vilket väktaren strävar efter att hindra.
Lekmetaforen är något mycket verkligt. Det kan upptäckas genomgående i intervjuerna i
uttryck som ”spelreglerna”, “att bli tvåa” och “att spela spelet” eller ”leka leken” vilka
användes av flera respondenter. Hur exakt situationen spelas ut varierar, men ifall väktaren

vinner, slutar spelet med en klimax; fasttagande. Fastän leken avlutas, påbörjas en helt ny
typ av växelverkan.
Då de intervjuade väktarna fick svara på om empati spelar någon roll i arbetet beskrev de
situationer som ägde rum efter att någon blivit fasttagen. Väktare är förpliktade att lämna
över gärningsmannen till polisen, vilket kan innebära en väntetid från några minuter till flera
timmar tillsammans med gärningsmannen. Under denna tid förekommer Diproses (2002, Se
Pullen och Rhodes, 2014) generositet och öppenhet i händelseförloppet. Jag tror att väktare
har under denna tid möjligheten att bedöma och uppfatta sin egen och den andras
kroppslighet. Som Disprose uttryckte det, ”jag [upp]lever min kropp utanför mig själv
genom avspeglade utrymmen av den andras kropp” (Disprose, 2002. Egen översättning. Se
Hancock, 2008). Tiden med gärningsmannen kunde fördrivas genom att diskutera med den
gripna om varför hen hade begått brottet, vad hens livssituation var och till och med genom
att motivera och ge tips för livet. Växelverkan blev personlig efter att ”leken” var slut och
rollerna och identiteten som bägge partier burit på sig delvis kunde kläs av. Saknandet av
rollerna gav utrymme för öppenhet och generositet. Då var det till exempel ett lämpligt
tillfälle att be om ursäkt för att av misstag ha generat den fasttagna vid kassan.
Erkännandet och uppfattandet av den andra genom hens kroppslighet måste dock vara
ömsesidigt. En mängd faktorer som kom att styra hur situationen utföll slogs på omedelbart
då växelverkan mellan väktare och målpersonen startade. Om brottet var lindrigt och
personen betedde sig väl och tydligt gav uttryck för att hen ångrade sig eller skämdes, kunde
hen komma undan med en muntlig uppläxande, även om hen stulit något, vilket naturligtvis
förutsatte att hen betalade stöldgodset. Mikael gav ett exempel på en äldre dam han hade
tagit fast på grund av snatteri. Damen hade gråtigt och förklarat för min kollega att hon måste
stjäla för att hon inte hade haft pengar till mat. Kollegan och polisen hade tyckt synd om
henne, och polisen hade även låtit bli att bötfälla damen. Det blev mindre för väktaren att
”städa bort”, eftersom målpersonen ”smutsade ner” mindre i den sociala dimensionen. Med
hänvisning till kroppsliga generositeten, anser jag att den andra, damen, blev uppfattad och
erkänd då hen drog uppmärksamhet till sig själv genom att uttrycka skam och ånger. Då
erkände hen sin egen kroppslighet genom gråt och vädjande och gjorde sig öppen mot den

andra, väktaren. Motsatsen kunde också inträffa: om målpersonen betedde sig dåligt kunde
väktaren uppleva att det är rättvisare att använda sig av mera kraft och våld.

HÅRDA MÄN
Väktararbetet upplevdes som mycket kroppsligt också av väktare själva. Estetiska
egenskaper som storlek skänkte väktaren fysisk kapital, vilket ansågs göra nytta i arbetet.
Fysiskt kapital i sin tur upplevdes väcka trovärdighet, vilket är en viktig resurs för väktare.
Främst betonades användningen av kroppen för att skapa trovärdighet i den socio-politiska
dimensionen. Haynes (2012) studie inom redovisning och den juridiska branschen antyder
att kroppen och kroppslig identitet upplevdes som viktiga också i andra starkt maskulina
branscher. Också de intervjuade väktarna identifierade strakt med sin kropp. De ansåg att en
skadad kropp, till exempel, sänker den fysiska kapitalen, vilket ledde till att skada eller
svaghet inte visades. Sammankopplingen mellan identitet och kroppen, vilket ansågs som
problematiskt i Haynes (2012) forskning, togs för givet av väktare. Då respondenterna
svarade på mina frågor om kroppslighet utgick de från ett antagande att kroppen annars är
’normal’, det vill säga, att den inte till exempel var funktionsnedsatt, ett antagande som är
mycket vanligt (Dale och Latham, 2015). Kroppen, dess egenskaper, hälsa, form och i
synnerhet kroppsanvändning, bestämde i hög grad hurdan väktare man var. I Haynes (2012)
studie beaktades också klädsel som viktigt, men på säkerhetsbranschen spelade klädsel
mindre roll. Detta är inte överraskande då väktare bär uniform. I stället betonades hur väktare
skall ”utstråla stolthet och självsäkerhet” med sin kropp för att skapa trovärdighet.
Fysiskt kapital ansågs alltså uppstå främst genom kroppsspråket: hur man bär upp kroppen,
och hur man kommunicerar med den. Maskulina drag skattades högt. Trovärdighet skapades
med god hållning (stå rakryggad), tydlig kommunikation (tala tydligt, höja rösten, ge
handtecken, se den andra i ögonen), samt ihärdighet (stå bakom beslut, leda växelverkan, att
inte ”ge upp”). Som negativa attribut ansågs för slö eller slapp handlingsstil, blyghet,
lågmäldhet och passivitet, vilka var oönskade drag för väktaren själv och hens kollegor. De
acceptabla egenskaperna förblir mycket homogena, medan olikhet avvisas och uppleves som
något icke-önskvärt vilket ytterligare bevisar branschens starka maskulinitet.

Vi -mentaliteten dyker upp som en form av espirit du corps, en kollektiv upplevelse om etik
som något flytande, något som upplevs och delas tillsammans mot en fientlig omgivning
(Péretzs et al. 2014). I jämförelse med AML-teamet i Péretzs et al:s (2014) studie söker
väktare stöd hos varandra inför hotfulla situationer. Skapandet av trovärdighet inför
omgivningen och andra väktare var viktigt för ömsesidig tillit. Individer som inte var
trovärdiga upplevdes som icke-ideala samarbetspartner vilka, i värsta fall, var ett hinder för
att utföra arbetet. En mindre trovärdig väktare ansågs som oförmögen att utföra självständigt
arbete eller stöda sin kollega, vilket ökade kollegans arbetsbörda.
Väktares kroppar blir romantiserade av allmänheten då merparten av avbildningarna av
väktare framhåller maskulina drag. De framställer säkerhetspersonal i kraftfulla poser
tillsammans med kraftredskap som pepparspray och batong. Romantisering och även
sexualisering syns tydligt i exempelvis bilden nedan. Samma romantisering görs inom bland
annat finska gränsbevakningen vars interna kommunikation undersöktes av Prokkola och
Ridanpää (2014). Förutom att båda branscherna är starkt maskulina, är deras ändamål
parallella eftersom bådas raison d’etre är säkerhet och kontroll.

ANVÄNDNING AV KROPPEN
Maskulinitet och dess romantisering har högst antagligen påverkan på väktares attityder till
exempelvis våld, och våld kan anses ”höra till” arbetet. Detta korrelerar med arbeten där
man utövar övervakning, som med fiskeguidernas yrke i Crawford och Dacins (2020)

forskning om våld och känslor. Fiskeguiderna var benägna att ta till våld ifall de upplevde
att motparten vilseledde dem eller betedde sig illa (ibid), en mycket vanlig händelse också i
väktararbetet. Individer som följde reglerna och normerna, bröt dem icke-avsiktligt eller
uttryckte skam eller ånger behandlades mera ödmjukt av både fiskeguider och väktare.
Vilseledande beteende ledde till ett ökat bruk av kraft, och i somliga fall, övervåld. Det som
skiljer fiskeguiderna från väktare är dock våldets legitimitet. Väktare i Finland har en legitim
rätt att fysiskt gripa tag i en annan individs kropp och bruka kraft så mycket som
arbetsuppdraget kräver (Lag om privata säkerhetsbolag, 1085/2015). Fiskeguiderna, i sin tur,
bestod av vanliga amerikanska medborgare och hade ingen sådan rätt (Crawford & Dacin,
2020). Måhända fysiskt våld anses som mer acceptabelt i övervakningsarbete (Vilket
Zimbardos berömda fängelseprov försökte bevisa) och därför blir tröskeln att använda det
lägre, oavsett om våldet är juridiskt befogat eller inte.
Förutom direkt manipulering av den fysiska omgivningen använde de intervjuade väktarna
sina kroppar till att ta emot och behandla information. Synsinnet användes intensivt till att
följa efter hur och var föremål var placerade. I sammanhang med den sociala dimensionen
användes syn- och hörselsinnena noggrant för att bedöma en persons sinnestillstånd, vilket
bidrog till att förutse möjliga alternativa utlopp i den rådande kontexten. Känselsinnet
användes i sammanhang med fasttagande för att känna efter och förutse ett eventuellt
flyktförsök genom att till exempel hålla fast i den gripnas arm. Luktsinnet hjälpte till att
upptäcka en eventuell brand och farliga gaser samt till att identifiera och bedöma en person.
En person som luktade sprit eller droger profilerades annorlunda än någon som luktade av
exempelvis parfym. Intuition, ett sjätte sinne, var något som bistod arbetet i kroppsliga
förnimmelser och plötslig klarhet. Oftast uppstod dessa i form av en misstanke vilket ledde
till att någon person blev uppföljd eller till att ett sakläge utreddes. Intuition ansågs bli
starkare med erfarenhet.
Själva åtgärden med kroppen för att utföra sitt arbete och kommunicera med omgivningen
utfördes enligt agentens egen stil. Somligas stil var våldsammare, som den unge Tomas, och
somligas lugnare som Manuels. Tydlig kommunikation ansågs som viktigt av alla
respondenterna, vilket ofta gjordes med kroppsspråk genom gester som att peka, visa och
teckna. Förutom det, ansågs det viktigt att skräddarsy den egna stilen målgruppen för att

skapa trovärdighet och utföra arbetsuppdraget. Med unga kunder kunde man vara vänlig men
strikt. Med stamkunderna (”hamppirna”) som kände till spelreglerna sades en vänlig och
avslappnad stil fungera bäst. Att misslyckas anpassa stilen till målgruppen kunde leda till
kraftigare motstånd.
Anpassning av stilen och därmed användning av kroppen blev utmanande då situationen
krävde åtgärder som inte kunde utföras på motparten. Exempelvis att avlägsna ett aggressivt
barn eller en äldre person upplevdes som svårt eftersom man inte visste hur man ska förhålla
sig till en ”avvikande” kropp. I sådana fall kan alternativen vara att antingen låta personen
fly eller använda kroppsligt våld på dem. Det första innebär att uppdraget misslyckas och
det andra medför risk för skada på den andras kropp. Kroppen hos barn och åldringar brukar
vara annorlunda då de inte tål lika mycket våld som en vanlig kropp. Våld, eller makt i någon
form, måste dock brukas för att åstadkomma ändamålet: att få kontroll över den andres
kropp.

DISKUSSION
Jag behandlar våldsamma väktare som en källa av inspiration i problemdiskussionen. Jag
problematiserar dock inte våld som görs av väktare, eftersom våld anses ”höra till” arbetet.
Tillfällen där väktare åtalas för misshandel, alltså det blir oklart om hen överskrider gränsen
till övervåld, avgörs till sist på rättegång om enstaka fall. Ett sådant fall beskrevs i
inledningen. Där förde väktaren en kvinna på marken på grund av att hon misstänktes för
snatteri. Väktaren strävade efter att få henne under kontroll, men lyckade inte genast och
orsakade smärta till kvinnan under tiden. Oavsett om händelsen juridiskt handlar om
övervåld eller inte, var situationen mycket våldsam. Studiens mening har varit att undersöka
omständigheterna som leder till sådana situationer. Det är därför också värt att
uppmärksamma att gränsen mellan våld och övervåld, åtminstone enligt en av
respondenterna, definieras enligt väktarens eget omdöme. Det framställer ett problem då
gränsen mellan våld och övervåld dras (juridiskt) efter att själva handlingen har skett, och
att innan handlingen är det väktaren som drar gränsen. De befintliga riktlinjerna är öppna för
tolkning (lagen om privata säkerhetsbolag, se nedan). En bråkig situation och häftiga känslor
kan också störa väktarens förmåga att bedöma situationer och anpassa bruket av kraft.

21.8.2015/1085 kapitel 2 paragraf 6: ”Den som utför bevakningsuppgifter ska
handla korrekt och opartisk samt främja försonlighet. Bevakningsuppgifter ska
utföras utan att orsaka större skada eller olägenhet än vad som är nödvändigt
för att uppgifterna ska kunna utföras. Den som utför bevakningsuppgifter får
inte göra större ingrepp i någons rättigheter än vad som är nödvändigt för att
uppgifterna ska kunna utföras. De åtgärder som vidtas när uppgifterna utförs
ska vara motiverade i förhållande till hur viktiga och brådskande uppgifterna
är samt till situationen som helhet.
21.8.2015/1085 kapitel 2 paragraf 17: Om en person genom att göra motstånd
försöker

undgå

att

bli

vägrad

tillträde,

avlägsnad,

gripen

eller

säkerhetsvisiterad eller flyr gripandet, har väktaren rätt att använda sådana
maktmedel som behövs för att vägra personen tillträde eller avlägsna, gripa
eller säkerhetsvisitera honom eller henne och som kan anses försvarbara med
beaktande av hur personen uppträder, hur viktigt och brådskande uppdraget är
och hur farligt motståndet är samt övriga omständigheter.”

Omständigheterna som inverkar på händelsernas framgång kan delas till olika kategorier;
subjektiva upplevelser, organisationskultur och miljö samt försonlighet. Det finns en
stolthet, en drift att ”vara väktare och göra det som väktare är menade att göra” som bidrar
till arbetsmotivationen, inte olikt från hur fiskeguiderna i Crawford och Dacins (2020) eller
brandmän i Halls, Hockeys och Robinsons (2007) studier upplevde sitt arbete. Väktare är
där för att bland annat ta fast tjuvar, skapa trygghet och uppehålla säkerhet. Svar på frågan
vad det innebär att vara väktare växlar mellan individer. Denna drift och uppfattning kan
också leda till våldsamma sätt att handla med kunder, som Tomas fall visar. Måhända att
vara väktare betyder att vara aggressiv för somliga individer. Respondenterna bekräftade att
de också varit stoltare som yngre väktare och därmed mer benägna till en mera våldsam
handlingsstil. De berättade också att repeterande störande beteende hos samma personer
väckte ilska hos väktaren och kunde leda till våldsammare handling. Övervåld kunde
rättmätigas av väktare som en påminnelse eller straff till bråkmakaren.

Mycket om hur väktare behandlar sin kund bestäms av motpartens eget beteende.
Respondenterna klädde av sig väktarrollen då kunden agerade på sätt som väckte empati och
medlidande hos väktare, men också det motsatta kunde hända. Anpassning av sin
handlingsstil till motpartens beteende framhölls av respondenterna, och också lagen
förpliktar väktaren att agera försonligt. Väktaren förblir då en passiv men reaktiv entitet i
växelverkan, vars beteende kan långt bestämmas av motparten. Att väktaren verkligen skulle
vara en passiv entitet som enbart härmar kundens beteende implicerar att allt våld som görs
till kunden är framkallat av kunden själva. I så fall sker övervåld enbart då väktaren
överskattar kraften som behövs för att bryta motstånd. Då utgår man från ett perspektiv att
våld faktiskt är något som ”hör till” arbetet.
Respondenterna beskrev sig inte som passiva, utan de försökte aktivt lugna ner bråkiga
situationer. De berättade om de diverse kommunikationstekniker de har för att kuva
motstånd, som ton på rösten och kroppsspråk. Skapandet av trovärdighet ansågs som
viktigaste förmågan av respondenterna, men väktare skolas knappt i hur man gör det (egen
erfarenhet från väktarskolning år 2015). Respondenterna beskrev endast vagt hur de tar
fysiskt fast någon, hur de för en person i marken eller hur de håller en person under kontroll.
Det var viktigare för respondenterna att aktivt använda kroppen för kommunikation än att
”brottas”. I motsats i videon där väktaren tar fast romankvinnan beordrar han kvinnan
ständigt att stanna på marken. Förutom det, yttrar han inte några andra meningar förutom
”ger du tillbaka ölen?” och ”[ring] polisen”. Han anlitar sig helt och hållet till fysiskt våld,
och misslyckas även med det då han orsakar onödigt smärta till kvinnan. Jag tror aktiv verbal
kommunikation före och under likadana situationer hjälper till att bryta motståndet med
mindre våld. Noggrannare forskning om tekniker som väktare använder för att bryta ner
motstånd och motivationen till dessa tekniker bör studeras.
Myter, värden och avbildningar som kretsar runt säkerhetsbranschen studerades närmast
genom bilder och jämförelse med andra maskulina branscher. Romantisering av maskulinitet
fungerar som bränsle för interna kommunikationen i finska gränsbevakningen (Prokkola och
Ridanpää, 2014), men maskulina branscher romantiseras också av de som står utanför.
Medier avbildar väktare ofta i auktoritära och starka poser. Medier lägger också mycket
märke till händelser där väktare misstänks för brott, och då kan en auktoritär och stark bild i

ett ögonblick vändas till något skrämmande eller tyranniskt. Arbetet uppfattas också ofta
som ett ”smutsjobb” eftersom det är ansvarigt om att ”städa bort” avvikande sociala normer
och det ses som ett ”hjälpreda” till polisen; som någon mindre betydligt. Arbetet
romantiseras för dess maskulinitets skull, men med samma sätts den ner för det.
Studien undersöker väktares förhållande till sin kropp, men skrapar endast på ytan av hur
spatiala, sociala och temporära faktorer väger in på förhållandet. Arbetsmiljöns inverkan på
detta förhållande kunde bjuda på fördjupad insikt i hur säkerhetsagenter använder sin kropp.
Allt från den sociala omgivningen till skiftets längd och bevakningsområdets utrymmen kan
styra kroppsanvändningen på både detaljerade och stordragna sätt. Jag blev någon gång
förfrågad varför jag gick så avslappnat omkring i en affär, därtill jag svarade att jag ville
spara energi då jag måste gå omkring där i fem timmar. Alla vinjetterna, förutom en, tog
plats i en dagligvaruhandel där skiftena var långa, till och med 16 timmar i ett sträck.
Varuhandeln var också en mycket aktivare arbetsomgivning. Man ”fick” ofta ta fast någon
jämfört med andra bevakningsområden jag jobbade på. Arbetet krävde annars inte mycket
aktivitet då man närmast satt och beaktade kameraflöden. Dessutom hade man ofta en
kollega att diskutera och dela arbetsbördan med. På somliga bevakningsområden hörde det
till att föra kärror och korgar som användes av kunderna till sin plats. Förutom det, fanns det
arbetsturer där man kunde besöka till och med tio olika bevakningsområden under en dag.
Som akademisk substans bjuder studien knappt mera än en ytligt inblick i den subjektiva
upplevelsen om att vara väktare. Jag har anpassat teorier om våld (främst Crawford och
Dacin 2020) och kroppslighet (främst Haynes, 2012) vilka passar behändigt ihop med
forskningsämnet, men studien själv bjuder inget nytt för dessa fält. Med det sagt, tror jag att
det empiriska materialet kunde vara av praktisk nytta för säkerhetsbranschen. Resultaten
fungerar också som en god springbreda till ett tidigare begränsat ämne; säkerhetspersonals
kroppslighet.
Studien tillkallar individuella väktare att reflektera över sin kroppsanvändning och på
känslornas inflytande på deras beslutsfattande. Jag vill också dra uppmärksamhet till rådande
uppfattningar om våld i väktararbetet. Jag påstår inte att väktare i allmänhet är särskilt
våldsamma; de intervjuade väktarna avvek från att använda våld. Eftersom arbetet är högt

kroppsligt och maskulint anser jag dock att individer som är benägna till våld dras lättare till
yrket. Jag tror också det är viktigt att uppfatta hur obalanserade maktförhållanden mellan
väktare och somliga deras kunder är, vilket jag inte noggrant lade uppmärksamhet till under
studien. Någon som beaktas som en missbrukare, till exempel, har det svårare att göra sig
trovärdig framför myndigheten ifall deras rättigheter har blivit kränkta av säkerhetspersonal.
Måhända en sådan person inte överhuvudtaget vet att deras rättigheter har blivit kränkta.
Bland annat därför är det ytterst viktigt för väktare att främja försonlighet och agera
opartiskt, så som lagen förpliktar, vilket återigen fodrar goda kommunikationsfärdigheter.
Kraven är höga och ansvaret tungt, eftersom väktare måste samtidigt uthärda subjektiva
upplevelser om bland annat osäkerhet, ilska och rädsla.

KÄLLOR
Aalto, M. (2021, 26 maj). Video leviää espoolaisesta K-marketista: vartija pitää
myymälä-varkaaksi epäiltyä romaninaista maassa kovin ottein, nainen huutaa ettei saa
henkeä.

Helsingin

Sanomat.

Hämtad

från

https://www.hs.fi/kaupunki/art-

2000008000024.html
Ailon, G. (2006) What B Would Otherwise Do: A Critique of Concep tualizations of ‘Power’
in Organizational Theory. (Department of Sociology and Anthropology, Bar-Ilan
University) doi:10.1177/1350508406068504
Barbalet, T. M. (1985). Power and Resistance. The British Journal of Sociology, 36(4), 531548.

Hämtad

från:

https://www.jstor.org/stable/590330?seq=1&cid=pdf-

reference#references_tab_contents
Blume, E. (2018, 20 mars). Väktares vardag allt mer riskfylld. Arbetet. Hämtad från:
https://arbetet.se/2018/03/28/vaktares-vardag-allt-mer-riskfylld/

Button, M. (2005). ‘Big Fish in Little Ponds’: Private Security Officers and Policing of
Private and Hybrid Space. (London School of Economics and Political Science, University
of London). Hämtad från https://ethos.bl.uk/OrderDetails.do?uin=uk.bl.ethos.423018
Börjesson, M. & Rehn, A. (2009). Makt. Stockholm: Liber Ab.
Costas, J. & Grey, C. (2019) Violence and Organization Studies. Organization studies,
40(10), 1573–1586. DOI: 10.1177/0170840618782282.
Crawford, B. & Dacin, M.T. (2020) Policing Work: Emotions and Violence in Institutional
Work. Organization studies, 42(8), 1219–1240. doi: 10.1177/0170840620941614
Dahl, R. A. (1957) ‘The Concept of Power’. Behavioral Science, 2(3), 201–15. Hämtad från
https://doi.org/10.1002/bs.3830020303
Dale, K. & Latham, Y. (2015). Ethics and entangled embodiment. Bodies-materialitiesorganization. Organization, 22(2), 166-182. doi: 10.1177/1350508414558721
Dick, P. (2005). Dirty work designations: How police officers account for their use of
coercive force. Human Relation, 58(11), 1363–1390. doi: 10.1177/0018726705060242
Ellis, C. & Adams, T. E. & Bochner, A. P. (2011). Autoethnography: An Overview.
Qualitative

Social

Research,

12(1).

Hämtad

från:

https://www.qualitative-

research.net/index.php/fqs/article/view/1589/3096
Eduskunta.fi.

RP

22/2014

Hänivsats

28.1.2021.

Tillgänglig:

https://www.finlex.fi/sv/esitykset/he/2014/20140022.pdf
Eriksson, P. & Kovalainen, A. (2011). Ethnographic Research In: Qualitative Methods in
Business

Research.

London:

SAGE

Publications

Ltd.

doi:

https://dx.doi.org/10.4135/9780857028044
Friman, E. (2019, 20 mars). Ordningsvakter och väktare får ta en hel del skit på fältet: "En
kille skrek jävla grisar! Vilka tror ni att ni är, maktmedelsfjollor?”. Svenska Yle. Hämtad från
https://svenska.yle.fi/artikel/2019/03/02/ordningsvakter-och-vaktare-far-ta-en-hel-del-skitpa-faltet-en-kille-skrek-javla

Hall, A. & Hockey, J. & Robinson, V. (2007). Occupational Cultures and the Embodiment
of Masculinity: Hairdressing, Estate Agency and Firefighting. Gender, Work and
Organization, 14(6). https://doi.org/10.1111/j.1468-0432.2007.00370.x
Hancock, P. (2008). Embodied Generosity and an Ethics of Organization. Organization
Studies, 29(10), 1357-1373. Hämtad från: https://doi.org/10.1177/0170840608093545
Haynes, K. 2012. Body Beautiful? Gender, Identity and the Body in Professional Services
Firms. Gender, Work and Organization, 19(5). doi:10.1111/j.1468-0432.2011.00583.x
Höglund, J. 2021. Hämtad 20.3.2021 från https://www.fjh.se/portfolio-posts/vaktareutomhus/
Inrikesministeriets

förordningom

utbildning

och

utbildning

i

användning

av

maktmedelsredskap för väktare och ordningsvakter samt utbildning för ansvariga
föreståndare hos innehavare av näringstillstånd för säkerhetsbranschen, 878/2016. Hämtad
18.2.2021 från https://www.finlex.fi/sv/laki/alkup/2016/20160878
Kuusisto, J. (2021). Valvira antoi ohjeet vartijoiden käytöstä sosiaalihuollossa. Superlehti.fi.
Hämtad 20.3.2021 från: https://www.superlehti.fi/tyoelama/ammatissa/valvira-antoi-ohjeetvartijoiden-kaytosta-sosiaalihuollossa/
Lag om Polisyrkeshögskolan 1164/2013.
Lag om privata säkerhetstjänster 1085/2015.
LeDoux, J.E. & Hofmann, S.G. (2018). The Subjective Experience of Emotion: a Fearful
View.

Current

Opinion

in

Behavioral

Sciences,

19,

67–72.

https://doi.org/10.1016/j.cobeha.2017.09.011
Lyhty, M. (2018, 20 mars). Valvira antoi ohjeet vartijoiden käytöstä sosiaalihuollossa.
Superlehti.

Hämtad

från:

https://www.superlehti.fi/tyoelama/ammatissa/valvira-antoi-

ohjeet-vartijoiden-kaytosta-sosiaalihuollossa/
Metrovartija pamputtaa rautatieasemalla (YouTube, 2016) hänvisats 14.12.2020 tillgänglig:
https://www.youtube.com/watch?v=2R1V6gnLIsU

Pam.fi. (2021). Palvelualojen taskutilasto 2020. Palvelualojen Ammattiliitto. Hämtad
19.6.2021 från https://www.pam.fi/media/1.-materiaalipankki-tiedostot-nakyvat-julkisessamateriaalipankissa/tilastot-ja-tutkimukset/1157_palvelualojen-taskutilasto-2020.pdf
Pérezts, M. & Faÿ, E. & Picard, S. (2015). Ethics, embodied life and Espirit de corps: An
Ethnographic Study with Anti-Money Laundering Analysts. Organization, 22(2), 217–234.
Ddoi: 10.1177/1350508414558726
Polisen. (2021). Statistik. Hämtad 19.6.2021 från: https://poliisi.fi/sv/statistik
Pullen, A. & Rhodes, C. (2014). Corporeal Ethics and the Politics of Resistance in
Organizations. Organization, 21(6), 782–796. doi: 10.1177/1350508413484819
Prokkola, E. & Ridanpää, J. (2014). Border guarding and the politics of the body: an
examination of the Finnish Border Guard service. Gender Place and Culture A Journal of
Feminist Geography, 22(10), 1-17. doi:10.1080/0966369X.2014.970136
Shmurak, S. H. (2006). Demystifying Emtoion: Introducing the Affect Theory of Silvan
Tomkins to Objectivists. Journal of Ayn Rand Studies, 8(1), 1-18. Hämtad från
https://www.jstor.org/stable/41560331?seq=1#metadata_info_tab_contents
Sol.fi.

(2015,

20

mars).

”Vartija

puhkesi

hymyyn”.

Sol.

Hämtad

från

https://www.sol.fi/solisti/turvallisuuspalvelut/vartija-puhkesi-hymyyn/
Steden, R. & Wal, Z. & Lasthuizen, K. (2015). Overlapping Values, Mutual Prejudices:
Empirical Research into the Ethos of Police Officers and Private Security Guards.
Administration & Society, 47(3), 220–243. doi: 10.1177/0095399713509530
Strafflagen 19.12.1889/39.
Textarsecurity.com.

(2021,

20

mars).

Textar

Security.

Hämtad

från

https://texstarsecurity.com
Tomkins, S. (1984). Approaches to Emotion. Redigerat av Scherer, K.R. & Ekman. P.
(2009). New York: Psychology Press.

Övervåld av ordningsvakter. Södermalm 2019 hänvisats 14.12.2020 tillgänglig:
https://www.youtube.com/watch?v=1VdjIuxVxZo
Vartijat

pistää

mutkalle

hänvisats

14.12.2020

tillgänlig:

https://www.youtube.com/watch?v=CpyEz3C6ufc&t=22s

BILAGOR
ORDLISTA
Avlägsna – Ett tillfälle där väktaren avlägsnar en person från bevakningsområdet enligt
paragraf 15 i kapitel 2 i lagen om privata säkerhetstjänster (21.8.2015/1085).
Cell – Väktarslang. Egen översättning av finska ordet ”koppi”. Ett rum eller utrymme hos
lokalägaren där väktaren och den fasttagna gärningsmannen väntar på polisen efter en grip.
Grip – Ett tillfälle där väktare griper fast någon enligt paragraf 16 i kapitel 2 i lagen om
privata säkerhetstjänste (21.8.2015/1085). Fodrar inte fysiskt fasttagande.
Hamppi / Osocial – Väktarslang. Ett förnedrande uttryck för person vars utseende och
beteende fyller vissa kriterier. Ofta ovårdade individer som använder någon slags
berusningsmedel.
Kund – En person som vistas i lokalen väktaren bevakar. Också väktarens egen kund; någon
de är i växelverkan med.
Kundorganisation – Organisationen vars lokaler väktare är positionerade i. Oftast butik.
Målperson – Väktarslang. Någon som har begått eller misstänks för brott och skall gripas
eller avlägsnas.
Poka – Väktarslang. Någon som har begått eller misstänks för brott och skall gripas.

