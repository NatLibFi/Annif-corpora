Högkänslighet hos barn inom
småbarnspedagogiken
Lärares uppfattningar om högkänsliga barn, bemötandet och verksamhetsmiljön
inom småbarnspedagogiken

Alexandra Båsk

Avhandling för magisterexamen
Fakulteten för pedagogik
och välfärdsstudier
Åbo Akademi
Vasa, 2021
Handledare Christin Furu

1

Författare

Årtal

Alexandra Båsk

2021

Arbetets titel
Högkänslighet hos barn inom småbarnspedagogiken
Lärares uppfattningar om högkänsliga barn, bemötandet och verksamhetsmiljön inom
småbarnspedagogiken.
Opublicerad avhandling i pedagogik för pedagogie magisterexamen

Sidantal (87)

Vasa: Utbildningslinjen för lärare inom småbarnspedagogik,
Fakulteten för pedagogik och välfärdsstudier, Åbo Akademi
Referat
Syftet med undersökningen är att redogöra för vilka uppfattningar lärare inom
småbarnspedagogikens har om högkänslighet hos barn. Vidare syftar undersökningen till att
belysa vilka uppfattningar lärarna inom småbarnspedagogiken har om bemötandet samt
verksamhetsmiljön i relation till högkänsliga barn.
Utgående från avhandlingens syfte har tre forskningsfrågor formulerats:
1. Hur uppfattar lärare inom småbarnspedagogiken högkänslighet hos barn?
2. Vilka uppfattningar har lärare inom småbarnspedagogiken om bemötandet av
högkänsliga barn inom småbarnspedagogiken?
3. Hur uppfattar lärare inom småbarnspedagogiken verksamhetsmiljön för högkänsliga
barn?
Undersökningen har genomförts i en mellanstor kommun i Svenskfinland, den har inkluderat
virtuella intervjuer med sju lärare inom småbarnspedagogik och förskola. Jag har valt
fenomenografi som forskningsansats eftersom denna undersökning redogör för hur lärarna
inom småbarnspedagogik och förskola uppfattar bland annat högkänslighet hos barn.
Datamaterialet från intervjuerna har analyserats, bearbetats och kategoriserats utgående från
Dahlgren och Fallsbergs (1991) fenomenografiska dataanalys. Vidare utgår avhandlingens
teoretiska referensram från den relationella pedagogiken (Aspelin och Persson, 2011).
Undersökningens övergripande resultat visade att respondenterna uppfattade
högkänslighet som ett nytt fenomen. Högkänsliga barn uppfattas även finnas i alla
barngrupper inom småbarnspedagogiken. Respondenterna beskrev högkänslighet hos barn

2
som genetiskt betingat och att högkänsliga barn påverkas av yttre stimulans och av olika
faktorer. Högkänsliga barn kategoriseras som extroverta och introverta och högkänslighet
uppfattas vara ett personlighetsdrag.
Vidare uppfattade respondenterna att högkänsliga barn skall bemötas försiktigt och
”mjukt” utgående från deras individuella behov. En god relation mellan barnen och
personalen uppfattas vara viktigt som inkluderar bland annat acceptans, förståelse samt
kommunikation. Även samarbetet med vårdnadshavare behöver vara fungerande.
Avslutningsvis uppfattade respondenterna att högkänsliga barn mår bra av en
verksamhet som består av smågruppsverksamhet, rutiner och förberedelser. I verksamheten
beaktas visuella intryck samt ljudvolymen. Respondenterna uppfattade att pedagogiken
behöver vara anpassad utgående från barnens individuella behov och några respondenter
anpassade även pedagogiken specifikt riktat till högkänsliga barn. Vidare uppfattades
högkänsliga barn påverkas av andras humör och därför är det viktigt att atmosfären och
stämningen är god i verksamheten inom småbarnspedagogiken.
Sökord
Småbarnspedagogik, barn, högkänslighet, personlighetsdrag, bemötande, verksamhetsmiljö,
relationell pedagogik, relationer, fenomenografi, uppfattningar, intervju

3

Innehåll
1 Inledning ............................................................................................................................... 5
1.1 Syfte och forskningsfrågor ............................................................................................... 7
1.2 Avhandlingens uppbyggnad ............................................................................................. 8
2 Vad är högkänslighet? ....................................................................................................... 10
2.1 Anknytning ..................................................................................................................... 11
2.2 Anknytning och barns olika temperament ...................................................................... 13
2.3 Kännetecken för högkänslighet ...................................................................................... 13
3 Teoretisk referensram........................................................................................................ 15
3.1 Centrala begrepp ............................................................................................................. 15
3.2 Relationell pedagogik ..................................................................................................... 16
3.3 Bemötande av högkänsliga barn och vårdnadshavare .................................................... 17
3.4 Omsorg inom småbarnspedagogik ................................................................................. 20
3.5 Delaktighet och kommunikation .................................................................................... 21
3.6 Pedagogiska relationer .................................................................................................... 22
3.7 Verksamhetsmiljön ......................................................................................................... 22
4 Forskningsansats, metod och datamaterial ..................................................................... 26
4.1 Fenomenografisk forskningsansats................................................................................. 26
4.2 Intervju som datainsamlingsmetod ................................................................................. 28
4.3 Respondenter .................................................................................................................. 31
4.4 Undersökningens genomförande .................................................................................... 32
4.5 Analys och bearbetning av datamaterial ......................................................................... 33
4.6 Tillförlitlighet, trovärdighet och etiska övervägande ..................................................... 36
4.6.1 Tillförlitlighet ........................................................................................................... 36
4.6.2 Trovärdighet ............................................................................................................. 37
4.6.3 Etiska överväganden ................................................................................................ 38
5 Resultatredovisning ............................................................................................................ 41

4
5.1 Lärares uppfattningar om högkänslighet hos barn ......................................................... 41
5.2 Lärares uppfattningar om bemötandet till högkänsliga barn .......................................... 48
5.3 Lärares uppfattningar om verksamhetsmiljön för högkänsliga barn .............................. 54
5.4 Sammanfattning .............................................................................................................. 61
6 Diskussion ........................................................................................................................... 63
6.1 Resultatdiskussion .......................................................................................................... 63
6.1.1 Lärares uppfattningar om högkänslighet hos barn ................................................... 63
6.1.2 Lärares uppfattningar om bemötandet till högkänsliga barn ................................... 67
6.1.3 Lärares uppfattningar om verksamhetsmiljön för högkänsliga barn ....................... 72
6.2 Metoddiskussion ............................................................................................................. 75
6.3 Förslag på vidare forskning ............................................................................................ 78
6.4 Slutord ............................................................................................................................ 79
Referenser ............................................................................................................................... 79

Tabeller
Tabell 1: Fenomenografisk analysmodell ……….………………………….…………….… 34
Tabell 2: Lärares uppfattningar om högkänslighet hos barn ................................................... 41
Tabell 3: Lärares uppfattningar om bemötandet till högkänsliga barn ………………...…… 48
Tabell 4: Lärares uppfattningar om verksamhetsmiljön utgående från högkänsliga barn ….. 55

Bilagor
Bilaga 1: Information som delgavs till respondenterna innan intervjun ……………….…… 86

5

1 Inledning
Högkänslighet hos barn är en förhållandevis ny och outforskad företeelse. Trots det existerar
högkänslighet hos barn överallt inom småbarnspedagogiken. Med tanke på att högkänslighet
som företeelse är outforskat finns belägg för att främja forskningen om högkänslighet hos barn
inom småbarnspedagogiken. Med denna avhandling önskar jag kunna uppmärksamma
företeelsen. Närmare bestämt uppskattas uppemot 20 % av alla människor som högkänsliga
enligt Aron (2004) och Acevedo, Aron, Aron, Sangster, Collins och Brown (2014). Det är
betydelsefullt i arbetet med högkänsliga barn att personalen inom småbarnspedagogiken har
kännedom om och förståelse för högkänslighet. En av avhandlingens centrala målsättningar är
att redogöra för hur högkänslighet hos barn uppfattas av lärare inom småbarnspedagogik och
förskola. Vidare är begreppet högkänslighet beskrivande men kan ändå uppfatta att begreppet
låter aningen negativt. Med fördel skulle det kunna användas ett annat begrepp som lyfter fram
personlighetsdragets unikhet. HSP Suomi ry (2021) lyfter fram att högkänslighet är enbart ett
personlighetsdrag och med tanke på det diagnostiseras inte individer som högkänsliga eftersom
personlighetsdraget inte anses vara någon sjukdom. Högkänsliga individer skiljer sig åt
sinsemellan eftersom högkänsligheten yttrar sig varierande hos högkänsliga individer. Till
exempel påverkas högkänsliga av miljön och tenderar vara mottagliga för dess intryck.
Individens identitet präglas av barndomstiden och de genetiska arvsanlagen (HSP Suomi ry,
2021).
Personalens kunskaper anses ge en god grund för att högkänsliga barn inom
småbarnspedagogiken skall få ett respektfullt och förståelsefullt bemötande. Det i sin tur leder
till att personalen kan ge individuellt stöd utgående från barnets enskilda behov när en förståelse
och kännedom finns om företeelsen. Dessutom är personalens kunskaper berikande eftersom
kunskaperna möjliggör att personalen tar hänsyn till högkänsliga barn i verksamheten. Även
Grunderna för planen för småbarnspedagogik (2018) lyfter fram att småbarnspedagogiken
skall ta hänsyn till barns enskilda behov. För att främja högkänsliga barns välmående och hälsa
behöver personalen stödja det enskilda barnets behov (HSP Suomi ry, 2021). Högkänslighet
som tema har betydelse både ur ett samhälleligt och ett småbarnspedagogiskt perspektiv
eftersom högkänslighet hos individer i olika åldrar existerar både i samhället och inom
småbarnspedagogiken. Dessutom inverkar högkänsliga individers barndom särskilt starkt på
identiteten (Aron 1997). Därför är det viktigt att samarbetet mellan personalen inom
småbarnspedagogiken och vårdnadshavare som har högkänsliga barn fungerar för att kunna i

6
samspel stödja barnen på bästa möjliga sätt. Vårdnadshavare kan också behöva stöd i sin
fostrande roll med högkänsliga barn. Utmaningar med att vara vårdnadshavare till högkänsliga
barn har även uppmärksammats ur vårdnadshavares perspektiv i media. Artikeln lyfter fram att
högkänsliga barn kan ha det svårt i en livlig och bullrig daghemsmiljö som kan leda till att de
blir uppskruvade eller låsta. Vårdnadshavare kan även uppleva utmaningar med att personalen
inom småbarnspedagogiken inte begriper sig på högkänslighet och allt vad det innebär.
Däremot finner vårdnadshavarna stöd från andra vårdnadshavare som har högkänsliga barn
genom diskussioner i Facebook grupper (Vasabladet, 2016).
Även Grunderna för planen för småbarnspedagogik (2018) betonar vikten att barn som
behöver stöd har rätt att få det för att kunna utvecklas och lära sig. Därför är det av vikt att
personalen känner igen när ett barn behöver stöd och kan tillgodose hens behov för att stödja
barnet på bästa möjliga vis. Barnet kan lära sig, utvecklas och känna välmående när personalen
ger stöd i god tid utgående från barnets behov. Då barnet får stöd i god tid leder det till att
problemen motverkas och avstyrs innan de eskalerar och blir för komplicerade.
Småbarnspedagogiken verkar i en inkluderande verksamhet som stödjer barnets enskilda behov
och tar hänsyn till hens intresse för att barnet skall kunna lära sig och utvecklas. Personalen
behöver tillämpa olika lösningar för att stödja barnet i hens läroprocess och utveckling. De olika
lösningarna som personalen tillämpar främjar verksamheten, barngruppen och det enskilda
barnets behov. Personalens skall möjliggöra att barnet lyckas och sporra barnen så att deras
självuppfattning och utveckling främjas. Vidare är det främjande för att barnen skall får känna
att de är en del av gemenskapen och erkända för den individ de är (Utbildningsstyrelsen, 2018).
Högkänslighet kan också finnas hos barn som har olika diagnoser. Fokus i denna
avhandling är att uppmärksamma högkänslighet som ett personlighetsdrag och inte i relation
med bakomliggande diagnoser som barn kan ha. I min magisteravhandling redogör jag för hur
lärare inom småbarnspedagogik och förskola som har erfarenhet av att arbeta med högkänsliga
barn uppfattar högkänslighet hos barn, hur de bemöter barnen samt hur högkänsliga barn
beaktas i verksamhetsmiljön. Lärarnas erfarenheter och kunskaper medför ett mervärde till
undersökningen. De betydelsefulla uppfattningar som lärarna har delgett under intervjuerna har
kategoriserats (se kapitel 5). I undersökningen frågade jag av respondenterna om de uppfattar
att personalen inom småbarnspedagogiken besitter tillräckliga kunskaper om högkänslighet hos
barn. Resultatet tyder på att personalen inom småbarnspedagogiken inte besitter tillräckliga
kunskaper om fenomenet i fråga.
Avhandlingen riktar sig i första hand till personalen inom småbarnspedagogiken och
förskolan. Detta eftersom jag önskar att denna avhandling kan ge personalen inom

7
småbarnspedagogiken och förskolan en utökad och fördjupad förståelse av och kunskap om
högkänslighet hos barn. Vidare kan den även främja personalens kunskaper om bemötandet av
högkänsliga barn och hur högkänsliga barn kan beaktas i verksamhetsmiljön inom
småbarnspedagogik och förskola. Personalens kunskap om högkänslighet hos barn är värdefullt
för att barnen skall få känna sig förstådda och trygga som i sin tur är gynnande för deras
utveckling och läroprocess. Vidare utgår avhandlingens teoretiska referensram från den
relationella pedagogiken där relationer mellan personal och barn anses vara betydelsefulla. Jag
anser att det är viktigt att bygga upp en god relation mellan personalen och det högkänsliga
barnet för att hen skall känna sig förstådd, omtyckt och trygg.
Mitt intresse för högkänslighet började för flera år sedan efter att jag som lärare inom
småbarnspedagogiken kom i kontakt med högkänsliga barn i mitt arbete. Då upplevde jag att
mina kunskaper om högkänslighet hos barn var otillräckliga som gjorde att jag inte riktigt visste
hur jag skulle bemöta högkänsliga barn. Den otillräckliga kunskapen har i sin tur utvecklat en
nyfikenhet och en strävan att lära mig mer om temat i fråga för att jag skall kunna ge
högkänsliga barn ett värdigt bemötande.

1.1 Syfte och forskningsfrågor
Avhandlingens syfte är tvåfaldigt. Dels är magisteravhandlingens syfte att belysa lärare inom
småbarnspedagogikens uppfattningar om högkänslighet hos barn. Dels syftar undersökningen
till att utforska hur lärarna förhåller sig till bemötandet av högkänsliga barn och
verksamhetsmiljön utgående från högkänsliga barn inom småbarnspedagogiken.
Mina forskningsfrågor är:
1. Hur uppfattar lärare inom småbarnspedagogiken högkänslighet hos barn?
2. Vilka uppfattningar har lärare inom småbarnspedagogiken om bemötandet av
högkänsliga barn inom småbarnspedagogiken?
3. Hur uppfattar lärare inom småbarnspedagogiken verksamhetsmiljön för högkänsliga
barn?
En av undersökningens målsättningar är att utforska hur högkänslighet hos barn uppfattas av
lärarna inom småbarnspedagogiken och förskola. Vidare fokuserar undersökningen på hur
högkänsliga barn skall bemötas samt hur verksamhetsmiljön kan tillämpas för högkänsliga
barn. Respondenternas uppfattningar är värdefulla för undersökningen eftersom de kan främja

8
och berika insikterna och kunskaperna hos personalen inom småbarnspedagogik och förskola
som arbetar med högkänsliga barn.
Avhandlingen avgränsas genom att beskriva högkänslighet som ett personlighetsdrag
och inte i relation till olika bakom liggande diagnoser som barn kan ha. Denna avhandling
framhåller främst ett småbarnspedagogiskt perspektiv och benämns hädan efter som
småbarnspedagogik i resten av avhandlingen trots att förskolan också medräknas. Det innebär
att undersökningen fokuserar på barn i åldrarna ett till sex år. Lärarna som har medverkat i
undersökningen arbetar både inom småbarnspedagogiken och i förskolan och kommer att
benämnas som respondenter i avhandlingen. Avslutningsvis används beteckningen personal
genomgående i avhandlingen som syftar på alla yrkesutövare som arbetar inom
småbarnspedagogiken och förskolan.

1.2 Avhandlingens uppbyggnad
Avhandlingens innehåll omfattar sammanlagt sex kapitel. Inledningsvis preciseras
avhandlingens inledning samt dess syfte och tre forskningsfrågor.
I kapitel 2 redogörs i relation till forskning och teorier över vad högkänslighet är,
anknytningens betydelse, anknytningen till barn med olika temperament och kapitlet avslutas
med att lyfta fram kännetecken högkänsligheten kan medföra.
I kapitel 3 behandlas avhandlingens centrala begrepp och teoretiska referensram som är
den relationella pedagogiken. Vidare behandlas bemötande, omsorg, delaktighet och
kommunikation, pedagogiska relationer och verksamhetsmiljön i relation till den relationella
pedagogiken. Den relationella pedagogiken som utgångspunkt i arbetet med högkänsliga barn
anses som betydelsefullt. Kopplingar till Grunderna för planen för småbarnspedagogik (2018)
tillämpas genomgående i den teoretiska delen av avhandlingen samt i resultatdiskussionen.
Forskningsansats, metod och datamaterial beskrivs i kapitel 4. I kapitlet presideras
undersökningens

forskningsansats,

datainsamlingsmetod,

respondenterna

och

hur

undersökningen har genomförts samt hur datamaterialet har analyserats och bearbetats. I slutet
av kapitlet diskuteras undersökningens tillförlitlighet, trovärdighet och etiska överväganden.
Undersökningens resultat redogörs i kapitel 5 och samtidigt besvaras avhandlingens
syfte och tre forskningsfrågor.
I kapitel 6 diskuteras utgående från tidigare forskning, teori och den relationella
pedagogiken undersökningens resultat och valet av ansats samt metod. Tidigare forskning och

9
den relationella pedagogiken är viktiga utgångspunkter i resultatdiskussionen. Förslag på vidare
forskning och slutord behandlas i slutet av avhandlingen.

10

2 Vad är högkänslighet?
Följande kapitel lyfter fram vad det innebär att vara högkänslig, anknytningens betydelse och
anknytningen hos barn med olika temperament. Vidare behandlas vilka kännetecken
högkänsliga barn kan ha och vilka utmaningar samt fördelar personlighetsdraget medför.
Konrad och Herzberg (2017) redogör över att högkänslighet som företeelse har
uppmärksammats av Elaine Aron och Arthur Aron. Vidare tydliggör de att forskarna Aron och
Aron benämner högkänslighet med termerna ”highly sensitive person” på engelska som
förkortas med HSP och betyder mycket känslig person på svenska (Aron & Aron, 1997). Aron
och

Aron

(1997)

använder

sig

av

den

vetenskapliga

beteckningen

sensorisk

bearbetningskänslighet när de redogör för högkänslighet. Beteckningen benämns som sensoryprocessing sensitivity på engelska och förkortas med SPS. Acevedo m.fl. (2014) lyfter fram
högkänslighet som ett drag vilket medför en ökad sensitivitet hos individen och att forskningen
framhåller att cirka 20 % av individerna är högkänsliga. Vidare förklarar Aron och Aron (1997)
att den största andelen av individerna är introverta vilket omfattar cirka 70 % av alla
högkänsliga individer medan ungefär 30 % är extroverta (Aron, 2004; Aron 2006; Durbach,
2011). Aron, Aron och Jagiellowicz (2012) beskriver att personlighetsdraget medför att
högkänsliga individer processar upplysning djupt och är sensitiva för stimuli. Grimen och
Diseth (2016) hävdar att högkänsliga individer är mottagliga för buller och estetiska intryck i
de utrymmen de befinner sig i. Dessutom är de även sensitiva för andra individers
sinnesstämningar och dessa faktorer medräknas i den sensoriska bearbetningen. Aron (2004)
lyfter fram att flera högkänsliga individer kan uppfatta sig som annorlunda som kan leda till att
de antingen undviker att berätta att de är högkänsliga eller strävar till att kunna handskas med
sin högkänslighet.
Lionetti, Aron, Aron, Burns, Jagiellowicz och Pluess (2018) fortsätter med att förklara
att de har utfört en undersökning med 906 högkänsliga individer och i den framkom det att
högkänsliga individers känslighetsgrad kan grupperas i tre grupper. Forskarna lyfter fram att
tidigare har högkänsliga individer grupperats som antingen mindre eller mer känsliga. I
undersökningen urskildes bland undersökningspersonerna däremot känslighetsgraderna hög-,
medel- och låg känslighet. Aron och Aron (1997) betonar dock att vilken individ som helst kan
vara högkänslig. Dessutom hävdar Wolf, Van Doorn och Weissing (2008) att det inte enbart är
individer som beräknas vara högkänsliga utan även hos flera olika djur har denna känslighet
upptäckts. Durbach (2011) lyfter fram att forskningen om högkänslighet hos barn är i minsta
laget som kan medföra att barnen får obefogade diagnoser eller missuppfattas.

11
Vibeke Fleischer (2020) använder sig av begreppet perceptuell överkänslighet som innebär att
alla sinnesintryck som barnen registrerar kan bli övermäktiga. Sinnesintrycken kan påverka
lukt, syn och hörselsinnen. Symtom som huvudvärk och en känsla av att må dåligt kan
uppkomma till följd av att de reagerar så kraftigt på alla sinnesintryck. Konsekvenserna kan
vara att det kan bli utmanande för dessa barn att vara tillsammans med många andra barn under
en hel dag i verksamhetsmiljön. De är även mycket sensitiva till exempel för hur olika maträtter
smakar och för hur kläderna känns mot kroppen. Även Hejlskov Elvén och Edfelt (2017) hävdar
att det är extra utmanande att befinna sig på daghem för de barn som registrerar och är
mottagliga för flera olika intryck som de ser och hör. Dessa barn kan ha svårt med att hantera
övriga barn på avdelningen, de registrerar det de ser samt påverkas även av om verksamheten
har för mycket ljud. Författarna lyfter fram att inom småbarnspedagogiken är barngrupperna
stora. Detta medför att vårdnadshavare i Sverige till och med kan undvika att ha sina barn i
småbarnspedagogiken med tanke på att de har svårigheter med att hantera många olika intryck.
Durbach (2011) betonar att högkänsliga barns välbefinnande främjas genom att barnen ges
möjlighet till att kunna avskilja sig från omgivningen. Till exempel om en barngrupp är bullrig
kan högkänsliga barn lyckas hantera överstimuleringen bättre om de får avskilja sig en stund
från den. Dessutom vill högkänsliga barn helst leka med enbart ett enstaka barn eller leka i
mindre grupper.
Avslutningsvis lyfter Aron och Aron (1997) samt Aron (2006) fram anknytningen och
omsorgens värde under barndomen som ger högkänsliga barn goda utgångspunkter inför
framtiden och för deras välmående. Däremot får inte barn som har haft ogynnsamma relationer
under sin uppväxttid samma goda utgångspunkter.

2.1 Anknytning
Anknytningen är även viktig inom småbarnspedagogiken. Rye och Hundevadt (1995) redogör
för begreppet anknytning och dess innebörd. Anknytningen ger utgångspunkter till att skapa en
samverkande relation mellan personal och barn. Anknytningen är dock tvåsidig eftersom å ena
sidan skall barnen anknyta till personalen och å andra sidan skall personalen anknyta till barnen.
Personalen behöver vara mottagliga för de uttryck barnen förmedlar samt förstå deras
individuella behov och den situation som de befinner sig i för att kunna stärka en god social
samverkan och en god anknytning. Vidare är det viktigt att personalen tar sig ann sitt uppdrag
som personal inom småbarnspedagogiken med engagemang. När anknytningen är positiv börjar

12
barnen känna en tilltro och en önskan till att ge personalen gensvar till följd när personalen
bekräftar, stödjer och är mottagliga för barnens behov och uttryck. Till exempel när personalen
är mottaglig för det barnen uttrycker genom deras gester, kroppsspråk, olika känslor och
ögonkontakt. En anknytning som är positiv tar sig också i uttryck genom att barnet blir ledsen
då personalen avlägsnar sig. Barn som får bekräftelse, känner sig sedda och ett gott bemötande
känner förtroende och vill bygga upp en relation till personalen. Anknytningen är en positiv
och tvåsidig relation som tillämpas i vardagen genom olika händelser som personalen och
barnen tillsammans är med om som till exempel i de situationer när barnen får tröst av
personalen. Det utvecklar i sin tur att barnen känner gensvar på omsorgen och stärker relationen.
Vidare poängterar Hagström (2016) vikten av att barnen skapar en anknytning till
personalen inom småbarnspedagogiken. Hagström anser att anknytningen ger en viktig grund
för de yngsta barnen. Personalen har ett väsentligt uppdrag med att kunna ge barnen en
verksamhet som är trygg, rogivande och som uppmuntrar till att leka samt utforska. De allra
yngsta barnen, det vill säga ett–treåringar blir lättare skrämda och ledsna jämfört med barn som
är äldre vilket leder till att deras anknytningssystem sätts i gång oftare. Det grundar sig i att de
ännu är så små och har en del att lära sig ännu samt kanske inte ens nödvändigtvis begriper vad
det är som händer. Personalens stöd är oerhört viktigt speciellt för de yngsta barnen för att de
skall klara av att hantera olika känslor. Anknytningssystemet är något som kan sättas i gång när
till exempel en vårdnadshavare avlägsnar sig från daghemmet för att bege sig av till arbetet, vid
oförutsedda händelser eller när ordinarie personal ersätts av en vikarie. För barnen kan det leda
till att de blir rädda trots att det inte är någon egentlig fara. I dessa situationer behöver
personalen visa att de är närvarande och ge barnen skydd samt tröst. Det kommer att underlätta
för barnen så de känner att de kan fortsätta med att leka igen. Anknytningen är även viktig för
de äldre barnen, det vill säga tre–sexåringar eftersom även de behöver få känna sig trygga inom
småbarnspedagogiken. Däremot har de äldre barnen enklare med att uttrycka sig och är mer
insatta i det som sker. Vidare har de även enklare med att koncentrera sig på leken och att
utforska miljön eftersom deras anknytningssystem inte sätts i gång lika fort som hos de yngre
barnen. När det kommer till att barns anknytningssystem sätts i gång eller när barnen upplever
faror är det bra när personalen stödjer och tröstar dem för att barnen skall få känna sig trygga.
Sammanfattningsvis konstaterar Rye och Hundevadt (1995) att de centrala
förutsättningarna för hur goda relationer byggs upp eller när personal och barn för första
gångerna träffas skall tillämpas genom anknytning och genom att kommunicera. Relationen
och barnens utvecklingsprocess främjas genom att barnen och personalen samverkar och
kommunicerar.

13

2.2 Anknytning och barns olika temperament
Hagström (2016) belyser att anknytningen fungerar gemensamt med barnets genetiska
temperament. Med temperament avses det att barn kan påverkas i de sammanhang de är med
om. Barns olika temperamentsdrag enligt Thomas, Chess och Brich (refererad i Riddersporre
och Bruce, 2016) kan kategoriseras enligt lättsamt temperament (barn med lätt
anpassningsförmåga), svåruppvärmda barn (vaksamma barn som har utmaningar i främmande
situationer) och svårt temperament. Barn med svårt temperament reagerar för det mesta
oberäkneligt vid plötsliga eller oplanerade omständigheter och har djupa föreställningar och är
aktiva barn. De barn som är vaksamma och iakttagande behöver tillgodoses med mera tid för
att främja att de blir trygga i verksamheten. Personalen kan stödja dem genom att skapa och
forma en verksamhet med rutiner, reservera tid vid obekanta sammanhang och med fördel låta
barnen observera de andra barnen när de agerar i någon verksamhet. Det i sin tur utvecklar att
de kanske senare vågar pröva på själv. Enligt Broberg, Hagström, Brithe, och Broberg
(refererad i Riddersporre och Bruce, 2016) är det avgörande vilket temperament barnen har
eftersom det inverkar på anknytningsbehovet. Det betyder att personalens stöd behövs mer till
barn som till exempel har ett svåruppvärmt eller svårt temperament. Det blir lättare för
personalen att bemöta, visa förståelse och förbereda verksamheten med stöd av barns
skiljaktigheter när de besitter kännedom om anknytning och barns olika temperament.

2.3 Kännetecken för högkänslighet
Acevedo m.fl. (2014) beskriver utgående från flera studier att högkänsliga individer har en ökad
benägenhet för att vara sensitiva i jämförelse med individer som inte är högkänsliga. Dessutom
tillhör både omgivning och sociala stimuli faktorer som påverkar högkänsliga. Utöver detta
berörs högkänsliga individer även djupsinnigt av olika sinnestillstånd som andra individer kan
bära. Aron och Aron (1997) beskriver även några kännetecken för högkänslighet såsom att
högkänsliga individer noterar knappt märkbara inslag där de befinner sig. Vidare påverkas de
av att bli observerade och vill inte se program från TV som uppfattas som intensiva och kraftiga.
Högkänsliga individer kan också fort brista i gråt och blir snabbt skrämda. De reagerar även på
det de hör, ser och känner, till exempel höga ljud, kraftiga dofter, ljus och kan vara känsliga för
smärta samt olika material som inte känns bekväma mot kroppen. Det framkommer också att
förändringar är något som högkänsliga individer kraftigt påverkas av. De tycker att det är

14
otrevligt när de är sysselsatta med många olika saker samtidigt. Dessutom bemödar de sig även
för att inte glömma bort något eller göra något oavsiktligt fel. Aron (2004) lyfter fram att
högkänsliga individer blir mycket ledsen av tillrättavisningar och kritik från andra individer
eftersom de är sensitiva för sådan respons. Vidare är det utmanande för dem att åstadkomma
något bra under en begränsad tid. Avslutningsvis lyfter Durbach (2011) fram att högkänsliga
individer inte tycker om beröring såsom till exempel pussar eller kramar.
Vidare belyser Emet och Bühler (2017) avvikande sensorik som ett ouppmärksammat
ämne. Avvikande sensorik är när barn har under- eller överkänslighet mot miljöns varierande
stimuli. Centralt för avhandlingen är att fokusera på överkänsligheten som sammankopplas till
högkänslighet. Emet och Bühler (2017) är enade om att avvikande sensorik är bland de
grundläggande faktorerna som leder till beteende som skapar problem. Barnen reagerar i sin tur
kraftigt på ljus, dofter, läten och har ett känsligt smaksinne. En annan normal företeelse är att
barnen känner hur material känns mot huden, till exempel reagerar de på material av olika slag,
fållar i kläder och remsor som finns i underkläderna. Dessutom påverkas barnen av stress. En
måltid vid daghemmet kan även vara jobbig för ett sensoriskt överkänsligt barn. Det kan röra
sig om att luktsinnet irriteras av hur maten luktar, ljudet som kommer från att kniv och gafflar
rör i tallriken eftersom det tar ont i öronen och belysningen tar ont i ögonen. Vidare kan det
även finnas personal som anser att maten skall ätas trots barnet i fråga inte tycker om maträtten
och känner hur hen börjar kväljas av att behöva smaka på maten. Måltiderna kan bli väldigt
stressfyllda och barnets beteende vid måltiden kan bli bekymmersamt för alla involverade. När
personalen har insikter om hur besvärligt dessa barn kan ha det finns också en förståelse för hur
barnens olika beteende kan uttrycka sig under en måltid.
Trots att högkänsligheten kan medför olika utmaningar i livet för högkänsliga individer
lyfter även forskningen fram flera fördelar med personlighetsdraget. Acevedo m.fl. (2014)
lyfter fram att högkänsliga individer förmår att finna förståelse för vilka känslor andra individer
kan känna eftersom de har en ökad mottaglighet för andra individers sinnestillstånd. Andra
fördelar med att vara högkänslig är enligt Aron (2004) att individerna anses vara förstående och
godhjärtade samt har förmågan att känna in ledtrådar som inte kan uttryckas med ord såsom
djurens intention. Vidare värdesätter de rättvisa och är noggranna och skötsamma med det de
utför. Högkänsliga individer uppfattas som kreativa och har en instinktiv förmåga. Dessutom
föredrar de framom materiella ting det vackra och filosofiska värdet och är njutningslystna i sitt
sätt att leva och se på tillvaron.
I avhandlingen har högkänslighet som personlighetsdrag behandlats och den viktiga
anknytningen som enligt Aron (2006) ger högkänsliga barn goda utgångspunkter.

15

3 Teoretisk referensram
I detta avsnitt behandlas det teoretiska perspektivet. Avhandlingen fokuserar sig på lärares
uppfattningar om högkänslighet hos barn, men avhandlingens teoretiska ram är den relationella
pedagogiken. Detta avsnitt behandlar avhandlingens centrala begrepp, relationell pedagogik,
bemötande, omsorg, delaktighet och kommunikation, pedagogiska relationer samt
verksamhetsmiljön.
Aspelin och Persson (2011) lyfter fram att mänskliga möten, kommunikation och
relationer är betydelsefulla i den relationella pedagogiken. Dessutom värdesätts inom den
relationella pedagogiken personalens och barnens goda relationer. Vidare lyfter den relationella
pedagogiken fram omsorgens betydelse som är avgörande för att främja barns läroprocess
(Persson & Gustafsson, 2016). En god relation mellan det högkänsliga barnet och personalen
inom småbarnspedagogiken är av stor vikt och utgör en god grund inför det livslånga lärandet
och för barnets välbefinnande. Relationen skall vara ömsesidig mellan det högkänsliga barnet
och personalen inom småbarnspedagogiken som inkluderar förståelse, respekt och förtroende
till varandra. Den relationella pedagogiken anses ha betydelse för denna avhandling och
samtidigt bidrar teorin till goda förutsättningar i arbetet med både högkänsliga barn och alla
barn inom småbarnspedagogiken.

3.1 Centrala begrepp
Fokus i denna avhandling är på högkänsliga barn, bemötandet och verksamheten i relation till
högkänsliga barn. I avhandlingen undersöks hur respondenterna uppfattar att bland annat
högkänsliga barn skall bemötas som kopplas till den relationella pedagogiken i
resultatdiskussionen. Relationella pedagogiken lyfter fram vikten med goda relationer. Även
Grunderna för planen för småbarnspedagogik (2018) betonar vikten med goda relationer inom
småbarnspedagogiken. Relationerna skall vara trygga och det är personalens ansvar att se till
att barnen får känna sig trygga i relationen. Personalen skall även bemöta barnen sensitivt och
hänsynsfullt. Vidare har barnen rätt till ett jämlikt bemötande och att få vara delaktiga i den
småbarnspedagogiska verksamheten. Barnens delaktighet främjas av att de blir bemötta
sensitivt av personalen som innebär att de känner sig hörda och bekräftade i en positiv
bemärkelse. (Utbildningsstyrelsen, 2018).
Vidare betonar Grunderna för planen för småbarnspedagogik (2018) relevansen med
ett fungerande samarbete mellan personalen och barnen samt till barnens vårdnadshavare.

16
Samarbetet utgör en god grund för att barnen skall utgående från förutsättningar och enskilda
behov beaktas i varsamheten. I synnerhet skall samarbetet vara fungerande till de
vårdnadshavare som har barn som behöver stöd så att de får vara delaktiga. Stöd kan ordnas på
olika sätt beroende på barnet i fråga. En del barn kan vara i behov av stöd under en viss tid
medan andra barn kan vara i behov av regelmässig och mer genomgripande stöd. Med hjälp av
olika arbetsmetoder och pedagogiska uppläggningar kan personalen främja barnens välmående,
läroprocess och utveckling. Främjande metoder kan vara att dela in barnen i mindre grupper,
rutiner, struktur och anpassa verksamhetsmiljön utgående från barngruppen och barnens
enskilda behov (Utbildningsstyrelsen 2018).
I denna avhandling används begreppet verksamhetsmiljö som styrdokumentet beskriver
som lärmiljö. Grunderna för planen för småbarnspedagogik (2018) beskriver att lärmiljön
bedrivs vid ett utrymme vars syfte är att gynna barns läroprocess, utveckling och språk. Detta
gör personalen genom att använda olika verktyg, metoder och andra redskap. Den
småbarnspedagogiska miljön skall bland annat formas utgående från barnen i en trygg, lätt
tillgänglig och stimulerande miljö (Utbildningsstyrelsen, 2018).
I resultatdelen framkommer det hur flera respondenter lyfter fram arbetsmetoden
smågruppsverksamhet som uppfattas som en god och tillämpningsbar arbetsmetod för
högkänsliga barn och även för hela barngruppen. Smågruppsverksamhet används inom
småbarnspedagogiken och förskolan och är en arbetsmetod som tillämpas genom att barnen på
avdelningen blir indelade i mindre grupper. Grunderna för planen för småbarnspedagogik
(2018) redogör för att barngruppen kan delas in i mindre grupper som är tillämpningsbart vid
olika pedagogiska uppläggningar och arbetsformer (Utbildningsstyrelsen, 2018).
I denna avhandling kommer centrala begrepp tydliggöras i fortsättningen vart efter
svårförstådda begrepp framkommer.

3.2 Relationell pedagogik
Dahlbeck och Westlund (2019) förklarar hur barn ofta kommer i kontakt med nya bestående
relationer inom småbarnspedagogiken som inte tillhör den egna familjen. Aspelin och Persson
(2011) anser att relationell pedagogik handlar om alla egentliga företeelser som individer erfar.
Noddings (2012) beskriver att redan från födseln inleds relationer och att individer ger sig till
känna genom relationer till andra individer. Aspelin och Persson (2011) förklarar hur de sociala
relationerna utvecklas med hjälp av samspel och händelser individer emellan. Författarna lyfter

17
fram att i de sociala relationerna är det avgörande att personalen bygger upp en god relation i
sitt arbete till barnen. Relationen inkluderar att personalen ger barnen bekräftelse och skapar ett
gott samspel till barnen. Medan de mellanmänskliga relationerna är relationer som skapas
genom individuella möten. Dessa möten skapas och formas mellan till exempel barnet och
personalen inom småbarnspedagogiken. Genom en samhörighet står barnet och personalen i
relation till varandra. Enligt Papatheodorou och Moyles (2009) skapas en förståelse av sig själv
som individ och andra individer genom relationer med andra vilket den relationella
pedagogiken ger kunskaper i. Den relationella pedagogiken formas och tillämpas kontinuerligt
under tid och av omgivningen. De kommunikativa färdigheterna utvecklas och relationerna
möjliggör lärande i lärandeprocessen utan att det påverkar självkänslan negativt. Barnen får
verktyg till att bli aktiva medborgare, kritiska och reflektiva i nutid och inför framtiden.
Den relationella pedagogiken preciserar Aspelin och Persson (2011) i fyra nivåer.
Väsentliga nivåer för denna avhandling som jag kommer att lyfta fram är pedagogiska möten
relaterat

till

bemötandet

och

pedagogiska

tillvägagångssätt

som

förankras

till

verksamhetsmiljön inom småbarnspedagogiken. Pedagogiska tillvägagångssätt presenteras i
delkapitel 3.5. Pedagogiska möten baserar sig enligt Aspelin och Persson (2011) på barnet och
personalen. Personalen har en viktig roll i att stödja barnens utveckling i det pedagogiska mötet.
Mötet handlar om en ömsesidig relation som både barnet och personal är involverade i.
Personalen ger bekräftelse till barnet, ser barnet, förstår, accepterar barnet för den individ som
hen är och känner med barnet samt stöttar hen vidare. Dessa möten är inte planerade utan skapas
och formas under oförutsägbarhet.

3.3 Bemötande av högkänsliga barn och vårdnadshavare
Enligt 6 § i Finlands grundlag (1999/731) har alla barn rätt till ett likvärdigt bemötande. Likaså
3 § i lagen om småbarnspedagogik (540/2018) framhåller att inom småbarnspedagogiken
behandlas barn jämlikt i en verksamhet som möjliggör att barnen får känna sig trygga och
utvecklas. De barn som behöver stöd har även rätt att få det utgående från barnets enskilda
behov.
Emet och Bühler (2017) hänvisar till forskning som visar att redan under
småbarnspedagogiken är det möjligt att se vilka barn som är i behov av mera stöd. Almqvist
(refererad i Renblad och Brodin, 2014) lyfter fram de yngsta barnens välmående eftersom en
av fyra barn inte mår så bra psykiskt. Renblad och Brodin (2014) anser att det är värdefullt att

18
personalen stödjer barnen för att främja deras utveckling. Barn som är i behov av stöd, enligt
Juul och Jensen (2009) mår bra av att få hjälp av personalen med den personliga bekräftelsen
och medbestämmanderätten. Durbach (2011) hävdar att det är fördelaktigt när lärare i en
skolkontext som kan relateras till en småbarnspedagogisk kontext har kännedom om
högkänslighet hos barn för att undvika att missuppfattningar uppstår. När kännedom om
högkänslighet finns hos lärare är det också lättare för dem att stödja barnen i skolan och de blir
medvetna om hur de kan tackla det samt lära sig känna igen högkänsligheten hos barn. Det är
viktigt att högkänsliga barn bemöts av uppskattning och förståelse av lärarna eftersom det
påverkar skolarbetet och välbefinnandet i en positiv bemärkelse. Högkänsliga barn behöver
också få stöd från sina vårdnadshavare för att det skall gå så bra som möjligt för dem i skolan.
Mot denna bakgrund görs kopplingar till Grunderna för planen för småbarnspedagogik
(2018) som beskriver hur personalen behöver kunna tillämpa pedagogiska åtgärder beroende
på sammanhanget som de får genom att besitta yrkesskicklighet och vara mottagliga. Det
betyder att personalen förmår att uppmärksamma barnens olika känslor och initiativförmågor.
Utgående från de olika känslorna och initiativförmågorna gör personalen justeringar och
tillämpar lämpliga tillvägagångssätt. Personalen behöver även känna barnen och vara
känslomässigt närvarande för att kunna möta och begripa sig på dem. Dessa egenskaper är
speciellt viktiga i arbetet med yngre barn som kanske inte har ett språk ännu och utrycker sig
ofta med hjälp av sitt kroppsspråk (Utbildningsstyrelsen, 2018).
Vidare hävdar Persson (2019) att barn kan bemästra även utmanande situationer
beroende på barnets förutsättningar, utveckling, miljön och med hjälp av stöd. Barnen är dock
i behov av personalens omsorg eftersom de är mera sensitiva (läs kapitel 3.3, som behandlar
omsorg). Persson (2019) förklara att personalens och barnens relation skall utvecklas och
formas i en ömsesidig relation. Alla barn har rätt till omsorg och skall inte behöva åstadkomma
något för att få det. Barnen kan däremot visa att de förstår personalen och svara på personalens
avsikter och personalen behöver också bejaka det barnen säger så att de inser att personalen har
uppfattat dem. När personalen är närvarande och mottagliga för det barnen uttrycker leder det
till både en ökad förståelse till barnen och en ökad förståelse om den professionella utövare som
hen är. Även barnen är bundna av personalen som gör att de får en bättre självkännedom. Det
är omöjligt för personalen att förstå om stödet som de har gett barnen har mottagits enligt
personalens avsikt om responsen inte granskas. Genom att använda sig av dialog som metod
bidrar till att personalen förstår barnen och barnen förstår personalen i gengäld. Inom
småbarnspedagogiken är det av vikt att bevara en god dialog. Precis som Persson hävdar

19
Jonsdottir och Paggetti (2016) hur en dialog leder till att både personal och barn blir bekräftade
och hörda i en ömsesidig relation.
Även Von Wright (2002) lyfter fram ömsesidigheten och anser att företeelser ses som
ömsesidiga inom den relationella pedagogiken. Det är därför av stor vikt att personalen förstår
barns agerande i anknytning till den pågående situationen för att personalen skall kunna bilda
sig en förståelse till dem. Noddings (2012) anser att relationen mellan personal och barnen
behöver bestå av omsorg och tillit som utvecklar en god grund för ett gott samarbete och för att
kunna stödja barnens olika behov. Mot denna bakgrund är det relevant att tydliggöra och
relatera till högkänsliga barn eftersom personalen kan stödja högkänsliga barns agerande genom
att ha förståelse för att beteendet som framkallas kan bero på situationen och omgivningen de
befinner sig i. Det i sin tur kan vara faktorer som påverkar barnens beteende och välmående. I
kapitel 2.3 behandlas det hur högkänsliga barn till exempel påverkas av höga ljud som kan
medföra att det höga ljudet kan påverka barnens beteende och välmående. Noddings (2012)
lyfter fram att det är relevant att personalen försöker att förstå hur barnet känner genom att vara
lyhörd och besitta förståelse när barnen förmedlar sina behov.
Personalen inom småbarnspedagogiken möter även barnens vårdnadshavare dagligen
och det är därför viktigt att samarbetet till vårdnadshavarna är fungerande. Vårdnadshavarna
känner sitt eget barn bäst och har rätt att få vara delaktiga i den småbarnspedagogiska
verksamheten. Med tanke på detta behöver relationen till vårdnadshavarna vara god, präglat av
tillit och ömsesidigt samarbete där barnens bästa är det viktigaste. Riddersporre (2019)
beskriver hur vårdnadshavare känner sina barn väl och har en djup kännedom om det egna
barnet. Vårdnadshavarnas kännedom om sitt barn och personalens djupa kunskap som de
besitter om barn generellt sätt utgör en god grund för samarbete och förståelse med tanke på att
erfarenheter och tankar kan utbytas. Samarbetet kan också vara problematiska och enligt
Riddersporre kan vårdnadshavare och personalens relation visa sig vara frågan om ”möte och
maktkamp”. Ansvaret för att samarbetet och relationen skall vara fungerande ligger hos
personalen. Ett gott och ömsesidigt samarbete med barnens vårdnadshavare blir betydelsefullt
när vårdnadshavare får berätta om sitt barn ur deras per perspektiv till personalen och vice versa.
Relationen är berikande men kan också vara utmanande till exempel när vårdnadshavaren
känner att barnet är besvärligare hemma i jämförelse vad hen är inom småbarnspedagogiken.
Vidare kan det vara utmanande när vårdnadshavare uppfattar att deras barn har inte har några
utmaningar hemma medan personalen å andra sidan kan tycka det. Barnets bästa skall däremot
alltid ligga i fokus i relationen till vårdnadshavare.

20
Hall (2019) fortsätter att beskriva hur hon anser att det är relevant att bemöta vårdnadshavare
med ett varmt mottagande, förståelse och hänsyn. Vårdandshavre skall få känna sig trygga när
barnen befinner sig inom den småbarnspedagogiska verksamheten. Juul och Jensen (2009)
hävdar hur vårdnadshavare räknar med ett gott samarbete med en ömsesidig dialog och att det
är personalen som skall ta initiativet till att skapa och upprätthålla ett fungerande samarbete.
Även 3 § i lagen om småbarnspedagogik (540/2018) lyfter fram vikten med personalens och
vårdnadshavarnas samarbete. Samarbetet möjliggör att barnets utveckling och välmående
gynnas. Vårdnadshavarna skall få stöd av personalen i deras uppfostringsarbete.

3.4 Omsorg inom småbarnspedagogik
Halldén (2016) redogör för målen med omsorg som är att främja barnens självkänsla och att de
känner att de hör hemma på jorden. Genom den trygghet barnen får under sin barndom leder
till att de kan hantera olika utmaningar som kan uppstå. Därmed behöver inte barnen ständigt
beskyddas mot svåra saker eller smärta. Persson och Gustafsson (2016) konstaterar hur
pedagogik och omsorg sammanflätas i arbetet med barn och när en god omsorg ges utvecklas
en optimal grund för att barnen skall lära sig. Barn behöver vara trygga och tillfredsställda för
att kunna lära sig. Personalen har med tanke på det en viktig roll i att ge barnen en omsorg som
är god inom småbarnspedagogiken. I relationen med barnen är det väsentligt att relationen är
trygg och öppen. Dessutom har barnen rätt till att få en god omsorg inom småbarnspedagogiken.
Barn känner samhörighet och trygghet när de får omsorg inom småbarnspedagogiken (Stier &
Riddersporre, 2019). Halldén (2016) fortsätter med att förklarar hur omsorg sammankopplas
till hänsynsfullhet och kärlek samt att arbetet genomförs med omsorg. Josefson (2016) menar
att omsorg i en småbarnspedagogisk kontext tillämpas i en ömsesidig relation mellan personal
och barn. Personalen är viktig för barnen och barnen viktig för personalen i omsorgsarbetet.
Omsorg handlar om hur individer beter sig mot varandra, visar empati samt hänsyn till varandra.
Enligt Aspelin (2016) kännetecknas den pedagogiska omsorgen av en ömsesidighet. Personalen
inom småbarnspedagogiken har en positiv roll i barnens liv och visar att de är tycker om dem.
Positiva följdeffekter uppkommer när barnen visar att de tagit emot omsorgen.
Bruce (2016) betonar att barn skall bli väl mottagna när de kommer till
småbarnspedagogiken och få vara trygga. Det kan tillämpas genom att personalen använder sig
av språkande som arbetsmetod. Det är avgörande för barns utveckling och lärande att de är
trygga, blir bekräftade och välmottagna av personalen. Personalens och barnens relation

21
behöver bestå av delaktighet, bekräftelse, närvaro, bli hörd och bli förstådd. Gustafsson (2016)
hävdar hur personalen inom småbarnspedagogiken kan ge god omsorg till barnen genom att
beakta deras rättigheter och individuella behov.

3.5 Delaktighet och kommunikation
Grunderna för planen för småbarnspedagogik (2018) understryker att det är av vikt att stärka
barnens jämlikhet och rätten till att få vara delaktig i en verksamhet som är inkluderande.
Inkludering inom småbarnspedagogiken innebär enligt Grunderna för planen för
småbarnspedagogik (2018) varje barns har rätt till småbarnspedagogik oavsett vilken bakgrund
barnet har eller svårighet. När barnen får vara delaktiga i verksamheten medför det att de förstår
varandra, sina skyldigheter och befogenheter samt hur olika val de tar kan medföra olika
påföljder. Även vårdnadshavare skall få inverka på verksamheten genom att vara delaktiga när
verksamheten planeras, verkställs och utvärderas (Utbildningsstyrelsen 2018). Även Jakobsson
och Nilson (2019) anser att inkluderings betydelse är när alla barn tillhör samma gemenskap
från första begynnelsen.
Aspelin och Persson (2011) lyfter fram att den relationella pedagogiken utgår från att
relationer utvecklar kunskap och kunnande hos individer. Vidare anser författarna att relationer
är betydelsefulla och centrala i arbetet med barnen. Personalen behöver sträva till att främja
goda relationer med barnen. Dahlbeck och Westlund (2019) diskuterar hur ”kommunikation,
relationer och delaktighet” är termer som flätas samman gällande huruvida barnen inkluderas i
att få vara delaktiga utgående från personalens inställning. Även Aspelin och Persson (2011)
lyfter fram att kommunikationen utvecklar de pedagogiska relationen. Kommunikationen kan
ta sig i uttryck på olika sätt till exempel genom att personalen uttrycker sig verbalt, använder
kroppsspråket eller digitala verktyg som stöd. Kommunikationen medför fördelar såsom att
individers uppmärksamhet riktar sig till någon viss sak i en gemenskap när de kommunicerar.
Avslutningsvis lyfter Stier och Riddersporre (2019) fram språket som är centralt i
kommunikationen och språket samt är något som används ofta inom småbarnspedagogiken.
Kommunikation används konstant, till exempel i omsorgen och i leken inom
småbarnspedagogiken.

22

3.6 Pedagogiska relationer
Persson (2019) redogör för olika dimensioner som sociala (samarbete), emotionella (förståelse
för barnets känslor) och kognitiva (förstår varandras intressen) dessa dimensioner har
betydelser i pedagogiska relationerna. Dimensionerna används i möten mellan barn och
personal. Däremot är det personalen som ansvarar över att ge barn stöd för att de skall kunna
och känna att de kan själv. Persson (2019) fortsätter med att redogöra för vad som sker i
samspelet mellan barn och personal och hur de använder sig av språket och med hjälp av att
använda sig av sitt kroppsspråk för att förstå varandra. Ofta är det kroppsspråket såsom miner
och gester som används i större omfattning i de pedagogiska relationerna eftersom individer
generellt sätt är bra på att utrycka sig genom sitt kroppsspråk före de gör det språkligt, speciellt
små barn. Dialogen är inte målstyrd eller tillämpas med hjälp av medvetna verktyg utan dialog
betyder att individer får ta del av någon annan individs värld för en stund (Aspelin & Persson,
2011).
Vidare tydliggörs det i Hamre och Piantas studie (2001) i de relationer inom
småbarnspedagogiken som inte har varit fungerande kan bidra till negativa följdkonsekvenser
för barnens skolprestationer och beteende när de befinner sig i skolan. Därför är det av vikt att
relationerna är fungerande mellan personalen och barnen inom småbarnspedagogiken. När
personalen uppmärksammar, uppmuntrar och stödjer barnen tidigt utgående från deras
individuella behov utvecklar positiva följdeffekter på deras lärande och sociala färdigheter.

3.7 Verksamhetsmiljön
I 10 § lagen om småbarnspedagogik (540/2018) framkommer det att verksamhetsmiljön inom
småbarnspedagogiken tar hänsyn till barnets behov, ålder och hens utveckling för att stödja och
stärka barnets läroprocess. Verksamhetsmiljön inom småbarnspedagogiken bör även vara sund
och trygg. Det är viktigt att både verksamhetsmiljön och de olika hjälpmedel som används inom
småbarnspedagogiken är funktionella, tillförlitliga och lätta att nå.
Inom den relationella pedagogiken är barnens delaktighet, behov och intressen är
viktiga. Enligt Aspelin och Persson (2011) handlar pedagogiska tillvägagångssätt om att kunna
ha en förståelse för hur viktiga relationer är i den pedagogiska verksamheten. Det pedagogiska
tillvägagångssättets avsikt är att uppmuntra barnen så att de få känna sig delaktiga i den
relationella utvecklingen. I denna nivå är personalens roll central eftersom de skall skapa och
bevara goda relationer till barnen som i sin tur stödjer barnens inlärningsprocess. Barnen skall

23
få känna samhörighet och vara delaktiga i verksamhetens planering, genomförande och
utvärdering. Även Gold (refererad i Papatheodorou och Moyles, 2009) anser att barnens behov
och intressen beaktas i den relationella pedagogiken.
Vidare lyfter Aspelin och Persson (2011) fram forskning som påvisar att verksamhetsmiljöer
som inkluderar god omsorg och kommunikation samt trygga relationer mellan personal och
barn är gynnsamma för barnen. Vidare uppfyller verksamheten kvalitet genom att till exempel
personalen är utbildade och att de ger god omsorg till barnen samt beaktar dem i verksamheten
inom småbarnspedagogiken. Även i 3 § lagen om småbarnspedagogik (540/2018) framkommer
att personalens och barnens relationer behöver vara trygga och i relationerna skall personalen
ta hänsyn till barnen. Vidare är det viktigt att personalens och barnens relationer är så
oföränderliga som tänkbart i den småbarnspedagogiska verksamheten.
Vlasov, Salminen, Repo, Karila, Kinnunen, Mattila, Nukainen, Parrila och Sulonen
(2019) lyfter också fram vikten med att personal och barn etablerar ett gott samspel som höjer
kvaliteten i den småbarnspedagogiska verksamheten. Utgående från tre dimensioner har
samspelet och kvaliteten har granskats inom småbarnspedagogiken. Dimension 1 är
känslomässigt stöd som tillämpas genom att personalen beaktar barnens känslomässiga och
kunskapsmässiga behov utgående från ett sensitivt tillvägagångsätt för att kunna bemöta
barngruppen. Sensitivitet innebär att personalen kan förstå och uppmärksamma barnenets
individuella känslomässiga, sociala och fysiska behov och få insikter i det de upplever. Vidare
behöver personalen också förstå händelsers innebörd och samverkans sammanhang kopplat till
den pedagogiska betydelsen. Personalgruppen behöver ha en bra samverkan och en positiv anda
i verksamheten. Den positiva andan kan grunda sig i barnens och personalens goda och
respektfyllda relationer, till exempel genom uppmuntrande kommentarer, fysisk kontakt,
ömsesidighet, värme och ha roligt tillsammans. När personalen ger ett sensitivt bemötande till
barnen ger det goda förutsättningar till att anknytningen blir god. Det har även visat sig hur
känslomässigt stöd främjar barns sociala förmåga och barnens motivation i läroprocessen.
Dimension

2

enligt

Vlasov

m.fl.

(2019)

som

påverkar

kvaliteten

inom

småbarnspedagogiken är organiseringen. Med det avses hur personalen tillämpar genom
tydliga och främjande arbetssätt det goda beteendet hos barnen. För att stödja barnen till
förnuftiga och mål fokuserat handlande pedagogiskt behöver både barn och personal diskutera
regler och tillvägagångssätt för att må bra och trivas tillsammans. Vägledande stöd är den sista
dimensionen som innebär att utgående från samverkan stödja barnens lärande och
utvecklingsprocess. Det betyder att stödet skall vara varierande och personalen skall använda
sig av språket rikligt i samverkan med barnen. Personalen skall vara en språklig förebild och ge

24
barnen bekräftelse för att stärka och stötta barnens inlärningsprocess. Det leder till att barnen
blir mer reflektiva, stödjer språkliga till kognitiva och akademiska förmågor. Riddersporre
poängterar även (2019) fördelarna med att barn befinner sig i flera miljöer så som hemmet och
småbarnspedagogik som lärorikt och kunskapsfrämjande för dem.
Vidare beskriver Hagström (2016) relaterat till små barns anknytningsbehov och hur
barn som känner sig otrygga tenderar att börja observera personalen. Mot bakgrund till
otryggheten är det fördelaktigt om det finns rutiner och struktur i verksamheten vid daghemmet
som utvecklar barns välbefinnande. Utöver det stödjer det även barnen att förstå tiden,
dagsschemat och hur regelbundna dagliga aktiviteterna kommer på raken efter varandra. Det
underlättar även för barnen som kommer till småbarnspedagogiken på morgonen om den
personal som känner barnet bäst bemöter och välkomnar hen. Barn mår även bra av att ha en
förutbestämd plats i samband med måltiden och under vilostunden. Trygghet skapas när samma
barn och personal sitter omkring bordet vid måltiden som i sin tur kan leda till att barnen börjar
prata i samband med måltiden. Personalen inom småbarnspedagogiken stödjer även barnen att
leka genom att vara tillgängliga. Även Tallberg Broman (2017) lyfter fram trygghetens viktiga
avseende ur personal och vårdnadshavare perspektiv. Båda aktörerna betonar trygghetens vikt
och avgörande uppgift inom småbarnspedagogiken, enligt Tallberg Broman.
I likhet med Hagström redogör Bruce och Riddersporre (2012) för hur barndomen utgör
grunden till ett livslångt lärande. Med tanke på det behövs en klar struktur och acceptabla
tidsramar för att barnen skall kunna ta in olika intryck och sålla samt processa dem. Barn kan
bli konfunderade om verksamheten saknar struktur och stimulerar många intryck, extra
påtagligt är det om intrycken varieras ofta. Verksamheten inom småbarnspedagogiken skall ge
barn möjligheten till utveckling och stimulering. Det kan tillämpas genom att få ner
ljudvolymen, dela in barnen i små grupper, organisera och möjliggöra tid för varje aktivitet och
händelser, något som alla barn mår bra av. Mot den här bakgrunden är det viktigt att beakta och
se över verksamhetsmiljön så att den inte översvämmas av olika intryck eftersom högkänsliga
barn är extra mottagliga för olika intryck. Riddersporre (2019) fortsätter med att förklara hur
barnens hem är annorlunda i jämförelse med verksamhetsmiljön inom småbarnspedagogiken.
Däremot kan barnen lära sig och anpassa sig fort till att förhålla sig till verksamhetsmiljön och
vad som förväntas av dem när personalen förbereder, informerar, visar och tydliggör genom att
klargöra till exempel olika regler och riktlinjer till barnen.
Grunderna för planen för småbarnspedagogik (Utbildningsstyrelsen, 2018) lyfter
däremot fram att den småbarnspedagogiska verksamhetskulturen kontinuerligt utvecklas. Inom
småbarnspedagogiken finns en strävan till att verksamhetskulturen skall förbättras dessutom är

25
det viktigt att utvärdera den. Detta medför att personalen behöver förhålla sig till samma
målsättningar gällande hur lärandet och värdegrunden skall tillämpas. Det centrala inom
småbarnspedagogiken är att uppmärksamma barnets bästa i alla sammanhang när
småbarnspedagogiken planeras, genomförs och förbättras.
Sammanfattningsvis poängterar Aspelin och Persson (2011) att inom den relationella
pedagogiken är goda relationer viktiga eftersom relationen utgör en god grund för att barnen
skall lär sig. Vidare ses relationen som ömsesidig och personalen bekräftar, stödjer, förstår och
möjliggör barns delaktighet i verksamheten. Gustafsson (2016) lyfter fram betydelsen med en
god omsorg inom småbarnspedagogiken som tar hänsyn till barns befogenheter och till deras
behov. En god omsorg inkluderar också kommunikation (Stier & Riddersporre, 2019). Inom
småbarnspedagogiken är samarbetet mellan personalen och vårdnadshavarna även väsentligt
och barnets bästa är av högsta prioritet i samarbetet och relationen (Riddersporre, 2019). Bruce
och Riddersporre (2012) beskriver att verksamheten inom småbarnspedagogiken skall bestå av
en bestämd uppbyggnad och av tidsramar. I verksamheten skall barnen få stimulans och kunna
utvecklas.

26

4 Forskningsansats, metod och datamaterial
I följande avsnitt behandlas först och främst en redogörelse över den valda forskningsansatsen
som är fenomenografi. Därtill presenteras undersökningens datainsamlingsmetod och
respondenterna som har medverkat i undersökningen. Efter detta behandlas undersökningens
genomförande och en redogörelse över hur analys och bearbetning av det insamlade
datamaterialet har tillämpats. Kapitlet avrundas med att belysa undersökningens tillförlitlighet,
trovärdighet och etiska överväganden.

4.1 Fenomenografisk forskningsansats
Forskningsansatsen fenomenografi har valts på grund av att jag har en önskan att kunna förstå
på vilka olika varierande sätt respondenterna uppfattar högkänslighet hos barn. Detta för att
kunna förmedla informationen vidare till personal inom småbarnspedagogiken som arbetar med
högkänsliga barn så att de får en fördjupad förståelse och kunskap om temat i fråga. Vidare
undersöks även vilka uppfattningar de har kring bemötandet och verksamhetsmiljön utgående
från högkänsliga barn. Forskningsfrågorna i avhandlingen belyser respondenternas
uppfattningar och de har därmed en fenomenografisk karaktär. Respondenterna som medverkar
i avhandlingens undersökning arbetar som lärare inom småbarnspedagogiken och förskolan. De
kommer i sin tur att delge sina egna uppfattningar om högkänslighet hos barn, bemötandet och
verksamhetsmiljön.
Fenomenografins centrala målsättning enligt Alexandersson (1994) är att redogöra för
hur individer uppfattar fenomen eller föremål i världen. Med tanke på detta anses det inom
fenomenografin att begreppet uppfattningar är ett av de främst väsentliga begrepp som finns i
ansatsen. Dahlgren och Johansson (2019) hävdar att fenomenografi som ansats är
tillämpningsbart när forskaren strävar efter att kunna analysera och förklara hur individer
uppfattar olika företeelser i världen. Dahlgren och Johansson (2009) beskriver att individers
uppfattningar grundar sig i vad individen har varit med om eller hur hen kan förstå ett visst
fenomen. Alexandersson (1994) förklarar att en fenomenografisk forskares avsikt är att kunna
ha förmågan att förstå hur en annan individ uppfattar ett avseende eller fenomen i omvärlden.
Genom ett andra ordningens perspektiv fokuserar därmed forskaren inom fenomenografin
(Marton & Booth, 1997). Larsson (1986) förklarar hur forskaren inom fenomenografin lyfter
fram variationen av olika uppfattningar som individer har om företeelsen forskaren undersöker.
Fenomenografin redogör däremot inte för hur fenomen ter sig i verkligheten utan i stället

27
redogörs det för hur ett fenomen kan framträda hos individerna med tanke på att det centrala är
hur individer uppfattar en företeelse. Däremot poängterar Uljens (1989) att varje enskild individ
kan uppfatta fenomen på olika sätt. Även Alexandersson (1994) instämmer med Uljens och
påstår att det beror på att varje individ har sin egen erfarenhet som hen har varit med om vilket
i sin tur utvecklar olika insikter och analyser hos individen. Därmed intresserar sig inte
fenomenografiska ansatsen sig av att hitta likheterna utan i stället redogöra för individers olika
uppfattningar i resultatredovisningen. Dahlgren och Johansson (2019) förklarar hur individers
olika uppfattningar av de fenomen forskaren undersöker beskrivs i utfallsrummet. Forskaren
kan däremot ha svårigheter med att hitta alla möjliga uppfattningar respondenterna har om de
fenomen hen undersöker. Däremot kan forskaren medräkna ett flertal respondenter som
medverkar i undersökningen för att flera uppfattningar skall kunna uppmärksammas. Totalt sju
lärare har medverkar i undersökningen och de har olika utbildningar, arbetar med barn i olika
åldrar och har dessutom erfarenheter av att arbeta med högkänsliga barn. Med tanke på detta
medför det att de uppfattar fenomen på olika sätt utgående från sitt eget perspektiv.
Respondenterna kommer därmed delge varierande och individuella uppfattningar när de
besvarar mina intervjufrågor som berikar datamaterialet.
Alexandersson (1994) redogör för hur individers uppfattningar är föränderliga och
ändras i takt med att omgivning och situation ändrar sig. Mot denna bakgrund blir påföljden
att individers uppfattningar kan ändras i takt med de ökade kunskaperna. Individers erfarenhet
är central i fenomenografin. Vidare poängterar Alexandersson (1994) vikten med att individer
behöver besitta en uppfattning om fenomenet i fråga före det går att uttala sig om hur fenomenet
kan uppfattas. Respondenterna som valts till undersökningen har flera års arbetserfarenhet inom
småbarnspedagogik och förskola samt har erfarenheter av att arbeta med högkänsliga barn.
Därmed har respondenterna en uppfattning om fenomenen genom deras erfarenheter och
kunskaper. Med tanke på att respondenterna i denna undersökning har kommit i kontakt med
högkänsliga barn inom småbarnspedagogiken har de även olika uppfattningar och erfarenheter
om fenomenet som de kan delge. De olika uppfattningarna som respondenterna delger om
högkänslighet hos barn är centrala för undersökningen och resultatet. Uppfattningarna kan bidra
till en fördjupad förståelse och kunskap till läsarna som tar del av denna avhandling.
Alexandersson (1994) bekräftar det centrala inom fenomenografin är att forskaren skall kunna
redogöra för individers olika uppfattningar i undersökningens resultatredovisning. Vidare
understryker Alexandersson (1994) att det är fördelaktigt för att förstärka datamaterialets
kvalitet om respondenterna i fråga besitter kunnande och erfarenhet om fenomenen som
undersöks och på så sätt möjliggör det att de kan åstadkomma uppfattningar om fenomenen.

28
Respondenternas det vill säga lärarnas uppfattningar om de tre fenomen jag undersöker kommer
att presenteras i enlighet med det horisontala systemet, som betyder enligt Uljens (1989) att
kategorierna är jämställda med varandra. Kategorierna bedöms som lika mycket värda och är
på samma jämställda nivå. Däremot skall forskaren undvika att kategorierna delvis täcker
varandra. Mot denna bakgrund är det viktigt att lyfta fram att ingen respondents uppfattning
värderas högre än någon annans utan deras uppfattningar är jämbördiga trots att de är olika.
Vidare täcker inte kategorierna varandra i denna avhandling utan presenteras separat från
varandra i avhandlingens resultat.

4.2 Intervju som datainsamlingsmetod
Fejes och Thornberg (2015) poängterar att forskningsansatsen som forskaren ämnar utgå från
påverkar datainsamlingsmetoden. Mot denna barkund har intervjuer som datainsamlingsmetod
tillämpats i undersökningen till följd av den fenomenografiska forskningsansatsen. Anser också
att intervju som metod är ändamålsenlig i relation till avhandlingens syfte och forskningsfrågor.
Patel och Davidson (2019) förklarar att inom den kvalitativa forskningen är siffror inte
relevanta utan det som uttrycks med ord är avgörande. Denscombe (2009) lyfter fram
relevansen med att använda intervju som metod för att samla in data eftersom intervju är
passande när forskaren vill undersöka företeelser som är komplexa. Andra fördelar med
intervjuer är att forskaren får kännedom om individers tankar, föreställningar och erfarenheter.
Fokus i denna undersökning är att specifikt lyfta fram respondenternas uppfattningar,
erfarenheter och känslor om bland annat högkänslighet hos barn som jag vill förstå och
analysera grundligt för att kunna kartlägga dem. Detta eftersom jag önskar kunna belysa
respondenternas

uppfattningar

i

avhandlingens

resultat

för

att

personalen

inom

småbarnspedagogiken skall få utökade och fördjupade kunskaper om temat i fråga.
Trost och Hultåker (2016) lyfter fram att kvalitativa undersökningar är tillämpningsbara
när forskaren strävar efter att förstå individers resonemang. Avsikten med denna undersökning
är att kunna lyfta fram och förstå genom intervjuerna hur respondenterna uppfattar
högkänslighet hos barn och hur de uppfattar att bemötandet samt verksamhetsmiljön skall vara
för högkänsliga barn. Respondenternas uppfattningar som de delger ger även en bild av hur det
ser ut i vardagen inom småbarnspedagogiken för högkänsliga barn.
Alexandersson (1994) hävdar att intervjuer som datainsamlingsmetod används
vanligtvis inom fenomenografin. Därför är det passande för denna undersökning att använda

29
sig av halvstrukturerade intervjuer för att samla in data. Alexandersson (1994) konstaterar även
att intervjuerna för det mesta är allt från semistrukturerade till öppna i sin karaktär. Viktigt inom
fenomenografin är dock att svaren i intervjuerna inte är fasta eller svar som är uttänkta i förväg
eftersom det inte existerar något korrekt svar. Tjora (2012) förklarar att halvstrukturerade
intervjuer är vanliga i forskningssammanhang där intervjuerna utgår från forskarens teman hen
har valt så att respondenterna får obehindrat prata. Intervjufrågorna i min undersökning bestod
inte av några fasta svarsalternativ och mina tre forskningsfrågor har inverkat på hur
intervjufrågorna grupperades. Dessutom hade inte respondenterna på förhand sett frågorna trots
att det kom en sådan förfrågan. Det är viktigt för mig att alla respondenter deltar utgående från
samma förutsättningar. Vidare skall atmosfären under intervjun vara avspänd och följa en viss
tidsram (Tjora, 2012). Under intervjuerna med respondenterna delgavs djupa reflektioner och
de beskrev sina uppfattningar och erfarenheter kopplat till intervjufrågorna. Stämningen under
intervjuerna var god och respondenterna hade innan fått beredskap om att reservera cirka 45
minuter för intervjun. Den beräknade och uppskattade tidsomfattningen för intervjun visade sig
stämma bra överens med verkligheten.
Dalen (2015) förklarar att forskare använder sig av halvstrukturerad intervju eller
semistrukturerad vanligtvis i forskningssammanhang. Dessa intervjuer går ut på att forskaren
fattar beslut innan intervjun angående vilka fastställda teman som hen skall utgå från. Det är
fördelaktigt att forskaren sammanställer en intervjuguide vid halvstrukturerade intervjuer.
Forskaren gör det för att försäkra sig om att undersökningens mest relevanta teman tas i
beaktande och inkluderar avhandlingens frågor och nyckelämnen i intervjuguiden. Mot denna
bakgrund färdigställdes en intervjuguide med intervjufrågor som delades in temavis i enlighet
med avhandlingens tre forskningsfrågor, för att tillgodose att de viktigaste frågorna behandlas
(se bilaga 1). Med tanke på den pågående pandemin har jag inte kunnat träffa respondenterna
fysiskt för att intervjua dem och därför arrangerades intervjuerna virtuellt genom det digitala
mötesverktyget Zoom. Efter avslutad videoinspelning sparades enbart ljudfilen och jag kunde
därför radera videoinspelningen direkt efter intervjun och enbart fokusera på ljudfilen.
Enligt Dahlgren och Johansson (2015) är det avgörande vid fenomenografiska
intervjuer att respondenternas svar är så omfattande och uttömmande som tänkbart. Det finns
ett förfaringssätt för att forskaren skall expandera och nå ett djup i samtalet om något ämne som
går under namnet probing. Probing betyder att forskaren ställer frågor till respondenten som till
exempel, kan du berätta hur du menar. Forskaren kan även tillämpa icke-verbal probing som
kan användas som metod för att respondenterna skall vidareutveckla sina svar. Det görs genom
att forskaren nickar, hör uppmärksamt och ”hummar” som indikerar till att forskaren vill höra

30
mera från respondenten. Uppfattningarna som respondenten delger visar forskaren engagemang
för, det förutsätter dock att intervjun spelas in. Med tanke på det spelades alla intervjuer in som
möjliggjorde att jag kunde visa mitt engagemang och kunde enbart få höra på respondenternas
uppfattningar som de delgav. Jag använde mig av både probling och icke-verbal probing under
intervjuerna och fick uttömmande och betydelsefulla svar från samtliga respondenter.
Intervjuerna formades som ett samtal mellan mig och respondenten i fråga.
Det är av stor betydelse när respondenterna svarar på intervjufrågorna att de kan
beskriva sina uppfattningar, erfarenheter och känslor som jag har poängterat till dem innan
intervjun. Även Tjora (2012) lyfter fram vikten med respondenternas känslor och individuella
erfarenheter. För att lyckas uppnå en mer avspänd stämning under intervjun tillämpas genom
att forskaren och respondenten diskutera lite allmänt innan intervjun börjar och samtidigt bildar
respondenten en uppfattning av forskarens avsikter. Mot denna bakgrund inleddes intervjuerna
med att vi pratade lite allmänt innan intervjun började. Tjora (2012) fortsätter med att hävda
hur halvstrukturerade intervjuer som han benämner som djupintervjuer äger rum genom att
forskaren och respondenten ser varandra. Eftersom interaktionen är viktigt aspekt under
intervjun frågade jag av respondenterna om kameran kunde vara på under hela intervjun för att
vi skulle kunna se varandra och på så sätt skapa en interaktion under samtalet. Vidare poängterar
Tjora (2012) att intervjusituationens plats bör vara trygga som kan leda till goda förutsättningar
för en avspänd atmosfär. Respondenten i fråga rekommenderas även till att få bestämma var
intervjun skall genomföras. Intervjuerna i denna undersökning ordnades virtuellt som tidigare
nämnt, däremot fick respondenterna själva avgöra var de ville befinna sig under intervjun och
dess tidpunkt. Några respondenter medverkade i undersökningen från sina hem medan de
övriga medverkade från sina arbetsplatser. Det är något som Tjora (2012) också anser är
fördelaktigt med tanke på tryggheten.
Vidare förklarar Tjora (2012) varför forskaren skall ljudinspela intervjun. Detta
eftersom det möjliggör att forskaren kan lyssna på respondenterna aktivt och fråga efter
preciserande vid behov. Dessutom säkerställs genom att intervjuerna ljud inspelas att varje ord
kommer med som har sagts under intervjun. Däremot lyfter Bell (2006) fram att respondenter
som medverkar i en intervju som ljud inspelas kan påverka hur ärliga de vågar vara i sina svar.
Larsen (2009) fortsätter med att beskriva att kvalitativa undersökningar inte möjliggör
generalisering

och

arbetsprocessen

är

omfattande

i

jämförelse

med

kvantitativa

undersökningar. Dock når forskaren en djup förståelse av företeelsen och fysiskt träffar
respondenterna som ökar deltagandet.

31

4.3 Respondenter
Genom ett riktat urval medverkar sju lärare som arbetar inom småbarnspedagogik och förskola
i undersökningen. Det kan beskrivas som ett strategiskt urval eftersom jag personligen har utsett
respondenterna i fråga som medverkar i undersökningen (Larsen 2009). De bakomliggande
anledningarna till valet av lärare som respondenter till undersökningen beror på att de har det
pedagogiska ansvaret vid avdelningen. Vidare behandlar en av intervjufrågorna hur lärarna
anpassar pedagogiken till högkänsliga barn, vilket gör att det faller sig naturligt att enbart
intervjua lärare. Lärarna som intervjuades kommer från olika enheter inom kommunen, de har
olika utbildningar samt arbetar med barn i olika åldrar från ett till sex år. Samtliga har dessutom
arbetat flera år inom småbarnspedagogiken och förskolan och på så sätt besitter en gedigen
erfarenhet och kunskap. Vidare har respondenterna, som tidigare nämnt även erfarenheter av
att arbeta med högkänsliga barn och bedöms som kvalificerade för att medverka i
undersökningen och svara på intervjufrågorna (Larsen, 2009). Respondenternas uppfattningar
och erfarenheter bidrar till kunskaper om högkänslighet, bemötandet och verksamhetsmiljön i
relation till högkänsliga barn. Med tanke på respondenternas kunskaper och erfarenheter om
högkänslighet är inte begreppet främmande för dem. Vidare ger intervjuerna ett mer värde för
undersökningen med tanke på att de besitter både erfarenhet och kunskap om de fenomen som
undersöks. Alla respondenter gav uttömmande och välutvecklade svar under intervjuerna. I de
sista intervjuerna kunde det dock konstateras att svaren började tangera till upprepningar.
Respondenterna som medverkade i undersökningen har följande utbildningar; Lärare
inom småbarnspedagogik, Pedagogie kandidat, Socionom YH och två av respondenterna har
även vidareutbildat sig till Speciallärare inom småbarnspedagogik. Genom det riktade urvalet
medverkar respondenter som har olika utbildningar, arbetar med barn i olika åldrar samt vid
olika enheter ti undersökningen. Detta för att lyckas åstadkomma varierande svar på
intervjufrågorna samt för att illustrera hur det kan se ut inom småbarnspedagogiken. De flesta
av respondenterna har arbetat över 20 år inom småbarnspedagogiken. Medan i det stora hela
har respondenterna varit yrkesverksamma allt från 10–39 år inom branschen. Samtliga
respondenter som medverkade i undersökningen är kvinnor. I denna undersökning ligger vikten
i att intervjua lärare som har erfarenhet av att arbeta med högkänsliga barn och därmed har
könsfördelningen ingen betydelse. Genom att respondenterna har både efterenheter och
kunskaper om ämnet jag undersöker bidrar de till ett mervärde för avhandlingens resultat.
Med hänsyn till de etiska aspekterna och för att respondenterna skall få vara anonyma
kopplas inte deras utbildning och arbetserfarenhet ihop till deras uppfattningar när de citeras.

32
Beslutet begrundas utgående från att ingen skall kunna koppla ihop examen och
arbetserfarenhet till lärarnas uppfattningar.

4.4 Undersökningens genomförande
Jag inledde undersökningens genomförande med en prointervju eftersom Dalen (2015) lyfter
fram att det är fördelaktigt att forskaren gör prointervju före hen börjar med de genuina
intervjuerna. Det i sin tur möjliggör att forskaren får träna att inta rollen som intervjuare och
för att se hur intervjufrågorna mottas av respondenterna. Dessutom ger prointervjun insikter i
angående hur väl tekniken fungerar under samtalet. Prointervjun genomfördes med en
arbetskamrat inom småbarnspedagogiken som själv är högkänslig. Jag är glad för att
prointervjun genomfördes av många olika anledningar. För det första kunde jag försäkra mig
om att tekniken fungerade eftersom hela intervjun blev inspelad på min dator. Vidare kunde jag
även komma underfund med hur min arbetskamrat förstod intervjufrågorna och noterade
samtidigt hur hens uppfattningar som hen delgav gav svar på avhandlingens forskningsfrågor.
Efter prointervjun kunde jag även bilda mig en uppfattning om intervjuns omfattning i tid och
jag tog bort några intervjufrågor för att undvika att intervjuerna blir för långa samt justerade
några intervjufrågor för att de skall bli tydligare. Även i samråd med min handledare finslipades
intervjufrågorna före intervjuerna påbörjades (se bilaga 1).
Under våren 2021 fortsatte undersökningen med att jag sände in en anhållan om
forskningslov till en mellanstor kommun i Svenskfinland. I forskningslovet anhöll jag om att
få genom ett riktat urval intervjua lärare inom småbarnspedagogik och förskola som har flera
års arbetserfarenheter, olika utbildningar och som arbetar vid olika enheter i kommunen med
barn i olika åldrar. Kommunen i fråga godkände anhållan och efter det frågade jag av
respondenterna om de kunde medverka i min undersökning. Sammanlagt medverkade sju
respondenter i undersökningen. Efter den sjunde intervjun kunde jag konstatera att
datamaterialet som samlats in kändes fulländat. Respondenterna fick information om
undersökningen och samtliga gav sitt samtycke till undersökningen och kunde därmed tänka
sig att frivilligt medverka i den. Efter att respondenterna godkände sin medverkan i
undersökningen fick de via ett mejl läsa mera om undersökningens tillvägagångssätt som de i
god tid fick begrunda innan intervjun. Vidare har samtliga respondenter enligt begäran sänt mig
sitt skriftliga samtycke till att medverka i undersökningen och godkände undersökningens
tillvägagångssätt.

33
Efter att tid och datum för intervjuerna blev bekräftade fick respondenterna en mötesinbjudan
till intervjun. Detta med anledning av att intervjuer tillämpades virtuellt och respondenterna
som medverkande var antingen hemma eller på arbetet. Respondenterna fick själva bestämma
när de kunde tänka sig att medverka i intervjun. Ibland förekom det fördröjningar innan några
respondenter loggade in på Zoom men det löste sig vart efter jag tog kontakt med dem. Varje
intervju inleddes med att jag och respondenterna först pratade lite allmänt för att de skulle få en
uppfattning om mig som person och för att bidra till en lättsam stämning. Vidare fick alla
respondenter information om undersökningens syfte, om datamaterialet som raderas när
avhandlingen är giltig, var avhandlingen kommer att publiceras och att de medverkar under
anonyma förhållanden i undersökningen (se bilaga 1). Avslutningsvis poängterades vikten av
att respondenternas känslor, erfarenheter och uppfattningar är betydelsefulla för
undersökningen. Jag förklarade även att de inte behöver besvara intervjufrågorna med fina
ordformuleringar utan i stället delge sina uppfattningar, erfarenheter och känslor från vardagen
inom den småbarnspedagogiska verksamheten. Före jag började spela in intervjun tillfrågades
ännu en gång om jag får göra det. Trots att jag och respondenterna inte fysiskt kunde träffas
anser jag att intervjuerna var genuina och givande. Tekniken fungerade överlag bra och alla
intervjuer blev inspelade. Det var bara under en intervju internetuppkopplingen var dålig och
gjorde att det tog en liten stund före vi hörde varandra. Alla respondenter hade på sin kamera
under intervjun så att vi kunde se varandra och på så sätt skapa en interaktion.

4.5 Analys och bearbetning av datamaterial
Tjora (2012) anser att datamaterialet från intervjuerna skall transkriberas grundligt efter
intervjun. Vidare är det även viktigt vid analysen att de inspelade intervjuerna transkriberas
noggrant för att försäkra sig om att inspelningarna skrivits ut omsorgsfullt och under pålitliga
tillvägagångssätt (Dahlgren och Johansson, 2015). Sju respondenter har medverkat i denna
undersökning som har utvecklat ett gediget datamaterial. Intervjuerna som spelats in som gjorde
att jag kunde transkribera respondenternas uppfattningar ordagrant och grundligt. Intervjuernas
omfattning i tid sträckte sig från 31 minuter till 59 minuter.
Processen med att analysera och bearbeta data påbörjades först efter att alla intervjuer
transkriberats klart. Jag har bestämt mig för att utgå från Dahlgren och Fallsbergs (1991)
fenomenografiska dataanalys. Dataanalysen hjälper mig i arbetet med att kunna besvara mina
forskningsfrågor och bearbeta samt analysera datamaterialet. Dahlgren och Johansson (2009)

34
redogör för analysmodellens sju steg. Den fenomenografiska analysmodellens sju steg har
visualiserats i tabell 1.
Tabell 1.
Fenomenografisk analysmodell
1. Bekanta sig med materialet
2. Kondensation
3. Jämförelse
4. Gruppering
5. Artikulera kategorierna
6. Namnge kategorierna
7. Kontrastiv fas

Dahlgren och Johansson (2009) beskriver att analysmodellens första steg inleds med att
forskaren bekantar sig med materialet som har transkriberats och skrivits ut. De transkriberade
intervjuerna behöver forskaren läsa flera gånger som resulterar till att forskaren har granskat
datamaterialet detaljerat. Med fördel kan minnesteckningar dokumenteras i datamaterialet
parallellt med läsnings processen. Analysen framskrider sedan vidare till steg två som är
kondensation. Under detta moment identifierar och sorterar forskaren ut de väsentligaste
uppfattningarna. Forskaren klipper ut olika stycken med uppfattningarna som respondenterna
har uttryckt under intervjuerna. De transkriberade intervjuerna printades ut vart efter som jag
grundligt kunde läsa igenom dem flera gånger. Vidare understreckade jag de olika väsentliga
uppfattningarna med varierande färger. Uppfattningarna som tillhör forskningsfråga ett
understreckades med röd färg, uppfattningarna som tillhör forskningsfråga två understreckades
med gul färg samt uppfattningarna som tillhör forskningsfråga tre understreckades med blå färg.
Det hjälpte mig och underlättade arbetsprocessen samt tydliggjorde att uppfattningarna var
understreckade när jag började kategorisera.
Dahlgren och Johansson (2009) fortsätter med att förklara att Jämförelse är det tredje
steget som forskaren använder sig av i analysen. Forskaren undersöker i detta steg att finna
skillnaderna och likheterna i respondenternas uppfattningar som de har uttryckt under intervjun.
För forskaren är det ett viktigt moment eftersom det möjliggör att hen kan förbereda inför det
fjärde steget. Detta eftersom skillnaderna och likheterna ger ett underlag för forskaren till att
kunna gruppera respondenternas utsagor. Stycken med uppfattningar delas in i olika grupper i
det fjärde steget och forskaren strävar efter att finna möjliga samband mellan grupperna och i
det som respondenterna har uttryckt. I det femte steget artikuleras kategorierna där forskaren

35
uppmärksammar sig på att hitta likheterna och dess essens i de kategorier som har utarbetas.
Vidare behöver forskaren dela in kategorierna utgående från respondenternas olika
uppfattningar och fastslå kategoriernas antal. Det fjärde och femte steget kräver att forskaren
arbetar med i åtskilliga omgångar så att hen slutligen anser att kategorierna är tillräckligt
utarbetade. Även för mig tog det tid med kategoriseringsprocessen som jag arbetade länge med
dock fann jag några kategorier som jag förenade. För att nämna ett exempel så tog jag bort
underkategorin, känslighet med kläder och mat efter att jag konstaterade att den hör ihop med
underkategorin sinnen. Dahlgren och Johansson (2009) hävdar också att det är vanligt att ha
flera kategorier vid analysprocessens start som ofta inte är behövliga när forskaren är färdig
med analysen.
Dahlgren och Johansson (2009) förklarar att i det sjätte steget skall forskaren namnge
kategorierna och namnet på kategorin skall vara kort, däremot behöver forskaren kunna fånga
det mest karakteristika i innehållet. Det sjunde steget berör den kontrastiva fasen och under
detta moment skall forskaren noggrant genomgå kategorierna och jämföra varje uppfattning.
Vidare behöver forskaren å ena sidan bedöma om kategorierna har ett detaljerat innehåll å andra
sidan överväga om uppfattningarna skulle vara lämplig i andra kategorier. Denna procedur kan
utveckla att forskaren sammanslår liknande kategorier som gör att hen får mindre kategorier.
Kategorierna i denna avhandling har utvecklat både huvud- och underkategorier till alla tre
forskningsfrågor (läs kapitel 5). Det som forskaren kommer fram till i resultatdelen benämns
som utfallrum inom den fenomenografiska forskningsansatsen (Dahlgren & Johansson 2009).
I avhandlingens resultatredovisning framgår det att respondenternas olika uppfattningar
har kategoriserats. Larsson (1986) lyfter fram vad forskare behöver tänka på vid utarbetning av
kategorisystem och betonar vikten med att kategorierna behöver stämma överens med
datamaterialet och att det framkommer variation med uppfattningar samt att kategorierna är
separerade från varandra. Alexandersson (1994) understryker dock att forskarens resultat inte
får leda till givna uppfattningar vid tolkning och analys av data utan i stället urskilja innebörder.
Vidare präglas denna undersökning av att den intar en induktiv infallsvinkel.
Christoffersen och Johannessen (2015) förklarar när forskaren inte har ett teoretiskt utgångsläge
i sin undersökning utan däremot fokuserar på insamlandet av datamaterialet för att finna
allmänna mönster som i sin tur bearbetas till teorier. Då forskaren arbetar ”från empiri till teori”
är hens förfarande induktivt. Mot denna bakgrund betyder det att intervjuerna med de sju
respondenterna utgör undersökningens datamaterial. Respondenterna har i sin tur delgett sina
uppfattningar om de företeelser som jag avser undersöka som har kategoriserats i avhandlingens
resultat.

36

4.6 Tillförlitlighet, trovärdighet och etiska övervägande
I följande delavsnitt redogörs undersökningens tillförlitlighet, trovärdighet och etiska
överväganden. Även Denscombe (2009) benämner att forskningens pålitlighet och kvalitet
påvisas genom att granska dess tillförlitlighet och trovärdighet. Vidare lyfter han fram vikten
med att forskaren bör följa de etiska principerna för att i synnerhet garantera att respondenterna
skall få vara anonyma i undersökningen.
4.6.1 Tillförlitlighet
Enligt Christoffersen och Johannessen (2015) är det vanligt i forskningssammanhang att
begreppet reliabilitet används som även kan benämnas som tillförlitlighet. Vid
forskningssammanhang undersöks undersökningens datamaterial och dess grundlighet samt
tillförlitlighet. Centralt är att se över den datametod som forskaren har använt och hur
datamaterialet har insamlats samt analyserats. Larsen (2009) anser att det är av vikt att forskaren
skall kunna besvara sina forskningsfrågor genom sitt datamaterial. Därför är det avgörande att
forskaren lyckas ställa relevanta frågor till respondenterna som kan bidra till att hen kan besvara
sina forskningsfrågor. Forskaren behöver därmed vara ordentligt förberedd inför
undersökningen. De intervjufrågor som har ställts till respondenterna under denna intervju har
noggrant planerats och struktureras vars målsättning är att forskningsfrågorna skall kunna
besvaras. Mot denna bakgrund kände jag mig väl förberedd inför intervjuerna eftersom jag hade
lagt ned mycket tid på att begrunda vilka intervjufrågor som är relevanta för undersökningen.
Genom prointervjun och samtal med handledaren kändes intervjufrågorna utarbetade samt
genomtänkta.
Tjora (2012) anser att undersökningens tillförlitlighet höjs genom att intervjuerna har
blivit inspelade så att forskaren kan referera till citat utgående från respondenternas utsagor.
Forskaren behöver även kunna argumentera för de citat som har valts ut och varför de har lyfts
fram. I denna undersökning spelades alla intervjuer in som i sin tur har underlättat arbetet med
att citera respondenternas uppfattningar. Vidare har respondenternas citat valts utgående från
de uppfattningar som har varit mest framträdande till kategorierna i fråga.
Tjora (2102) lyfter fram att forskaren behöver vid resultatredovisningen kunna förklara
hur teorier eller aspekter har utvecklat analys och forskningsutformningen. För att höja
tillförlitligheten i kvalitativa studier bör forskaren redogöra för undersökningens sammanhang.
Jag har resonerat och beskrivit de beslut som jag fattat under processens gång i den empiriska

37
delen av avhandlingen. Vidare belyses även undersökningens tillvägagångssätt och hur
respondenternas uppfattningar har analyserats och bearbetas som har utvecklat de resultat som
presenteras i kapitel 5.
Tillförlitlighet i en intervjuundersökning handlar enligt Kvale och Brinkmann (2009)
om vikten med tillförlitlighet beträffande att forskaren undviker ställa ledande frågor till
respondenten under intervjun. Intervjufrågorna i denna undersökning har varit öppna och
eftersom respondenterna inte fick se intervjufrågorna före intervjun delgav de sina egna
spontana uppfattningar till frågorna som ställdes. Trots att deras svar blev spontana uppfattade
jag dem ändå som väl genomtänkta. Tjora (2012) uppger att inom kvalitativ forskning kan
forskares intresse till temat både vara en tillgång eller störning. Jag kan medge att jag har ett
brinnande intresse för temat men upplever ändå att jag lyckats hålla mig neutral och fokuserat
på att förstå och kunna förklara det respondenterna uppfattar och beskriver. Det betyder att jag
har lagt mina egna uppfattningar och känslor om temat till sidan.
4.6.2 Trovärdighet
Patel och Davidson (2019) beskriver hur tillförlitlighet och trovärdighet flätas samman när
forskningen

är

kvalitativ.

Kvale

och

Brinkmann

(2009)

lyfter

fram

att

inom

samhällsvetenskapen är trovärdighet när ett förfaringssätt utforskar det som forskaren har som
avsikt

att

utforska.

Enligt

Tjora

(2012)

benämns

giltighet/trovärdighet

inom

forskningssammanhang som validitet. Trovärdighet påvisas när forskaren har fått svar på sina
forskningsfrågor. Forskaren behöver ha kännedom om tidigare forskning och teorier som finns
inom det tema hen undersöker. Resultatet forskaren kommer fram till jämförs även med andras
resultat. För att nå en djup kunskap om temat i fråga har jag läst och reflekterat över det som
har framkommit i tidigare forskning och teorier. Respondenternas uppfattningar har även
kopplats ihop med tidigare forskning och teorier i resultatdiskussionen som tyder på att
trovärdigheten är hög. Respondenternas uppfattningar som har kategoriseras kan främja
kunskaperna hos läsarna som tar del av denna avhandling.
Även Tjora (2012) beskriver kärnan för hög trovärdighet är när forskningen kan göra
kopplingar till tidigare forskning och följa ramarna inom vetenskapen. Uljens (1898) redogör
för hur observationerna och mätningarna blir giltiga genom att forskaren uppnått observera eller
mäta undersökningens syfte. När forskaren finner det hen vill komma åt är mätningen giltig.
Patel och Davidson (2019) menar att inom kvalitativa undersökningar är målet att uppnå en bra
trovärdighet genomgående under forskningens alla moment. För att forskaren skall lyckas med

38
detta behöver hen hantera och tillämpa förförståelsen som hen besitter kontinuerligt och
genomgående i forskningen. Tillförlitlighet beträffande att samla in data är när forskaren får
ihop tillräckligt med material för att kunna pålitligt tolka respondenternas utsagor.
Tillförlitligheten ökar också när forskaren finner svårtydigheter såsom samband mellan det
utmärkande, vanliga och specifika. Enligt Larsen (2009) är det är lättare vid kvalitativa
undersökningar att garantera god trovärdighet. Med tanke på att forskaren ges möjlighet under
intervjun till att kunna framföra följdfrågor som utvecklar djupa och utökade svar från
respondenterna. Vidare är det fördelaktigt under de tillfällen när missuppfattningar uppstår så
går de att lösa eftersom forskaren kan förklara sin avsikt igen. Forskaren får därmed en ökad
kunskap för fenomen som undersöks som är fördelaktigt i resultatdelen. Även jag ställde
följdfrågor till respondenterna under intervjuerna och det är också en av anledningarna till att
datamaterialet blev så omfångsrikt. För att påvisa kunskapen och de insikter som framkommit
under analysprocessens gång har de lyfts fram i undersökningens resultatdel och
resultatdiskussion.

4.6.3 Etiska överväganden
Jag anhöll om forskningstillstånd under våren 2021 för att få intervjua sex till åtta lärare inom
småbarnspedagogiken och förskolan i en mellanstor kommun i Svenskfinland. Det var svårt at
uppskatta på förhand hur många intervjuer som behövs för att datamaterialet skall kännas
komplett. Efter den sjunde intervjun upplevde jag ändå att datamaterialet var omfångsrikt och
respondenternas svar började tendera till upprepningar och med tanke på detta resulterade det
till att sju respondenter medverkade i undersökningen. Respondenterna som medverkade i
undersökningen har tillförsäkrats anonymitet eftersom ingen annan kommer att få kännedom
om vilka respondenter som har medverkat i undersökningen eller kan känna igen dem. Det är
enbart jag som har kännedom om vad respondenterna heter. Även Dalen (2015) betonar vikten
med att respondenterna som medverkar i undersökningen inte skall kunna identifieras och att
de får vara trygga med att utsagorna som de har delgett under intervjutillfället sekretess
behandlas av forskaren.
Datamaterialet från intervjuerna använder jag för denna undersökning och med en
önskan att främja forskning samt undervisning om högkänslighet hos barn inom
småbarnspedagogiken. Eventuellt kommer föreningen Högkänsliga i Finland rf publicera min
avhandling på deras sociala media, Facebook vilket respondenterna har fått information om.

39
I de riktlinjer som Forskningsetiska delegationen i Finland har gett ut behandlas betydande
etiska aspekter i samband med vetenskaplig forskning som en forskare behöver förhålla sig till
(TENK, 2019). Man lyfter bland annat fram vikten med att respondenterna skall få kännedom
om att de får medverka i undersökningen under frivilliga omständigheter och har även rätt till
att inte behöva medverka om de inte vill. Det innebär även att respondenterna har rätt till att
upphöra sin medverkan när de önskar utan att det medför några negativa konsekvenser. Med
hänsyn till detta har samtliga respondenter medverkat under frivilliga förutsättningar i denna
undersökning och är medveten om deras rättighet till att få avbryta (när de önskar) sin
medverkan. Respondenterna är informerade om att denna avhandling kommer att hittas vid
akademins publikationsdatabas (se bilaga 1). Vidare behövde inte respondenterna i denna
undersökning besvara alla intervjufrågor och fick därmed förbigå någon intervjufråga om de så
önskade. Dock var det bara en respondent som valde att förbigå en frågeställning.
Respondenterna är också medvetna om syftet med undersökningen som jag har lyft fram flera
gånger.
Intervjuerna med respondenterna har videoinspelats och för säkerhets skull om något
skulle fallera med tekniken även ljudinspelats i min telefon. Detta är något som alla
respondenter har gett sitt samtycke till. Avsiktligen används datamaterialet utgående från
intervjuerna till för att utöka förståelsen och kännedomen om högkänslighet hos barn inom
småbarnspedagogiken. Dalen (2015) lyfter fram att forskaren bör fundera över hur
datamaterialet förvaras så att ingen annan kan komma över informationen och för att ta hänsyn
till konfidentialiteten. Jag har förvarat allt datamaterial tryggt i mitt hem undangömt i mitt
personliga skrivbordsskåp. Respondenterna är även medvetna om att jag enbart använder mig
av ljudinspelningen under transkriberings processen och kan därmed radera videoinspelningen
efter intervjuerna. Vidare har de fått kännedom om att jag raderar de ljudinspelade intervjuerna
genast då avhandlingen är giltig och på samma gång kommer även alla transkriberade
intervjuerna att raderas från min dator samt de utprintade versionerna makuleras i en
dokumentförstörare. Detta görs för att skydda deras identitet.
Jag har även beaktat när jag citerat respondenterna i avhandlingens resultatdel att
normalisera deras uppfattningar. Med tanke på att Tjora (2012) anser att forskaren i samband
med transkriberingen även behöver göra en värdering beträffande att normalisera de
transkriberade intervjuerna. I dessa situationer behöver forskaren överväga transkribering till
allmänspråk för att försäkra sig om att respondenterna inte kan kännas igen. Vidare
framkommer det inte några personliga uppgifter som kan kopplas ihop med respondenten i
fråga utan i resultatet framkommer enbart de uppfattningar som respondenterna har delgett då

40
de har besvarat intervjufrågorna. Respondenternas uppfattningar kan inte spåras till någon
enskild individ. Respondenternas namn och utbildningar har dekrypterats för att tillförsäkra att
samtliga respondenter som medverkat i undersökningen gör det under anonyma förhållanden
(Christoffersen & Johannessen, 2015). Etiska överväganden och tystnadsplikten har jag
förbundit mig till under hela avhandlingens process.

41

5 Resultatredovisning
I följande kapitel presenteras undersökningens resultat. Utgående från undersökningens
datamaterial, det vill säga intervjuerna besvaras avhandlingens tre forskningsfrågor. Kapitlet
innehåller fyra delkapitel med tanke på att svaren på forskningsfrågorna redovisas i tre
delkapitel med stöd från avhandlingens tre forskningsfrågor. Avslutningsvis sammanbindes en
övergripande sammanfattning av resultatet i sin helhet. Resultatet (respondenternas
uppfattningar om företeelserna) presenteras utgående från det horisontala systemet, som enligt
Uljens (1989) betyder att alla kategorier beskådas som jämställda och är därmed lika mycket
värda. För att underlätta och förtydliga resultatet för läsaren delas de olika kategorierna in i
huvud- och underkategorier trots att de är lika mycket värda. Vidare har jag efter ett etiskt
övervägande valt att inte koppla lärarnas uppfattningar till den specifika lärarens utbildning
eller till hur länge de har varit yrkesverksamma för att säkerställa respondenternas anonymitet.
Med tanke på det benämns respondenterna som L (som står för lärare) förenat med en egen
tillhörande siffra eftersom deras riktiga namn har dekrypterats. Genom att läsa delkapitel 4.3
kan läsaren få information om respondenterna som har medverkat i undersökningen.

5.1 Lärares uppfattningar om högkänslighet hos barn
Första forskningsfrågan behandlar hur lärare inom småbarnspedagogiken uppfattar
högkänslighet hos barn. Huvudkategorierna presenteras enligt följande: högkänslighet är nytt
fenomen, högkänslighet som en reaktion på yttre stimulans och faktorer, högkänsliga är
extroverta och introverta och högkänslighet är ett personlighetsdrag. Lärarnas uppfattningar
om högkänslighet hos barn konkretiseras genom tabell 2.
Tabell 2: Lärares uppfattningar om högkänslighet hos barn.

Lärares uppfattningar om högkänslighet hos barn
Huvudkategori

Underkategori

42
1. Högkänslighet är ett nytt 1.1 Högkänsliga barn finns i alla barngrupper
fenomen

1.2 Genetiskt betingat som aldrig försvinner

2. Högkänslighet som en
reaktion på yttre
stimulans och faktorer
3. Högkänsliga är
extroverta och introverta
4. Högkänslighet är ett

2.1 Sinnen
2.2 Påverkas av sinnesstämningar
2.3 Påverkas av förändringar
3.1 Allt från blyga till utåtagerande
3.2 Både berikande och utmanande
4.1 Diagnos

personlighetsdrag

Huvudkategori 1: Högkänslighet är ett nytt fenomen
Flera av respondenterna uppfattade högkänslighet som ett nytt fenomen som de önskar få mer
kunskap om. Någon respondent beskrev hur hen har kommit i kontakt med begreppet under de
senaste tio åren och att under hens studietid framkom inte högkänslighet överhuvudtaget. Det
framkom också hur några poängterade att den kunskap de har idag om högkänslighet är på
grund av att de har kommit i kontakt med högkänsliga i sitt privatliv.
L7: Nå det är ju ganska nytt, då man började höra om HSP alltså högkänslighet tänkte jag att det
där vet jag ju har funnits men man har inte vetat att det finns ett namn för det och att man kan
kategorisera in någonting i ett visst... inte som i ett fack men har det lite inringat och att de finns
mycket människor som har det.
L 5: Nej det tror jag inte att vi har tillräckliga kunskaper om, för som sagt var så har vi inte fått
någon skolning eller någon som har lyft upp dessa tankar liksom...

Vidare var samtliga respondenter överens om att personalen inom småbarnspedagogiken inte
besitter tillräckliga kunskaper om högkänslighet och de upplevde att det skulle vara bra om
personalen skulle få utökade kunskaper om fenomenet.

43

1.1 Högkänsliga barn finns i alla barngrupper
Respondenterna har olika uppfattningar om förekomsten av högkänsliga barn inom
småbarnspedagogiken och en del uppfattade att det inte är så vanligt och resonerade kring att
fenomenet är så komplicerat. Det beror på att det kan vara svårt att veta om barnen i fråga är
högkänsliga.
L2: Jag tror de är vanligare än vad man tror och vanligare nu än förr... Jag tror inte det är
jättemånga procent men vanligare än man tror.
L4: Jag tror att man alltid har några, tänker jag på vår grupp på 20 barn är det säker fem som
jag kan tänka mig har det.

Flera respondenter lyfte fram att de uppfattar att det finns allt från ett till fem barn per barngrupp
som är högkänsliga. Vidare framkom en uppfattning om att högkänslighet hos barn är vanligare
idag i jämförelse med vad det var för flera år sedan.
1.2 Genetiskt betingat som aldrig försvinner
Högkänslighet uppfattas också vara genetiskt betingat.
L1: Ofta kan det vara genetiskt för det har jag stött på att någon förälder har sagt att de är
högkänsliga och de tänker att barnet också kan vara det.
L7: För är du högkänslig så kommer du att leva med det hela ditt liv och inte bara ha inom
småbarnspedagogiken utan i förskolan och i skolan o.s.v.

Högkänslighet uppfattas även vara ett personlighetsdrag som högkänsliga barn får leva med
hela sitt liv.

Huvudkategori 2: Högkänslighet som en reaktion på yttre stimulans och
faktorer
Respondenterna lyfte fram hur högkänsliga barn påverkas av yttre stimulans och av
omgivningen. Högkänsliga barn uppfattas bli trötta av att vara i stora grupper, registrerar allt
som händer och kan ha svårt med koncentrationen.
L5: Jag tänker nog idag på sådana som blir väldigt fort trötta av att vara i stora grupper...att man
reagerar på väldigt mycket yttre stimulans de är ju absolut det första man tänker på. De har svårt
att koncentrerar sig i grupp kan vara en sak och att de vill ta in allt som händer på något vis...

44
L7: Alla antenner är upp...
L3: Vi hade på en Elsa film och då stod hen bakom hyllan och ville inte titta men vi fick inte fram
vad det var...men det var ju säkert då att hen tyckte det var för högt ljud eller skrämmande och
klarade inte av det.

Någon respondent beskrev även hur ett barn inte vågade titta på en film som de visade barnen
på avdelningen. Barnet i fråga gick och gömde sig bakom hyllan i stället för att se på filmen.
2.1 Sinnen
Alla respondenter beskrev hur högkänsliga barn påverkas av ljud och buller. Någon respondent
lyfte också fram att de påverkas av starkt ljus, konsistensen på maten och av lukter medan några
andra respondenter uppfattade högkänsliga barn som beröringskänsliga.
L4: Alla sinnen är på hel spänn...och man märker ju behovet att de behöver få lite lugn och ro då
man är i en grupp hela dagen med massa ljud från morgon till eftermiddagen...att man ser att de
inte orkar. Med maten kan det vara konsistensen och synintryck som väcker obehag.
L1: Jag tänker att de kan vara känsliga för beröring...Men någon som jag tänker på och reagerat
på har inte tyckt om att jag berör barnen och vill inte har beröring och de har glidit undan då de
har känt att man sträckt ut en hand.
L5: Det där med att få byxorna rätt in i stöveln för att de skaver hit och dit och känns och kläderna
kliar och de pickar.

Vidare påpekade nästan alla respondenter utmaningarna högkänsliga barn kan ha vid av- och
påklädningssituationerna eftersom de är känsliga för hur kläderna känns mot kroppen och att
kläderna skall vara på ett visst sätt. Några respondenter uppfattade också att det framkommer
utmaningar i samband med måltiderna. Samtliga respondenter var också överens om att
högkänsliga barn påverkas av sinnesintryck som kan leda till att de blir trötta och behöver lugn
och ro.
2.2 Påverkas av sinnesstämningar
Många av respondenterna beskrev också hur högkänsliga barn känner in olika sinnesstämningar
hos andra och i omgivningen. Vidare uppfattade respondenterna att högkänsliga barn påverkas
av andra, hur de är och reagerar på ansiktsuttryck.
L6: Jag tänker sådana som kommer in i ett rum och känner av stämningar i rummet till
exempel...Men just de blir påverkade jättemycket av andra och hur andra är.

45
L2: De barn jag har kommit i kontakt med för det första är de ganska hur skall jag säga de tar
fort in hur de reagerar på den andra människan de möter som ansiktsuttryck och stämning. Då de
kommer in i ett rum kan de lätt uppfatta stämningen.
L7: Nå alltså de känner ju oftast väldigt goda känslor hos andra och de uppfattar alltså
sinnesstämningar som man kan använda som ett bättre ord vilket gör att de kanske också kan ha
väldigt god empatisk förmåga i en ganska låg ålder...Ja de har öppna ögonen fast de kanske inte
vet om de...

Högkänsliga barn uppfattas dessutom vara empatiska, visar medlidande och har förmågan att
känna känslor hos andra.
2.3 Påverkas av förändringar
Flera respondenter poängterade även att högkänsliga barn inte tycker om förändringar och trivs
bäst när det finns rutiner i verksamheten.
L1: Rutiner är viktiga för de vill ju veta vad som skall hända och de tycker inte om impulsivitet
och liksom sådant de inte är förberedda på. Så om man gör något och typ far på utfärd att man
ger information och förbereder dem eftersom många föräldrar säger att barnen kan reagera på
sådant och nästan ha svårt att sova.
L3: Ändras rutiner kan det bli jobbigt, hela dagen kan bli förstörd om till exempel ett barn vi har
kommer senare än vad hen brukar kan bli kalabalik då det inte har följts enligt rutinerna.

Högkänsliga barn kan även uppfattas att de påverkas av avvikande rutiner som till exempel
teaterbesök, utfärder eller om de kommer senare till småbarnspedagogiken än vanligt.

Huvudkategori 3: Högkänsliga är extroverta och introverta
Några respondenter kategoriserade högkänsliga barn som antingen extroverta eller introverta.
L4: Men just som att det kan vara någon som man uppfattar som väldigt blyg men så lär man
känna så märker man att du är ju inte alls blyg utan bara introvert och är lite så där vad jag nu
tror är högkänslig...men just som att man märker i en stor samling skulle de aldrig säga något
men i lilla gruppen tar de plats och sådana saker kanske.
L6: Men jag har tänkt på det här för det är ju så stor skillnad på de som är introvert och
extrovert...jag tror att det här de kan vara svårare med de introverta barnen att se att de är
högkänsliga.

Vidare uppfattade någon respondent att det kan vara svårare att upptäcka högkänslighet hos de
introverta barnen.

46
3.1 Allt från blyga till utåtagerande
Medan de övriga respondenterna lyfte fram hur de uppfattar högkänsliga barn som försiktiga,
iakttagande, lugna eller blyga barn. Vidare framkom det också hur högkänsliga barn kan vara
gråtiga, speciella, livliga och utåtagerande.
L2: Jag har upplevt att många inte trivs i stora grupper men kan bli väldigt livliga där de känner
sig hemma medan i stora grupper kan de vara väldigt försiktiga medan de kan bli väldigt livliga
i grupper de känner sig hemma och trygga.
L3: Barnet lite blygt, speciellt barn, lite orolig och gråtattacker kan komma...
L5: Någon man tänker som har varit mer extrem att de är lite speciell medan andra som jag vet
är högkänsliga har inte varit så jättespeciella och mera lugna som barn...så jag tror det är väldigt
olika det där.

Flera av respondenterna nämnde flera olika personlighets egenskaper som högkänsliga barn
kan ha. Vidare konstaterade några respondenter att det finns olika drag hos högkänsliga barn
och att högkänslighet hos barn uppfattas framstå på olika sätt.
3.2 Både berikande och utmanande
Samtliga respondenter beskrev utmaningarna med att arbeta med högkänsliga barn och hur det
kan komma till uttryck. Det framkom att det är utmanande för personal att räcka till, upptäcka
och se högkänsliga barn eftersom en barngrupp kan bestå av 20 barn och tre vuxna. Vidare
beskrivs högkänsliga barn som att de tar mycket plats, kräver extra uppmärksamhet, har
koncentrationssvårigheter, visar mycket känslor, lätt för att börja gråta, har känsloutbrott,
föredrar att leka i mindre grupp eller med en kompis och har ett stort behov av att få vara ensam.
L7: De märks ganska mycket i barngruppen, de är en grupp av barn som märks mycket och du
är i mycket närkontakt med dem under hela verksamhetsdagen. Därför att de kräver lite extra
uppmärksamhet för att de har sina utmaningar.
L3: Ja alltså speciell, man kan fundera lite vad som är på gång riktigt för barnet kan börja
gråta för minsta lilla...och har svårt att leka med flera...
L1: De är väldigt känsliga och det tycker jag är positivt och de är väldigt empatiska mot andra
barn och mot en själv också och ja att det finns en empati där som är kanske utöver det vanliga.
Kanske väldigt gulliga mot de som är mindre... de är så där djupa...

47
Flera av respondenterna tyckte att det är berikande att få arbeta med högkänsliga barn och lyfte
fram barnens styrkor. Högkänsliga barn uppfattas som kreativa, empatiska, humoristiska, djupa,
engagerade, riklig fantasi och är mån om att andra skall ha det bra.

Huvudkategori 4: Högkänslighet är ett personlighetsdrag
Någon respondent uppfattade högkänslighet som ett oklart begrepp och att det är svårt att veta
om ett barn är högkänsligt eftersom det beror på att det är ett personlighetsdrag.
L5: Hm...det är som sagt var lite svårt för det är inte ett klart begrepp att man har det och så är
det klart med den saken att man vet att de är högkänsliga. Men så klart att det är så eftersom det
är ett personlighetsdrag... Men man tänker nog definitivt på olika typer av barn utan att tänka på
att de har nått fel eller diagnos eller specialbehov...man ser ju allas olika personligheter men att
veta om de är högkänsliga eller är de trotsiga och att veta vad är deras egenskap och vad är deras
utvecklingsnivå är ju inte alltid lätt att veta.
L7: Sedan tror jag att det här med högkänslighet är ganska individuellt. Alltså alla har ju inte
alla de där tecknen utan någon har kanske bara någon enstaka.

Vidare uppfattades högkänslighet som svårt att få grepp om för det kan lika bra handla om trots.
Någon uppfattade högkänslighet som individuellt betingat.
4.1 Diagnos
Någon av respondenterna diskuterar om högkänslighet på ett sätt som tyder på att hen
uppfattade högkänslighet som en diagnos eftersom hen nämnde att de inte haft barn som har
varit diagnostiserade som högkänsliga. Vidare kopplade några respondenter att högkänslighet
kan också framträda hos barn med olika diagnoser så som ADHD och Asperger. Någon annan
respondent redogjorde över hur hen har funderat på högkänslighet i relation till Autism. Några
respondenter berättade också att de kan känna osäkerhet gällande om barnen enbart är
högkänsliga eller om det är någon diagnos som kan vara en bakomliggande orsak.
L1: Den här diagnosen har ju inte på det viset funnits man har ju inte haft barn som har varit
diagnostiserade som högkänsliga. Men liksom då man tänker på barn man har haft under åren så
har det ju funnits barn som har varit högkänsliga... Sen har jag också sett högkänslighet hos de
barn som har Asperger och ADHD.
L3: Man har ju tänkt att det är speciella barn, att är det autism liknande eller så där att man har
börjat fundera vad de riktigt är. Man kanske är van att tänka att det är drag av Autism...

48
L4: Just med eget barn så funderade jag om det är nå ADHD det här eller något men det var det
ju inte alls.

Övriga respondenter nämnde inte högkänslighet kopplat till olika diagnoser eller pratade om
högkänslighet som något som barnen får en diagnos för.

5.2 Lärares uppfattningar om bemötandet till högkänsliga barn
Andra forskningsfrågan behandlar vilka uppfattningar lärare inom småbarnspedagogiken har
om bemötandet till högkänsliga barn. Datamaterialet som har analyserats och bearbetats
utvecklade tre huvudkategorier som är: barnen bemöts första gången under inskolningen,
bygga upp en god relation och samarbetet med vårdnadshavarna behöver vara fungerande.
Lärarnas uppfattningar exemplifieras genom tabell 3.
Tabell 3: Lärares uppfattningar om bemötandet till högkänsliga barn.

Lärares uppfattningar om bemötandet till högkänsliga barn

Huvudkategori

Underkategori

1. Barnen bemöts första gången

1.2 Försiktigt och mjukt bemötande

under inskolningen

1.3 Gränser
1.4 Högkänsliga barns behov

2. Bygga upp en god relation

2.1 Acceptans och förståelse
2.2 Finna lösningar och behålla lugnet
2.3 Kommunikation
2.4 Personkemi

3. Samarbete med vårdnadshavare 3.1 Personalens stödjande roll
behöver vara fungerande

49

Huvudkategori 1: Barnen bemöts första gången under inskolningen
Några respondenter ansåg att de skulle ge mera tid till högkänsliga barn under inskolningen om
de skulle veta att barnen är högkänsliga. De rådde delade uppfattningar angående om
högkänsliga barn behöver få längre inskolning jämfört med barn som inte är högkänsliga. Det
framkom också att det är viktigt att lära känna barnen och tillgodose deras behov.
L1: Jag skulle ge mera tid om jag skulle veta att barnet är högkänsligt men ofta är inskolningen
så pass kort att jag inte hunnit märka det under den tiden.
L7: Först lär man känna barnen och ser vad de har för behov.
L4: Jo...de behöver mera tid att anpassa sig och bli bekant och som bli bekväm med stället och
oss...

Inskolningen uppfattas vara bra för att både barn och personal skall lära känna varandra samt
att barnet får anpassa sig till den nya situationen och miljön. Någon respondent nämnde också
att inskolningen har varit annorlunda nu med tanke på coronaviruset.
1.2 Försiktigt och mjukt bemötande
Alla respondenter ansåg även att det är viktigt att bemöta högkänsliga barn med ett varsamt och
mjukt tillvägagångssätt. Några respondenter lyfte fram att de inte rusar på, tvingar, stressar och
pressar högkänsliga barn. Respondenterna poängterade bland annat lågaffektivt bemötande och
mjukt bemötande som tillämpningsbart vid bemötandet och i arbetet med högkänsliga barn. Det
framkom även att det är relevant att prata lugnt och försiktigt till högkänsliga barn.
L4: Inte tvång eller som försöka pressa fram något ur någon utan låta det komma då de
kommer...Ja inte ha någon att prata när de inte vill prata och sådant.
L6: Nå där är det ju det här med lågaffektivt bemötande och lugnt...
L2: Man skall stödja dem och pusha dem och låta de få trygghet. Det är en balansgång och svårt
att veta när man skall göra det men ibland behöver barnet pushas för att komma framåt men
samtligt ha förståelse när barnen behöver ta steget bakåt.

L3: Man kan ju förstås läsa sig till massa grejer men jag tror nog att det är erfarenhet
som lär en att bemöta.

Några respondenter uppfattade även att de kan vara bra om barnet uppmuntras av personalen
för att komma framåt i sin utveckling och samtidigt ha förståelse när barnen inte vill. Vidare
uppfattas erfarenhet som en viktig aspekt gällande bemötande till högkänsliga barn.

50
1.3 Gränser
Trots att respondenterna uppfattade att högkänsliga barn skall bemötas varsamt anser ändå
några respondenter att det är viktigt med tydliga gränser, ramar och regler.
L6: Jag tror att de barnen precis som alla andra har behov av de här med fasta gränserna men
de skall vara på ett vänligt sätt.
L7: Ha ramar, regler och övar upp en trygghet att jag finns här hela tiden och du kan lita på
mig...Tillit är ju att du sätter gränser...

Någon respondent uppfattade att ramar och regler ger barn trygghet samt genom att sätta
gränser som relaterades till tillit.
1.4 Högkänsliga barns behov
Respondenterna lyfte också fram vikten med att tillgodose högkänsliga barns behov vid
bemötandet och även i relationen. Respondenterna anser att behoven högkänsliga barn kan ha
är annorlunda, starkare eller samma behov som alla andra barn har.
L3: Men man behöver kanske tänka lite extra på då barnet är högkänsligt för hen är lite
annorlunda än de övriga...Inte utmärker jag hen mera men behöver kanske lite annorlunda stöd
än de andra.
L2: De har kanske inte annorlunda behov men kanske strakare behov av vissa saker. Alla barn
har samma behov men somliga har mera eller mindre av olika orsaker.
L7: Lära dem vissa knep alltså du har ett drag men du behöver också lära dig att hantera det och
du behöver medvetandegöra barnen om att nu är vi här och de där klarar sig och det där sköter
den andra i personalen om som du har med i teamet...medvetandegör dem om problematik som
finns och utmaningar som de har så att de börjar öva sig på att hantera dem för det behöver de
kunna göra...

Högkänsliga barn uppfattas ha behov av till exempel stöd, starkare behov av vissa saker och
med att få vara i fred. Någon respondent lyfte fram att det är viktigt att förklara och
medvetandegöra högkänsliga barn om problematik och utmaningar som kan förekomma för att
lära sig hantera personlighetsdraget och dess utmaningar.

Huvudkategori 2: Bygga upp en god relation
Beträffande relationen lyfte respondenterna fram olika faktorer som ger förutsättningar för att
en relation skall vara god till högkänsliga barn. Någon respondent ansåg att relationen skall
vara god från båda hållen. De flesta av respondenterna betonade vikten med att relationen är

51
god mellan barnet och personalen. Följande aspekter beskrev respondenterna som viktiga för
hur en god relation byggs upp.
L3: God relation byggs upp genom att visa att man tro på dem och ger trygghet så att de kan
komma när de behöver det.
L6: En god relation är att barnet skall känna att de kan lita på den vuxna och att barnet vet att
den vuxna är trygg och lugn och jag tror nog att de känner barnen att de har en bra kontakt.
L4: Du måste skapa tryggheten allra först ordentligt från starten på hösten att de litar på en och
känner sig bekväm med en...Det är ju jätteviktigt att man skapar bra relationer med de här barnen,
det är ju långa tider vi skall vara tillsammans så det är viktigt från båda hållen...Tycker om
varandra, hjälper varandra, stödjer, lyssnar, och finns till hands och lätt att ta kontakt med.
L1: Man bejakar och liksom bekräftar dem som de är så att de känner att det är okej.

En god relation inkluderar tillit, respekt, trygghet, närhet, tillgänglighet, tro på barnen,
uppmuntran, använda sig av humor, lyhördhet, ömsesidighet, lyssna, se dem, stödja, hjälpa,
tillgänglighet, tycka om varandra, bekräftelse, grupptillbehörighet, bejaka, bekräfta,
delaktighet, regler, ramar, förståelse. Vidare beskrevs det vikten med att jobba med den sociala
samvaron med hela gruppen och att barnen skall ha det lätt för att ta kontakt med personalen.
2.1 Acceptans och förståelse
Vidare uppfattade några respondenter att det behöver finnas en acceptens och förståelse över
att till exempel högkänsliga barn har behov av att få vara i fred och befinna sig i lugnare
situationer. Både personal och vårdnadshavare behöver acceptera det faktum att det inte är
något fel med att barnen får vara i lugnare situationer och i stället inse att det är deras behov.
L5: Det är ju det här med förståelsen det att man accepterar att nämen det här är okej att vi skall
förstå att ditt barn är på det här viset och att personal och föräldrar förstår att det är inte något
fel med att man vill vara i lugnare situationer...Där tror jag vi behöver känna till att det är deras
behov och att de klarar de inte annars, de mår bra av det så att säga att man inte skall vara rädd
för de.
L6: Då de vill vara ifred så skall de vara i fred. Å då skall ingen komma nära och då kan vi hjälpa
att se till att de faktisk får vara de för det måste faktiskt fungera för vi måste ha så pass mycket
utrymme så de kan få vara det.
L1: Om den vuxna saknar förståelse för barnet och tycker att barnet är jobbigt och överreagerar
att då tror jag att det kan bli att barnet kan få dåligt självförtroende och självkänsla eftersom den
är så känsligt och där tänker jag att vi har ett stort ansvar som vuxna. Bekräftar och bejakar att
det är okej.

52
Vidare lyfte någon respondent fram hur högkänsliga barn processar saker och ting djupt och
hur hen bekräftar och låter dem göra det. Enligt respondenterna behöver personalen vara
förstående och visa förståelse till högkänsliga barn. Det framkom även hur högkänsliga barn
tyr sig till personalen när de känner de förstår dem. När personalen inte visar förståelse kan det
leda till dåligt självförtroende och självkänsla hos barnen.
2.2 Finna lösningar och behålla lugnet
Några respondenter beskrev hur viktigt det är i relationen till högkänsliga barn att personalen
finner olika lösningar, är flexibla och har tålamod vid olika situationer samt vid utmanande
beteenden som högkänsliga barn kan ha.
L3: Man måste hitta lösningar på allting och jag har som mål att jag vilja lära mig det för alla
barn är lika mycket värda det är ju de som jag försöker hitta så att alla kan känna sig delaktiga
och få den trygghet de behöver i min grupp...
L2: Har vi ett högkänsligt barn som har kommit i obalans just innan maten eller blivit rädd för
att städerskan har varit in tycker jag att det är väldigt viktigt att man bortser för det där att alla
skall sitta på sina platser punkt slut...och tar barnet i famnen låter den äta medan barnet sitter i
famnen för oftast går det att komma överens om att de kan flytta till egen plats sen då man har
kommit i gång och kommit över det som gick fel.
L4: Men nog är de ju att hålla lugnet och ja de beror ju som på vad det är...Å just om det är
några konstnärssjälar måste man ju låta dem pyssla och på fast varje dag om de vill...Behöver
vara flexibel och se.

Ett flexibelt och lösningsorienterat arbetssätt behövs enligt respondenterna för att barnen skall
få må bra, känna sig trygg och få vara delaktiga.
2.3 Kommunikation
Några respondenter beskrev också relevansen med god kommunikation och bekräftelse till
högkänsliga barn. Kommunikationen kan både bestå av tyst och verbal kommunikation.
L7: När de både gör bra och sämre saker att man finns där i båda situationerna för man är ju så
bra på att säga stop, stop, stop men man skall också vara bra på att säga mitt i då handlingarna
sker att wow, det där gjorde du bra och precis så där gör man då man leker med andra och
bekräftar då man ser då barnet gör något bra... sedan kan det räcka med att man sätter upp
tummen. De börjar titta efter bekräftelse och då kikar de och då kan man antingen sätta upp
tummen eller ruska på huvudet och då vet de att nej och då behöver inte de andra veta om att man
har den här tysta kommunikationen...

53
L6: Å just det där med att jobba med mig själv att ta det lugnt och kunna diskutera och fundera
för...det går så väldigt bra att diskutera både med enskilt barn och med hela gruppen... att nu är
det så här att nu vill inte den att någon annan sitter där, att är det okej för er att vi gör så här
eller att den alltid får ha samma plats så om någon säger nej kan man fråga att varför inte och
sen blir det ju så att det oftast är okej för de andra men då skall du ju ha en passlig grupp.

Vidare beskrev någon respondent vikten med att kunna diskutera både enskilt med barn och
med hela gruppen för att kunna fatta gemensamma beslut.
2.4 Personkemi
Någon respondent uppfattade att personalens personlighet påverkar hur de förstår högkänsliga
barn. Högkänsliga barn beskrivs som känsliga för hur de uppfattar en annan människa.
L2: Det är viktigt att barnen får hålla sig till en vuxen som de känner sig bekväma med bara en
sådan sak, eftersom man kan se att de kan vara väldigt känsligt med personkemi och hur de
uppfattar en annan människa...Jag tror om man är olika som person om man själv är en social
och utåtriktad person kan man ha svårare att förstå det där på samma sätt. Där tror jag det har
att göra med hurudan personlighet personalen har själv så de kan bygga upp relationen...För jag
upplever att när de här barnen hittar en person är de väldigt lojala för att om du en gång hittar
den här bra relationen fungerar det oftast.

Vidare uppfattas det att relationen brukar vara fungerande när personkemin är bra.

Huvudkategori 3: Samarbete med vårdnadshavare behöver vara fungerande
Flera respondenter konstaterade vikten med ett fungerande samarbete med vårdnadshavare som
är en förutsättning för att barnen skall bemötas bra. Ett gott samarbete och dialog med
vårdnadshavare utgör en grund för att personalen skall förstå barns olikheter.
L5: Men det här med föräldrasamtal har jag tänkt är som väldigt viktigt för att förstå barn där
har vi nog grunden för att vi skall kunna förstå barns olikheter. Behöver ha ett föräldrasamarbete
så att föräldrar för det första kan beskriva och berätta om hurudant deras barn är för då har vi
ju en bättre förståelse om man får höra att barnet vill ta det lugnt, bli bekant, kanske inte vill ha
för många kompisar utan tycker bara om att ha någon eller vill iaktta och inte rusas in i
barngruppen.
L4: Jag tror ju inte alla föräldrar är medvetna om att de har högkänsliga barn de tror jag inte.

Respondenterna redogjorde också över problematiken och komplexiteten med högkänslighet
eftersom många gånger vet varken personal eller vårdnadshavare om deras barn är högkänsliga.

54
Kategori 3.1 Personalens stödjande roll
Flera respondenter uppfattade även att de har en stödjande roll till vårdnadshavare med
högkänsliga barn och samtidigt ses det som en process som leder till att både personal och
vårdnadshavare hjälps åt. Vidare lyfte någon respondent fram hur hen har tagit upp med
vårdnadshavare när hen upplever att något barn kan vara högkänsligt.
L6: Ja det tror jag om vi blir medvetna om att barnet är högkänsligt och får det konstaterat så
då är det ju klart att vi kan stödja och diskutera med föräldrarna. Eller om de är medvetna om
det och kommer till oss så kanske de är de som får stödja oss...vi hjälps åt helt enkelt. För om
föräldrarna har mer kunskap om de och berättar till oss så kan vi ju därifrån få mera erfarenhet
också.
L2: Jo för att det har hänt sig att jag har haft högkänsliga barn på dagis där föräldrarna inte
varit medveten om att det kan vara sådant som ligger bakom vissa saker och då man har diskuterat
med dem har de varit aha... så absolut har vi en stödjande roll. Man kan ju själv om föräldrarna
funderar och man märker att barnet ganska säkert är högkänsligt tar upp det på föräldrasamtalet
och frågar om de har funderat och ger den lilla infon man själv har om saken. Jag har ibland
kunnat prata med föräldrarna och funderat om vad de tror om deras barn kan vara högkänsligt
och berätta vad jag har märkt med barnet.
L3: Tycker inte att vi har en stödjande roll, vi försöker nog prata med föräldrarna...de är bara
glada att det har gått framåt. Jag har inte fört upp att barnet har högkänslighet vi har försöka
stödja barnet social och uppmuntran att komma in i gruppen och ge mera tid på den vägen till
barnet...

Medan en annan uppfattning var att personalen inte har någon stödjande roll, samtidigt som
respondenten poängterade att de har en fungerande dialog och stöttar vid behov. Respondenten
i fråga poängterade att de stödjer de högkänsliga barnet i fråga socialt, uppmuntrar och ger hen
mera tid.

5.3 Lärares uppfattningar om verksamhetsmiljön för högkänsliga barn
Tredje forskningsfrågan redogör över lärares uppfattningar om verksamhetsmiljön för
högkänsliga barn. Lärarnas olika uppfattningar om verksamhetsmiljön har utvecklat
huvudkategorierna: beaktande verksamhetsmiljö till högkänsliga barn, verksamhetsmiljöns
förutsättningar, anpassad pedagogik till högkänsliga barn och atmosfärsfären och stämningen
skall vara god. De olika huvud- och underkategorierna visualiseras genom tabell 4.

55
Tabell 4: Lärares uppfattningar om verksamhetsmiljön utgående från högkänsliga barn.

Lärares uppfattningar om verksamhetsmiljön utgående från
högkänsliga barn
Huvudkategori

Underkategori

1. Anpassad verksamhetsmiljö till 1.1 Smågruppsverksamhet
högkänsliga barn

1.2 Rutiner och förberedelser
1.3 Samma platser

2. Verksamhetsmiljöns

2.1 Få ned ljudvolymen

förutsättningar

2.2 Visuella intryck
2.3 Uteverksamhet

3. Anpassad pedagogik till
högkänsliga barn
4. Atmosfären och stämningen skall
vara god

4.1 Personalen trivs med varandra

Huvudkategori 1: Anpassad verksamhetsmiljö till högkänsliga barn
Några respondenter framhöll att verksamheten anpassas utgående från barnen och att den inte
anpassas specifikt riktat till högkänsliga barn. Flera respondenter lyfte fram olika saker de har
beaktat som är lämpligt för alla barn. Någon respondent berättade att de undviker kösituationer
för högkänsliga barn medan en annan beskrev att de övar tidsperspektiv med barnen samt att
de leker 15 minuter på ett ställe och använder sig av avslappnande verksamhet.
L5: Jag tror inte att vi har tänkt så exceptionellt att ja det måste vi göra p.g.a. att barn är
högkänsliga...Vi använder inte begreppet som så då vi funderar och planerar utan man tänker
mer ålders och sådant att de är mera sådana variabler som man grundar vissa behov. Men sen i
vardagen då man lär känna barnen så då måste man kanske börja tänka att nu kanske bäst att de
här går före nu och ut före eller att vi delar upp si och så för det fungerar bäst. Å då kanske det
finns med i bakgrunden att det här barnet behöver de och de.
L6: För att alla kösituationer och alla situationer då vi skulle göra någonting blev för mycket att
stå i kö fungerade inte och så vi anpassade nog verksamheten då rätt mycket.

56
L7: Klockan och tidsperspektiv är ju också något du behöver öva med barnen. Vi använder oss
mycket av äggklockan. Den har vi använt för att vi har att barnen skall vara 15 minuter på ett
ställe och det har också hjälpt dessa barn.

En annan respondent berättade om hur de har anpassat verksamheten utgående från ett
högkänsligt barn som tycker om att dansa och höra på musik och med tanke på det tillämpat
mera dans i verksamheten. Olika aspekter som beskrevs vid beaktande och anpassad
verksamhet presenteras vid underkategorierna.
1.1 Smågruppsverksamhet
Alla respondenter uppfattade smågruppsverksamhet som viktigt och tillämpningsbart i
verksamheten som är passande till alla barn och till högkänsliga barn. Respondenterna pratade
om samma fenomen men nämnde smågruppsverksamhet med olika begrepp så som
smågruppsindelning, smågruppsarbeten, gruppindelning, dela in barngruppen i mindre grupper
och jobba i små grupper. En uppfattning var att när barngruppen delas in behöver den andra
gruppen vara ute för att kunna skapa en tystare och lugnare miljö. Smågruppsverksamhet
möjliggör att det blir lugnare och tystare, lek i mindre grupper, barnen vågar ta mera plats och
höras och främjar att alla barn får det stöd som de behöver, blir sedda och hörda. Det motverkar
också tröttheten av att ta emot för mycket stimulans. En uppfattning var att det är bra om det
finns till viss del ett egenvårdar system för att barnen skall kunna komma till den personal som
de känner starkast för.
L1: Där tycker jag nog att det här med smågruppsarbeten som finns i läroplanen är a och o. Då
man delar i smågrupper är det viktigare att den andra gruppen är ute för att skapa en tystare och
lugnare miljö.
L2: Nå smågruppsindelning är en väldigt bra sen egenvårdar system till viss del så att de här
barnen får ty sig till den personal som de känner starkast för så att säga.
L5: Öh ja alltså att man dels då om man märker att det här barnet är högkänsligt så behöver man
kanske tänka på att dela in barngruppen i mindre grupper så att de inte behöver länge utsättas
för att de inte skall bli för trötta att ta emot mycket stimuli hela tiden.

Trots att respondenterna lyfte fram vikten med smågruppsverksamheten varierade deras
uppfattningar angående om de indelade grupperna skall vara konstanta eller fasta. De flesta av
respondenterna beskriver inte ingående om gruppen skall vara fast eller rörlig. En annan
uppfattning var att det är bra om det finns till viss del ett egenvårdar system för att barnen skall
kunna ty sig till den personal som de känner starkast för.

57
1.2 Rutiner och förberedelser
Många respondenter uppfattar att det är oerhört viktigt med rutiner och förberedelser till
högkänsliga barn för att deras dag skall bli bra. Det framkom också hur rutiner skapar trygghet
och att barnen vet vad som förväntas av dem och vad som kommer att hända.
L3: Vi vet att det funkar bra med hen och vi förbereder vad som komma skall och vad vi skall
göra, du hinner leka en stund och snart kommer pappa och sen när du har gungat färdigt här
kommer pappa ja sådana saker... Det är viktigt med rutiner och är steget före och veta vad som
komma skall för att det ger hen en bättre dag.
L2: Rutiner är jätteviktiga för det är en trygghet för dessa barn. Jag är fundersam gällande
förberedelser för att jag har tänkt att de behöver veta på förhand vad som skall hända och det
behöver de säkert till viss del men samtligt så är det en gräns för hur tidigt man skall ge
förberedelsen så att de inte börjar oroa sig så där är jag osäker. Jag har inte kommit underfund
med om de är olika på situationen eller barnen eller ja vad är det som gör det. Jag har dåligt
grepp om detta att när är det läge för det. Dessa saker har stor betydelse för barnen.

Några respondenter uppfattade att det kan vara bra att prata och förbereda extra mycket
högkänsliga barn enskilt. Vidare var det någon respondent som funderade kring när det är bäst
att förbereda, det vill säga i vilket skede eftersom högkänsliga barnen lätt kan börja oroa sig.
1.3 Samma platser
Några respondenter lyfte också fram vikten med att högkänsliga barn skall ha samma platser
som är genomtänkta och passande till dem
L3: Matsituationen är viktig hen måste sitta vid ett visst ställe och vid samlingen...Matplatsen är
en lite skyddad plats för han vill ofta krypa ihop och gömma sig och platsen hen har är en sådan
plats så om de händer något så har att hen har möjlighet att gå bort...
L7: Sedan är det viktigt i samband med matsituation och samling situation om man har tänkt ut
innan vad var och en har sin plats och den samma varje dag och inte nå mycket byten och att ge
barnen en plats som ger lugn och ro men jag tror också att de behöver ha en sådan plats där de
inte måste svänga sig om för att de skall se vad som händer för att de är ändå påverkade av vad
som händer. Man behöver tänka igenom var man lägger dessa barn i de situationer där man
samlas.

Dessa genomtänkta platser kan beröra de situationer där barn och personal samlas som till
exempel samling och måltiden.

58

Huvudkategori 2: Verksamhetsmiljöns förutsättningar
Nästan alla respondenter lyfte fram vikten med att det behöver finnas flera små rum vid ett
daghem eller vid en avdelning som är bra för högkänsliga barn och möjliggör att de får lugn
och ro, leka med en mindre grupp av barn, med en kompis eller ensam. En annan respondent
berättade hur de brukar uppmärksamma de barn som ofta börjar vara ensam och att personalen
hittar på olika aktiviteter med de barnen så som till exempel kan spela spel och läsa böcker.
L7: Lugn och ro att det skall finnas tillräckligt många lekställen och skapar rum i rummen som
möjliggör att man kan skapa olika lekar på olika platser.
L5: Att då är jag ju glad för på vårt daghem har vi många små rum så de tycker jag ju är en viktig
förutsättning och viktigt för alla barn egentligen men speciellt om man blir väldigt trött av att ha
mycket stimuli så är det ju super att få ha den möjligheten. Jag har märkt att det är bra för barnen
för man har ju märkt att de vill dra sig till ett rum där de kan stänga dörren eller gå till en
pysselhörna och sitta i lugn och ro.

Flera respondenter nämnde också tacksamheten över att verksamhetsmiljön de befinner sig i
möjliggör att barnen kan delas in i mindre grupper när de leker eftersom det finns många rum
vid daghemmet. Medan en annan respondent saknade att det inte finns tillräckliga rum och
lugna utrymmen vid hens daghem.
2.1 Få ned ljudvolymen
Samtliga respondenter var eniga om att högkänsliga barn är ljudkänsliga och det är något som
de beaktar.
L5: Fysiska förutsättningar dämpande ljudskivor är viktigt att se till att de finns på daghemmet
för att få ned ljudvolymen så mycket som möjligt för det stressar nog dem mycket om man inte får
ned ljudnivån.
L6: Jå öh vi försöker hålla ned ljudet och har det rätt bra och försöker hålla ned ljudnivån.
L7: Ljudet försöker man ju alltid hålla ned men trots att de leker väldigt bra så kan de ju har
mycket ljud...De vi har gjort är att vi har många ljudisolerade dörrar och en skjutdörr som gör
att man kan avgränsa rummen.

Flera respondenter redogjorde för hur de får ned ljudvolymen i verksamhetsmiljön genom att
ha dämpade ljudskivor och ha ljudisolerade dörrar och skjutdörrar för att kunna avgränsa
rummen.

59
2.2 Visuella intryck
Några respondenter beskrev även hur de beaktar högkänsliga och har det estiskt lugnt på
avdelningen medan några säger att de inte är specifikt riktat mot högkänsliga barn utan till alla
barn.
L7: De har man ju inte alls anpassat alla visuella intryck för de kan ju säkert vara väldigt
jobbigt för ett sådant barn om man har upp mycket alster på väggarna för de har vi inte alls
tänkt på det. Samtidigt måste man tänka på att de är också något som skapar diskussioner då
man äter och tittar på väggen så börjar man prata kring de man ser och det byter ju inte så ofta
egentligen för du har ju oftast upp de en längre stund.
L3: Nu har vi mycket upp på väggarna men vi försöker att inte ha så oroligt på väggarna.
L5: Ja då man tänker på de som är högkänsliga att man inte skall ha för mycket grejer ut att de
blir för mycket stimulans som stör att de behöver ha lite sådär estetiskt lugnt att det är ju en ja
man skall ju inte ha för plottrigt och rummen fulla av massa saker så de tänker man på. Men nu
är det ju ingen det där har man tänkt på det för de som är högkänsliga eller över lag för barn.

Någon respondent resonerade kring att det vore bra att beakta visuella intryck men att de inte
har gjort det eftersom det också finns fördelar med att till exempel ha upp alster på väggarna
som i sin tur skapar diskussioner. Respondenten lyfte även fram att alla alster inte byts ut för
ofta utan får vara upp en längre tid.
2.3 Uteverksamhet
Någon respondent har den erfarenheten av ett högkänsligt barn som tyckte mycket om att vara
ute.
L6: Det året kände jag också hur bra och viktigt det är att vara ute för de barn som har olika
saker...för vi hade tre dagar då också när vi var i mulleskogen och det fanns inget problem i
gruppen då med det barnet då vi var i skogen, inga problem.

Respondenten beskrev hur det i sin tur ledde till att de styrde om verksamheten och började
vara mycket i mulleskogen.

Huvudkategori 3: Anpassad pedagogik till högkänsliga barn
Vidare delger respondenterna olika uppfattningar när de fick frågan om hur de anpassar
pedagogiken utgående från högkänsliga barn. Några uppfattade att pedagogiken inte anpassas
specifikt utgående från högkänsliga barn utan att den är samma till alla eller anpassat utgående

60
från barnet i fråga och barngruppen. Det innebär att pedagogiken varieras beroende på den
barngrupp som finns och enligt deras behov.
L3: Pedagogiken är nog samma till alla i mån av möjlighet att inte upplever jag att vi anpassar.
Nej vi har lika åt alla...
L5: Alltså jag det där är en svår fråga för allt med pedagogiken...så försöker man tänka att vad
behöver man nu och så gör man ju grejer som skall passa dem man gör ju inte samma år till år
utan det skall ju passa dem och behöver tänka på vad barnen just nu har för behov och vad
fungerar nu.
L1: Jag hoppas att jag har gett dem tid att fundera på saker fast man har gått vidare för de
tänker djupt på saker. Jag har försökt att bemöta dem i det...

Någon respondent förklarade också att alla har rätt till det stöd de behöver, få utmaningar, öva
på att prata i mindre grupper i tur och ordning och känna delaktighet. Dessutom uppfattade
respondenten att det är viktigt att lämna utrymme för tid att fundera eftersom högkänsliga barn
tänker djupt på olika saker.

Huvudkategori 4: Atmosfären och stämningen skall vara god
Respondenterna var eniga om att atmosfären och stämningen i verksamhetsmiljön skall vara
lugn med tanke på högkänsliga barn.
L2: Stämningen skall vara lugnt, tryggt, positivt och humor går alltid hem hos dessa barn efter
att de har börjat känna sig hemma.
L4: Vi försöker hålla det lugnt, positivt och tillåtande skall det vara och hjärtligt de skall veta
att de är omtyckta och ja...
L6: Jag tänker gemytlig stämning där man litar på varandra och är tillsammans och har en
grupptillhörighet fast man är olika och att man kan i den gruppen man är i känna sig trygg och
kanske då också kan säga mera hur det känns och hur man har det.

Vidare skall den vara en positiv, trygg, tillåtande, hjärtlig, gemytlig stämning, använda sig av
humor, kunna skratta och barnen skall känna sig omtyckta.
4.1 Personalen trivs med varandra
Avslutningsvis lyfte några respondenter fram hur viktigt det är att personalen trivs med
varandra som leder till att även barnen trivs.
L3: Trivs personalen tillsammans så trivs också barnen för jag tror att a och o med ett högkänsligt
barn är att de skall få känna sig trygga för gör de inte de så tror jag inte de funkar.

61
L7: Positivism och att man kan vara glad och skratta. För har du en positiv och nära till humor i
personalen gruppen så mår barnen bra för det där har de läst in för länge sedan att här mår vi
bra. Finns det klick bildning i personalgruppen och de inte drar åt samma håll ser man de tydligt
och klart och barnen känner in det och de måste ju vara jobbigt för högkänsliga barn.

Vidare uppfattade några respondenter att om personalen inte trivs med varandra känner barnen
in det.

5.4 Sammanfattning
Respondenterna uppfattade högkänslighet som ett nytt och komplext fenomen och att det är
svårt att veta om barnen är högkänsliga eller inte. De var även eniga om att högkänslighet hos
barn existerar inom småbarnspedagogiken och de flesta nämner att högkänsliga barn finns i alla
barngrupper. Högkänslighet uppfattas som genetiskt och som något som barnet bär med sig
hela sitt liv. Vidare uppfattas det att högkänsliga barn kan ha olika drag av högkänslighet och
de kan vara allt från blyga till utåtagerande barn. Flera av respondenterna upplever att det är
berikande att arbeta med högkänsliga barn samtidigt som det medför vissa utmaningar.
Högkänsliga barn ses som empatiska, kreativa, känsliga och påverkas av stimulans,
sinnesstämningar samt förändringar. Alla respondenter nämnde också hur högkänsliga barn har
utmaningar vid av- och påklädnings situationer eftersom de är känsliga för hur kläderna känns
mot kroppen. Respondenterna var också eniga om att personal inom småbarnspedagogiken inte
har tillräckliga kunskaper om högkänslighet.
Vid bemötandet till högkänsliga barn framkom vikten med att ge tid för inskolning,
barnen skall få känna sig trygga och vikten med att bygga upp goda relationer mellan personal
och barn. Personalen skall bemöta barnen lugnt och varsamt samt beakta barnens individuella
behov. Några respondenter lyfte fram att det är viktigt med regler trots att barnen får ett mjukt
bemötande och att det behöver vara en balansgång. Angående relationen anser respondenterna
att det är viktigt att skapa en god relation till högkänsliga barn för att de skall kunna känna sig
trygga och våga komma till vuxna. Högkänsliga barn behöver få mera tid och få vara ifred om
de så önskar och bli förstådda och accepterade av personalen. Respondenterna beskriver också
att det är fördelaktigt att vara flexibel och finna lösningar på olika situationer i arbetet med
högkänsliga barn. Vidare diskuterade de också vikten med samarbetet med vårdnadshavare för
att

kunna

bemöta

och

förstå

barnens

olikheter.

Flera

respondenter

nämnde

smågruppsverksamhet som en god metod vid bemötandet av högkänsliga barn som möjliggör

62
att de lär känna barnen bättre. Smågruppsverksamhet framkommer dock i större utsträckning
angående hur verksamhetsmiljön kan beaktas utgående från högkänsliga barn. Därför redogörs
smågruppsverksamhet som svar på forskningsfråga nummer tre.
Det framkom olika uppfattningar angående hur verksamhetsmiljön beaktas till högkänsliga
barn. Flera respondenter beskrev att de beaktar verksamhetsmiljön utgående från barnen och
gruppen inte specifikt utgående från högkänsliga barn. Det de lyfte fram angående hur de
beaktar högkänsliga barn var genom att ha rutiner i verksamheten och förbereda dem extra
mycket. Några respondenter uppfattade också att högkänsliga barn mår bra av att ha samma
platser som är genomtänkta vid till exempel samlingen och måltiderna. Angående miljön vid
daghemmet uppfattade många respondenter att det behöver finnas många små rum som gör att
det blir lugnare och att högkänsliga barn får möjlighet till lugn och ro om de behöver.
Respondenterna var eniga om att högkänsliga barn är ljudkänsliga och att det är viktigt att få
ned ljudvolymen i verksamheten. Vidare beaktar även några respondenter högkänsliga barn
genom att inte ha för många visuella intryck vid avdelningen. Dessutom uppfattas
smågruppsverksamhet vara viktigt att tillämpa i verksamheten. Verksamhetsmiljön skall vara
lugn, inkludera flera mindre utrymmen och vara avskalad.
Angående hur pedagogiken anpassas utgående från högkänsliga barn gav varierande
svar bland respondenterna. Några anpassar pedagogiken medan någon annan inte gör det och
några utgår från barnens och gruppens individuella behov. Det framkom att det kan finnas skäl
till att lämna utrymme för tid att fundera eftersom högkänsliga barn tänker djupt på olika saker.
Respondenterna var också eniga om att stämningen och atmosfären skall vara positiv, lugn,
trygg, tillåtande, hjärtlig, använda sig av humor och kunna skratta samt att barnen skall känna
sig omtyckta. Avslutningsvis poängterades vikten med att personalen trivs med varandra som
leder till att barnen i sin tur också trivs. En respondent resonerade kring att det finns
utvecklingsmöjligheter i verksamheten för hen uppfattade att personal vid daghem ofta följer
dagsscheman och kanske borde bli bättre med att ge barnen till exempel möjlighet att lämna
inne och rita om de hellre vill det.

63

6 Diskussion
I följande kapitel diskuteras undersökningens resultat och den valda forskningsansatsen,
datainsamlingsmetoden samt undersökningens genomförande analyseras. Avhandlingens
resultat kopplas samman med tidigare forskning, teorier och den relationella pedagogiken.
Vidare diskuteras forskningsfrågorna var för sig i tre delkapitel för att ge en tydligare struktur
och för att läsaren lättare skall kunna ta del av resultatdiskussionen. Avhandlingen avslutas med
att presentera förslag på vidare forskning om högkänslighet och avrundas med slutord.

6.1 Resultatdiskussion
Respondenternas uppfattningar och avhandlingens tre forskningsfrågor kommer att diskuteras
i följande delkapitel. Resultatet kopplas samman med tidigare forskning, teorier och den
relationella pedagogiken.
Magister avhandlingens syfte är att undersöka lärares uppfattningar om högkänslighet
hos barn. Vidare syftar undersökningen till att utforska hur lärarna inom småbarnspedagogiken
förhåller sig till bemötandet samt verksamhetsmiljön utgående från högkänsliga barn.

6.1.1 Lärares uppfattningar om högkänslighet hos barn
Resultatet från första forskningsfrågan som behandlar hur lärarna uppfattar högkänslighet hos
barn diskuteras i förhållande till tidigare forskning om högkänslighet. Resultatet har
kategoriserades i huvud- och underkategorier som presenteras i undersökningens
resultatkapitel.

Respondenternas

uppfattningar

kategoriserades

och

utvecklade

huvudkategorierna: (1) Högkänslighet är nytt fenomen, (2) Högkänslighet som en reaktion på
yttre stimulans och faktorer, (3) Högkänsliga är extroverta och introverta och (4)
Högkänslighet är ett personlighetsdrag.
Flera respondenter uppfattade högkänslighet som ett nytt begrepp och uttryckte att de
skulle vilja ha mera kunskaper om både högkänslighet och hur högkänsliga barn skall bemötas.
Under intervjuerna framkom det också utgående från respondenternas svar som tyder på att de
uppfattar att personalen inom småbarnspedagogiken inte besitter tillräckliga kunskaper om
högkänslighet. Resultatet stämmer överens med det Durbach (2011) lyfter fram att forskningen
är begränsad när det gäller högkänslighet hos barn. Vidare har företeelsen uppmärksammats så
sent som år 1996 (Aron & Aron, 1997). Jag ställer mig undrande om den bristande kunskapen

64
beror på den begränsade informationen som finns om högkänslighet som i sin tur leder till att
respondenternas skulle vilja ha mera kunskap om fenomenet. Tidigare forskning som jag har
läst är främst på engelska som också kan vara en av orsakerna. Dessutom är det svårt att finna
finsk forskning om temat. Däremot uppfattade många av respondenterna att högkänsliga barn
finns i alla barngrupper som kan omfatta en grupp på 20 till 23 barn att det kan finnas en till
fem högkänsliga barn per barngrupp. Med tanke på respondenternas erfarenhet och
uppfattningar angående hur många barn som de tänker kan vara högkänsliga tyder dessa resultat
på att yrkesgruppen uppfattar högkänsliga barn med liknande procentfördelning som tidigare
forskning. Acevedo m.fl. (2014) bekräftar respondenternas uppfattningar och förklarar att
högkänsliga individer omfattar 20 % av befolkningen. Några respondenter framhåller hur
högkänslighet uppfattas som ett oklart och komplicerat begrepp eftersom många gånger vet
varken personal eller vårdnadshavare om att barnen i fråga är högkänsliga. En respondent
framhöll att det också är svårt att veta om ett barn är högkänsligt eftersom det är ett
personlighetsdrag. Uppfattningen stöds av tidigare forskning som framhåller hur högkänslighet
är ett personlighetsdrag (Aron, Aron & Jagiellowicz, 2012).
I resultatet framkom det att respondenterna uppfattade att högkänsliga barn påverkas av
yttre stimulans och av omgivningen. Respondenterna lyfte fram att stora grupper inom
småbarnspedagogiken gör att högkänsliga barn blir trötta. Uppfattningarna stämmer överens
med Aron, Aron och Jagiellowicz (2012) som beskriver att högkänsliga individer är känsliga
för stimuli. Även Acevedo m.fl. (2014) hänvisar till studier som visar att miljön och sociala
stimuli gör intryck på högkänsliga individer. Hejlskov Elvén och Edfelt (2017) betonar att de
barn som är mottagliga och påverkas av flera olika intryck kan ha flest utmaningar med att
befinna sig inom småbarnspedagogiken.
Vidare uppfattade respondenterna att högkänsliga barn påverkas av deras sinnen,
sinnesstämningar och av förändringar. Det framkom att högkänsliga barn kan ha svårt att
hantera andra barn och påverkas av starka ljus, ljud och buller, matkonsistensen och av lukter.
Respondenternas uppfattningar stämmer bra överens med det Emet och Bühler (2017) beskriver
om barns avvikande sensorik som betyder att barn reagerar på stimuli från miljön som ger sig i
uttryck som under- eller överkänslighet. Det innebär att barnen regerar på ljus, aromer, buller
och har ett sensitivt smaksinne. Vidare är barnen sensitiva för hur olika textiler känns mot deras
hud. Även respondenterna bekräftade tidigare forskning och uppfattade att högkänsliga barn är
känsliga

för

hur

material

känns

mot

kroppen.

Därmed

uppfattas

av-

och

påklädningssituationerna och klädproblematiken som utmanande för högkänsliga barn. Andra
utmanande situationer som framkom under intervjuerna var måltiderna. Vilket också stämmer

65
överens med det Emet och Bühler (2017) lyfter fram om att måltiderna uppfattas som jobbiga
för överkänsliga barn. Alla respondenter uppfattade att högkänsliga barn blir trötta av olika
sinnesintryck som gör att de behöver få vara i lugn och ro. Liknande resultat framkommer i
tidigare forskning eftersom Durbach (2011) bekräftar att högkänsliga barn klarar av
överstimulering bättre när de får vara ensam och de kan ha ett behov av att få gå bort en stund
från den övriga gruppen.
Resultatet tyder på att respondenterna uppfattade att högkänsliga barn kan bli väldigt
trötta. Tidigare forskning nämner inte begreppet trött som respondenterna ofta nämner och
uppfattar att barnen lätt kan bli. Däremot lyfter forskningen fram andra aspekter som indikerar
till att högkänsliga individer kan bli trötta av olika intryck. Ingen av respondenterna nämnde att
högkänsliga barn är smärtkänsliga trots att det framkommer tydligt i tidigare forskning (Aron
och Aron, 1997). Vidare uppfattade några av respondenterna att högkänsliga barn är
beröringskänsliga. Liknande resultat har hittades av Durbach (2011) som beskriver att
högkänsliga barn inte alltid tycker om fysisk ömhet.
En annan intressant erfarenhet som av en respondenterna delgav var hur ett högkänsligt
barn hade reagerat på en film som de hade visat på avdelningen och gått och gömt sig bakom
hyllan. Respondenten i fråga funderade över om barnets beteende förorsakades av att hen
upplevde filmen som skrämmande eller att den hade för högt ljud. I likhet med denna
uppfattning beskriver Aron och Aron (1997) att högkänsliga individer inte vill se på TV
program som upplevs brutala och att de är ljudkänsliga. Respondentens uppfattning bekräftas
av tidigare forskning i hens resonemang om att barnet i fråga kunde ha påverkats av filmen för
att den antingen hade för högt ljud eller upplevdes som skrämmande. Enligt tidigare forskning
tyder det på att båda dessa faktorer påverkar högkänsliga barn. Denna händelse är något som
personalen inom småbarnspedagogiken kan beakta och reflektera över när högkänsliga barn ser
på filmer eller teater.
Under intervjuerna framkom flera gånger även hur högkänsliga barn känner in olika
sinnesstämningar väl både hos andra och i omgivningen samt att de påverkas av andras
sinnesstämningar. Flera respondenter uppfattade att högkänsliga barn kan känna andras känslor,
visa medlidande och vara empatiska. Liknande resultat beskriver också Grimen och Diseth
(2016) om att högkänsliga kan känna in olika individers sinnestillstånd. Acevedo m.fl. (2014)
fortsätter med att förklara hur högkänsliga individer är öppna för andra individers känslolägen
och mot denna bakgrund har de även en förståelse till andra individers sinnestillstånd. Aron
(2004) bekräftar också respondenternas uppfattningar med att högkänsliga individer är intuitiva
och medlidsamma. Respondenterna redogjorde även över att högkänsliga barn behöver få ta det

66
lugnt och tycker om inte om förändringar utan trivs bäst när verksamheten är uppbyggd av
rutiner. Redogörelsen stämmer bra överens med det Aron och Aron (1997) förklarar att
förändringar är något som högkänsliga individer inte tycker om. Både respondenterna och
tidigare forskning lyfter högkänslighet hos barn som både berikande och utmanande i arbetet
med högkänsliga barn. Vidare anser Emet och Bühler (2017) att det är vanligt vid avvikande
sensorik att barnens uppträdande kan förorsaka problem. Flera av respondenterna har också lyft
fram de olika utmanande beteenden högkänsliga barn kan som till exempel att de tar mycket
plats, kräver extra uppmärksamhet, har koncentrationssvårigheter, visar mycket känslor, gråter,
känsloutbrott, föredrar att leka i mindre grupp eller med en kompis och behov av att få vara
ensam. Under intervjuerna tenderade högkänsliga barns utmaningar framträda mer i jämförelse
med högkänsliga barns styrkor. Dock uppfattade två av respondenterna att det är mer berikande
än utmanande att arbeta med högkänsliga barn medan en respondent valde att hoppa över denna
fråga. Vidare kunde alla respondenter beskriva högkänsliga barns styrkor och utmaningar.
I undersökningen framkom det också hur några respondenter kategoriserade
högkänsliga barn som extroverta eller introverta. Samma resultat stöds av tidigare forskning
(Aron, 2004). De flesta av respondenterna uppfattade högkänsliga barn som försiktiga och
blyga vilket stämmer överens med tidigare forskning med tanke på att den största andelen av
högkänsliga individer är introverta (Aron, 2004). Vidare var det någon respondent som
uppfattade att det kan vara svårt att upptäcka högkänslighet hos de introverta barnen i
jämförelse med vad det kan vara att upptäcka det hos extroverta. Jag har inte funnit belägg från
forskning som kan stödja respondentens uppfattning.
De andra respondenterna som inte kategoriserade barnen som introverta eller extroverta
uppfattade högkänsliga barn som försiktiga, iakttagande, lugna eller blyga barn. Högkänsliga
barn uppfattades också vara gråtiga, speciella, livliga och utåtagerande barn. Vidare kunde
några av respondenterna uppfatta att det finns olika drag hos högkänsliga barn. I likhet med
respondenternas uppfattningar beskriver HSP Suomi ry (2021) hur högkänslighet kan yttra sig
på varierande vis. Lionetti m.fl. lyfter fram att högkänsliga individer kan vara olika känsliga.
Enligt Aron och Aron (1997) har även högkänsliga individer en ökad benägenhet till att lätt
kunna brista i gråt.
Vidare visade det sig att högkänslighet kan förväxlas med någon diagnos som till
exempel ADHD, Asperger och Autism. Resultatet stämmer väl överens med det Durbach
(2011) beskriver att högkänsliga barn kan bli missuppfattade samt även bli diagnostiserade för
någon sjukdom som är felaktig till följd av den begränsade forskningen om högkänslighet hos
barn. Respondenterna som jag har intervjuat uppfattade däremot att det är viktigt att bemöta

67
barnen med förståelse (läs 6.2.2). De allra flesta av respondenterna diskuterade inte om
högkänslighet i relation till olika diagnoser eller uppfattade högkänslighet som något barnen får
en diagnos för. Det var bara någon av respondenterna som nämnde att hen inte har haft barn
som har blivit diagnostiserade för högkänslighet. Med tanke på att forskningen är begränsad
och begreppet relativt nytt saknas också kunskap om fenomenet. I avhandlingen har jag valt att
inte lyfta fram högkänslighet i relation till bakomliggande diagnoser som barn kan ha men
eftersom några av respondenterna diskuterade kring diagnoser i relation till högkänslighet
framkommer det i resultatet.
Undersökningen tyder på att tidigare forskning om högkänslighet och respondenternas
uppfattningar överensstämmer väl med varandra. Respondenternas uppfattningar om
högkänslighet hos barn avspeglar deras uppfattningar som de har i allmänhet om högkänsliga
barn. Däremot lyfte respondenterna fram att högkänslighet hos barn framstår på olika sätt hos
barnen. Resultatet visar även att respondenterna hade goda insikter om högkänslighet med tanke
på att deras uppfattningar stämmer ofta överens med tidigare forskning om högkänslighet.
Utgående från respondenternas uppfattningar tyder det på att de har goda kunskaper om
fenomenet trots att de själva önskade utökade kunskaper. Anledningar till att respondenternas
uppfattningar och tidigare forskning och teorier stämmer överens kan vara att respondenterna
besitter flera års erfarenhet och känner till fenomenet trots att högkänslighet uppfattas som ett
nytt fenomen.

6.1.2 Lärares uppfattningar om bemötandet till högkänsliga barn
Andra forskningsfrågan beskriver vilka uppfattningar lärare inom småbarnspedagogiken har
om bemötandet av högkänsliga barn inom småbarnspedagogiken. Respondenternas
uppfattningar har resulterat till huvudkategorierna: (1) Barnen bemöts första gången under
inskolningen, (2) Bygga upp en god relation och (3) Samarbetet med vårdnadshavarna behöver
vara fungerande.
Under intervjuerna diskuterade respondenterna om inskolningen i relation till
bemötandet eftersom det är under inskolningen personalen får för första gången träffa och
bemöta barnen. Respondenterna uppfattar att fördelarna med inskolningen är att både barn och
personal får lära känna varandra samt att barnet får anpassa sig till den nya situationen och
miljön. I likhet med respondenternas uppfattningar beskriver Aspelin och Persson (2011) hur
samverkan mellan personalen och barnen utvecklar de sociala relationerna.

68
Samtliga respondenter ansåg även att det är viktigt att bemöta högkänsliga barn ”mjukt”
och varsamt. Några av respondenterna uppfattade att de undviker att tvinga, stressa, pressa och
rusa sig på högkänsliga barn eftersom de inte verkar tycka om det. Respondenterna lyfte även
fram att de har noterat att högkänsliga barn tycker om att bli bemötta av personal som pratar
lugnt och försiktigt med dem. Uppfattningar som också framkom var att alla barn är lika mycket
värda och att alla barn har rätt till ett gott bemötande. Resultatet tyder på att personalen kan
bemöta högkänsliga barn sensitivt och visa förståelse. Vlasov m.fl. (2019) förklarar att när
personalen bemöter barn sensitivt visar de förståelse och tillmötesgår barnens individuella
känslomässiga behov. Respondenternas uppfattningar tyder på att de reflekterat över
bemötandet av högkänsliga barn och de har beaktat deras känslor. Även i Grunderna för planen
för småbarnspedagogik (2018) framkommer det att barnens olika känslor skall beaktas av
personalen och att personalens handlingsätt skall tillämpas utgående från de olika känslorna
som barnen har.
Dock poängterade några av respondenterna att de brukar uppmuntra barnen så att de
skall komma framåt i sin utveckling. Någon respondent redogör för att hen bemöter barnens
behov men att det inte betyder att barnen får göra som de vill. Hen konkretiserade med att
barnen kan säga att de inte vill vara med något annat barn men med hjälp av stöd från vuxna
kan barnen utveckla sina sociala relationer. Respondenten anser att om personalen aldrig
”puffar” barnen så går de inte framåt i sin utveckling och därför behöver det finnas trygga vuxna
som är tillgängliga och kan ta besluten. Resultatet stämmer överens med det Aspelin och
Persson (2011) redogör över i förhållande till pedagogiska möten. Under dessa möten är
barnens utveckling central och det är personalen som ger barnen stöd med att utvecklas.
Ömsesidighet, bekräftelse, förståelse och att personalen stödjer barnen vidare är viktiga i de
pedagogiska mötena.
Vidare uppfattar några respondenter att erfarenhet är en viktig komponent vid
bemötande till högkänsliga barn. Resultatet stämmer överens med det Papatheodorou och
Moyles (2009) lyfter fram eftersom den relationella pedagogiken ger individer kunskaper om
att förstå sig själv bättre genom samverkan med andra som individer erfar med tiden. Jag tolkar
därmed att respondenterna uppfattar att de har lärt sig bemöta barn genom den gedigna
erfarenhet som de har och uppfattar sin erfarenhet som en viktig resurs i bemötandet. Några
respondenter uppfattade också det vara viktigt med gränser, ramar och regler till högkänsliga
barn. Liknande resultat hittades av Hagström (2016) som beskriver att barn mår bra av att det
finns strukturer och rutiner inom småbarnspedagogiken. Även Bruce och Riddersporre (2012)

69
poängterar att det behöver finnas ramar och strukturer inom småbarnspedagogiken som
underlättar för barnen att kunna processa olika intryck och gallra dem.
Respondenterna diskuterade under intervjun om att de vill tillgodose högkänsliga barns
behov både i relationen till högkänsliga barn och när de bemöter barnen. Respondenternas
uppfattade att högkänsliga barn har behov av stöd, strakare behov av vissa saker och ett stort
behov av att få vara i fred. I likhet med respondenternas uppfattningar om att bemöta
högkänsliga barns behov lyfter även 3 § i lagen om småbarnspedagogik (540/2018) fram
barnets rätt till stöd som hen behöver grundat till de enskilda behoven. Gustafsson (2016)
understryker också att omsorgen till barnen är god när personalen tar hänsyn till barnens
individuella behov. Dessutom lyfte någon respondent fram hur hen har noterat att högkänsliga
barn processar saker och ting djupt och möjliggör därför utrymme för det i verksamheten.
Likande resultat framkommer av Aron, Aron och Jagiellowicz (2012) som bekräftar att
upplysning och stimuli processar högkänsliga individer djupsinnigt.
Någon respondent lyfte fram att det är viktigt i arbetet med alla barn att medvetandegöra
dem om problematik som finns och med utmaningarna som de har så att de får börja öva sig på
att hantera dem med hjälp av stöd från personal. Uppfattningen stämmer överens med det
Persson (2019) anser om att barn kan klara av utmanande förhållanden med hjälp av stöd.
Under intervjun diskuterades det också om hur en god relation är till högkänsliga barn.
Uppfattningar som framkom poängterade flera aspekter som bland annat, att relationen
inkluderar respekt, trygghet, närhet, lyhördhet, tillgänglighet, ömsesidighet och att den består
av tillit. Respondenterna beskrev att personalen måste tro på barnen, ge dem uppmuntran,
lyssna, stödja, vara närvarande, tillgängliga, hjälpa, ge bekräftelse, bejaka och förstå. Vidare
framkom det att personalen och barnen skall tycka om varandra och att barnen skall ha lätt för
att kunna ta kontakt med personalen samt att de använder sig av humor. Flera respondenter
nämnde också att det viktigt att det finns en grupptillbehörighet och att arbeta med den sociala
samvaron som en respondent ansåg att de arbetar främst med. Dessa resultat stämmer överens
med den relationella pedagogiken. Aspelin och Persson (2011) diskuterar om att i de
pedagogiska tillvägagångsätten är barnens delaktighet central. Barnen är delaktiga i
verksamhetens innehåll och känner på så sätt en samhörighet. Josefson (2016) pratar om
omsorgens innebörd som inkluderar en ömsesidig empati, omtänksamhet och hur individer
beter sig till varandra. Bruce (2016) anser att trygghet och bekräftelse är viktiga förutsättningar
för att barnen skall lära sig och för deras utveckling. Även Grunderna för planen för
småbarnspedagogik (2018) beskriver att en inkluderande verksamhet består av barnets rätt till

70
delaktighet. Jag kan konstatera att relationella pedagogiken avspeglades i respondenternas svar
om hur en god relation skall byggas upp.
En respondent lyfte även fram att relationen kan bli svår om personalen inte tycker om
sitt yrke och barnen som leder till att personalen inte utstrålar den glädje som barnen är behöver
och trygghet. Respondentens uppfattning får stöd av Rye och Hundevadt (1995) som hävdar att
personalen behöver besitta engagemang i sin yrkesroll. Enligt respondenterna behöver även
personalen vara förstående och visa förståelse till högkänsliga barn. Det framkom även hur
högkänsliga barn tyr sig till personalen när de känner de förstår dem. När personalen inte visar
förståelse kan det leda till dåligt självförtroende och självkänsla hos barnen. Resultatet stämmer
överens med den relationella pedagogiken där personalens förståelse till barnen är central (Von
Wright, 2002).
Några respondenter beskrev hur viktigt det är i relationen till högkänsliga barn att
personalen finner olika lösningar, kunna vara flexibel och ha tålamod vid olika situationer samt
vid utmanande beteenden som högkänsliga barn kan ha. Detta för att barnen skall få må bra,
känna sig trygga och få vara delaktiga. Även Thomas m.fl. (refererad i Riddersporre och Bruce,
2016) beskriver att personalen behöver stödja barn med olika temperamentsdrag med hjälp av
olika konkreta lösningar (se kapitel 2.2).
Vidare förklarade några respondenter relevansen med en god kommunikation och att ge
bekräftelse till högkänsliga barn. Kommunikationen kan bestå av både tyst och verbal
kommunikation. Någon respondent lyfte fram vikten med att kunna diskutera både enskilt med
barn och med hela gruppen för att kunna fatta gemensamma beslut. Liknande resultat hittas av
Aspelin och Persson (2011) som bekräftar att kommunikationen är viktig i den pedagogiska
relationen och att den består av bland annat kroppsspråk och verbal kommunikation. Persson
(2019) betonar också vikten med att använda kroppsspråket och uttrycka sig verbalt eftersom
det gör att barnen och personalen förstår varandra bättre i de pedagogiska relationerna.
Någon respondent uppfattade även att personalens personlighet påverkar hur de förstår
högkänsliga barn. Högkänsliga barn beskrivs som känsliga för hur de uppfattar en annan
människa. Vidare uppfattas det att relationen brukar vara fungerande när personkemin är bra.
Dock hittade jag inte likheter med respondentens uppfattning kopplat till den relationella
pedagogiken eftersom den inte lyfter fram något om personkemin däremot nämner den att
relationen behöver bestå av ömsesidighet och att personalen visar förståelse till barnen (Aspelin
& Persson, 2011). Det framkom också hur någon respondent uppfattade att högkänsliga barn
ofta kommer till hen eftersom hon förstår dem. Respondentens uppfattning stämmer överens
med det Aspelin (2016) pratar om gällande den pedagogiska omsorgen. När det finns en

71
ömsesidighet och empati leder det till en god respons från barnen som tagit emot personalens
omsorg.
Flera respondenter konstaterade också att det behöver finnas ett fungerande samarbete
med vårdnadshavare för att deras barn skall bemötas bra. När samarbetet och dialogen är god
med vårdnadshavare utvecklas en grund för att personalen skall förstå barns olikheter. Den
relationella pedagogiken beskriver också samarbetet med vårdnadshavare. I respondenternas
uppfattningar finner jag likheter med det Riddersporre (2019) anser att samarbetet till
vårdnadshavare är relevant eftersom de besitter en djup kännedom om deras eget barn.
Riddersporre lyfter fram att det är personalen som skall vara drivkraften till att samarbetet skall
vara fungerande med vårdnadshavarna. Flera respondenter uppfattade även att de har en
stödjande roll till vårdnadshavare med högkänsliga barn och att samarbetet leder till att både
personal och vårdnadshavare hjälps åt. Liknande resultat hittas i den relationella pedagogiken
där Riddersporre (2019) betonar att samarbetet är viktigt eftersom båda partner får diskutera
om barnet ur deras eget perspektiv. Någon respondent som medverkade i undersökningen har
också tagit upp till diskussion med olika vårdnadshavare när hen har upplevt att något barn kan
vara högkänsligt. Medan en annan uppfattning är att personalen inte har någon stödjande roll
men respondenten poängterade samtidigt att de har en fungerande dialog och stöttar
vårdnadshavare vid behov. Respondenten i fråga poängterar att de stödjer de högkänsliga barnet
i fråga socialt, uppmuntrar och ge mera tid. I 3 § i lagen om småbarnspedagogik (540/2018)
framkommer det att personalen skall stötta vårdnadshavare. Grunderna för planen för
småbarnspedagogik (2018) beskriver också samarbetets relevans mellan personalen och till
vårdnadshavare som har barn som behöver stöd. Några respondenter uppfattade att specifikt
högkänsliga barn kan var i behov av extra stöd.
Sammanfattningsvis avspeglas den relationella pedagogiken i respondenternas
uppfattningar av bemötandet och hur en god relation skall byggas upp. Respondenternas
uppfattningar om bemötandet och vad som gör en relation god tenderade ibland gå hand i hand
med varandra. Respondenterna hade dessutom först gett så uttömmande svar om bemötandet
att när frågan om relationen kom var svaren inte lika uttömmande. Däremot framkom olika
beskrivningar om hur en god relation är i samband med olika exempel och erfarenheter som de
delgav. Begreppet omsorg och anknytning var något som inte benämndes med ord av
respondenterna men de diskuterar kring olika aspekter som ingår i både omsorgens och
anknytningens betydelse. Vidare diskuterade respondenterna om hur de bemöter högkänsliga
barn genom att berätta om olika händelser de har varit med om utan att frågan var direkt riktad.

72
Olika allmänna uppfattningar om högkänslighet och exempel från vardagliga situationer i
arbetet med högkänsliga barn utvecklade ett rikligt datamaterial.

6.1.3 Lärares uppfattningar om verksamhetsmiljön för högkänsliga barn
Sista och tredje forskningsfrågan beskriver hur lärare uppfattar verksamhetsmiljön för
högkänsliga barn. Respondenternas uppfattningar har resulterat till huvudkategorierna: (1)
Beaktande verksamhetsmiljö till högkänsliga barn, (2) Verksamhetsmiljöns förutsättningar, (3)
Anpassad pedagogik till högkänsliga barn och (4) Atmosfären och stämningen skall vara god.
Under intervjun delgav respondenterna sina uppfattningar om hur de beaktar
verksamhetsmiljön utgående från högkänsliga barn. Några respondenter uppfattade att
verksamheten inte anpassas specifikt riktat till högkänsliga barn utan anpassas utgående från de
barn som finns i gruppen. Någon respondent berättade att de undviker kösituationer för
högkänsliga barn som uppstod efter en erfarenhet som respondenten hade varit med om med ett
högkänsligt barn. En annan beskrev att de övar tidsperspektiv med alla barn samt att de leker
15 minuter vid ett ställe och använder sig av avslappnande verksamhet. Någon respondent
berättade om hur de har anpassat verksamheten utgående från ett högkänsligt barn som tycker
om att dansa och höra på musik och med tanke på det tillämpat mera dans i verksamheten.
Respondenternas uppfattningar varierar men de nämner att verksamheten beaktas utgående från
vilka barn de har i gruppen och några nämner vad de har beaktat i verksamheten i relation till
högkänsliga barn. Respondenternas uppfattningar kopplas till Grunderna för planen för
småbarnspedagogik (2018) som framhåller att alla barn har rätt att behandlas jämlikt och få det
stöd som de behöver i en inkluderande verksamhet. Respondenternas uppfattningar tyder på att
de beaktar alla barn, utgår från deras intressen, möjliggör delaktighet och arbetar i en
verksamhet som är inkluderande. Respondenternas beskrivningar tyder också på att barnen är
delaktiga i verksamheten genom att de påverkar och formar varsamhetens innehåll. Aspelin och
Persson (2011) bekräftar också vikten av att få barnen delaktiga i utformningen av
verksamheten som beskrivs som ett pedagogiskt tillvägagångssätt i den relationella
pedagogiken.
Något som ofta framkom under intervjuerna var smågruppsverksamhet som
respondenterna uppfattade som

viktigt

och användningsbart i

verksamhetsmiljön.

Smågruppsverksamhet ansågs vara bra för alla barn samt högkänsliga barn. Fördelarna med
smågruppsverksamhet uppfattas bland annat att vara att det blir lugnare och tystare, lek i mindre
grupper, alla blir sedda och hörda, barnen vågar ta mera plats och främjar att alla barn får det

73
stöd som de behöver. Smågruppsverksamhet beskrivs vara bra för högkänsliga barn eftersom
det motverkar att barnen inte blir för trötta av att ta emot för mycket stimulans. Bruce och
Riddersporre (2012) förklarar att barnen skall få utvecklas och stimuleras i den
småbarnspedagogiska verksamheten vilket främjas bland annat av att barnen delas in i små
grupper. Även Grunderna för planen för småbarnspedagogik (2018) beskriver gruppindelning
som tillämpningsbart som arbetsmetod i den småbarnspedagogiska verksamheten. Det rådde
delade åsikter bland några respondenter om smågrupperna skall vara konstanta eller inte. En
respondent uppfattade fördelarna med en konstant grupp leder till trygghet och att barnen börjar
våga prata. Liknande resultat hittas av Hagström (2016) som pratar om att barnen blir trygga av
att ha samma grupp omkring bordet under måltiden som kan utvecklar att barnen börjar
diskutera. En annan uppfattning var att det är bra om det finns till viss del en egenvårdarmodell
för att barnen skall kunna ty sig till den personal som de känner starkast för. Den relationella
pedagogiken benämner inte egenvårdarmodellen men förespråkar att de kan vara fördelaktigt
att den personal som känner barnet bäst välkomnar och bemöter barnet som kommer till
småbarnspedagogiken (Hagström 2016).
Många respondenter uppfattade även att det är oerhört viktigt med rutiner och
förberedelser till högkänsliga barn för att deras dag skall bli bra. Det framkom också hur rutiner
skapar trygghet och att barnen vet vad som förväntas av dem och vad som komma skall. Några
uppfattade att det kan vara bra att prata och förbereda extra mycket högkänsliga barn enskilt.
Liknande resultat hittas av Hagström (2016) som lyfter fram att barn mår bra av att
verksamheten tillämpar rutiner och strukturer. Enligt Riddersporre (2019) blir barnen inom
småbarnspedagogiken mycket anpassningsbara till verksamhetsmiljön genom att personalen
diskuterar med barnen om regler som finns i verksamheten, ger dem information och
förberedelser.
Några respondenter lyfte också fram vikten med att högkänsliga barn skall ha samma
platser som är genomtänkta och passande till dem vid till exempel samling och måltiden.
Respondentens uppfattning stämmer överens med det Hagström (2016) anser att förutbestämda
platser under måltiden leder till en ökad trygghet hos barnen.
Nästan alla respondenter lyfte fram att det behöver finnas flera små rum vid ett daghem
eller vid en avdelning som är bra för högkänsliga barn. Det möjliggör att barnen får lugn och
ro och leka med en mindre grupp av barn, med en kompis eller ensam. Liknande resultat hittas
i tidigare forskning där Durbach (2011) beskriver att högkänsliga barn gärna leker med några
enstaka barn eller bara med ett annat barn.

74
Resultatet visar att samtliga respondenter var eniga om att högkänsliga barn är
ljudkänsliga. Flera respondenter redogjorde för att det beaktas i verksamhetsmiljön genom att
de försöker hålla ned ljudvolymen, ha dämpade ljudskivor och ha ljudisolerade dörrar och
skjutdörrar för att kunna avgränsa rummen. Likande resultat lyfter också Bruce och
Riddersporre (2012) fram att det är fördelaktigt att ljudvolymen tonas ned i verksamheten som
möjliggör att barnen lär sig och utvecklas. Vidare bekräftar Aron och Aron (1997) att ljud är
något som högkänsliga individer är känsliga för.
Några respondenter beskrev även hur de beaktar högkänsliga barn och genom att ha det
estetiskt lugnt på avdelningen medan några uppfattar att det inte är specifikt riktat mot
högkänsliga barn utan till alla barn. Någon respondent resonerade kring att det vore bra att
beakta visuella intryck men att de inte har gjort det. Detta eftersom det också finns fördelar med
att till exempel ha upp alster på väggarna som i sin tur skapar diskussioner. Respondenten lyfte
även fram att alla alster inte byts ut för ofta utan får vara upp en längre tid. Respondenternas
uppfattningar stämmer överens med tidigare forskning. Även Grimen och Diseth (2016)
redogör för att högkänsliga individer reagerar på estetiska intryck. Vidare påverkas de av inslag
som finns i omgivningen och av förändringar enligt Aron och Aron (1997). Med tanke på det
är det fördelaktigt att olika alster inte byts för ofta eftersom högkänsliga barn reagerar på
förändringar.
Vidare har någon respondent den erfarenheten från ett högkänsligt barn som tyckte
mycket om att vara ute och hur de efter det styrde om verksamheten och började vara mycket i
mulleskogen. Respondenten uppfattade att det inte var något bekymmer då det högkänsliga
barnet fick vara ute i naturen. En intressant uppfattning som respondenten lyfte fram, har
däremot inte hittat någon forskning om högkänsliga barn och naturen.
Respondenterna delgav däremot olika uppfattningar när de fick frågan om hur de
anpassar pedagogiken utgående från högkänsliga barn. Några uppfattade att pedagogiken inte
anpassas specifikt utgående från högkänsliga barn utan att den är samma till alla eller anpassat
utgående från barnet i fråga och barngruppen. Det innebär att pedagogiken varieras beroende
på den barngrupp som finns och enligt deras behov. Någon respondent förklarade också att alla
har rätt till det stöd de behöver, få utmaningar, öva på att prata i mindre grupper i tur och
ordning, möjliggöra delaktighet och lämna utrymme för tid att fundera eftersom högkänsliga
barn tänker djupt på olika saker. Anser att det är fördelaktigt att respondenten beaktar
högkänsliga barn och ger utrymme för tid med tanke på deras djupa bearbetning. Även
Grunderna för planen för småbarnspedagogik (2018) betonar det respondenterna lyfter fram
såsom delaktighet och stödja barnen i en inkluderande verksamhet. Vidare uppfattades det att

75
baren skall bemötas sensitivt och personalen skall se dem och ge bekräftelse som gör att de
känner sig delaktiga. Noterar också hur respondenterna utgår från barnets bästa i alla avseenden
och framkommer också vid deras uppfattningar om hur verksamhetsmiljön skall beaktas samt
pedagogiken som också Grunderna för planen för småbarnspedagogik (2018) beskriver.
Avslutningsvis

var

respondenterna

eniga

om

att

atmosfären

och

stämningen

i

verksamhetsmiljön skall vara lugn med tanke på högkänsliga barn. Vidare skall den vara en
positiv, trygg, tillåtande, hjärtlig och det skall vara en gemytlig stämning i verksamheten.
Respondenterna lyfte fram att de använder sig av humor, glädje och att barnen skall känna sig
omtyckta. Liknande resultat beskriver Vlasov m.fl. (2019) att atmosfären behöver vara god i
verksamhetsmiljön genom goda relationer mellan barnen och personalen. Relationen grundar
sig bland annat på respekt, beröring, positiv respons och hjärtlighet. Några respondenter lyfte
också fram hur viktigt det är att personalen trivs med varandra som leder till att också barnen
trivs. Vidare uppfattade några respondenter att om personalen inte trivs med varandra och om
samarbetet inte fungerar känner barnen också det. Resultatet stämmer överens med det Grimen
och Diseth (2016) beskriver om högkänsliga individer som lyhörda och påverkningsbara av
andra individers humör. Vlasov m.fl. (2019) understöder också respondenternas uppfattning
om att personalen behöver kunna samarbeta.
I efterhand kan jag konstatera att respondenternas uppfattningar om bemötandet och
verksamhetsmiljön tenderade gå in i varandra. För att uppfattningarna inte skall överlappa
varandra har kategorier skapats i relation till olika frågeställning där uppfattningarna framkom
starkare. Däremot har respondenterna delgett djupa, uttömmande och beskrivande svar till
intervjufrågorna under intervjuerna som gjort att mina tre forskningsfrågor har besvarats.

6.2 Metoddiskussion
Forskningsansatsen fenomenografi som har valts strävar efter att forskaren skall förstå
respondenternas olika sätt att uppfatta de fenomen hen avser undersöka (Alexandersson, 1994).
I denna undersökning har jag som forskare strävat till att förstå hur respondenterna uppfattar
högkänslighet hos barn för att kunna kategorisera uppfattningarna. Vidare önskar jag förstå hur
respondenterna uppfattar att bemötandet samt verksamhetsmiljön skall vara utgående från
högkänsliga barn. Respondenternas uppfattningar är relevanta eftersom de kan bidra till utökade
kunskaper och förståelse till andra som arbetar inom småbarnspedagogiken. Genom att
intervjuer har tillämpats för att samla in data har jag fått insikter i respondenternas olika

76
uppfattningar beträffande högkänslighet hos barn. Alexandersson (1994) lyfter fram att vid
undersökningar som har en fenomenografisk karaktär är datainsamlingsmetoden vanligtvis
intervjuer. Forskningsansatsen och datainsamlingsmetoden som har använts bedöms som
ändamålsenliga för undersökningen. Undersökningens resultat tyder också på att intervju som
metod har varit ändamålsenlig eftersom jag med hjälp av intervjuerna kan lyfta fram
respondenternas betydelsefulla uppfattningar som bidrar till en utökad och fördjupad kunskap
och förståelse om temat. Respondenternas olika uppfattningar som de har delgett belyser
undersökningens datamaterial och avhandlingens resultat samt utvecklat svar till avhandlingens
tre forskningsfrågor. Vidare har respondenternas uppfattningar analyserats och bearbetats
utgående från Dahlgren och Fallsbergs (1991) fenomenografiska dataanalys. Valet av
respondenter har varit avgörande för undersökningens resultat eftersom de besitter erfarenheter
om fenomenen som undersöks. Samtliga respondenter har fått likadana och öppna
intervjufrågor som resulterade till att respondenterna besvarade intervjufrågorna nyanserat
utgående från deras egna uppfattningar. Undersökningens datamaterial blev omfångsrikt trots
att intervjupersonerna enbart var sju till antal. Avhandlingens resultat lyfter fram
respondenternas olika och varierande uppfattningar om bland annat högkänslighet hos barn.
Alexandersson (1994) förklarar att i samband med att individer får ökade kunskaper om
ett fenomen leder det till att deras uppfattningar även ändras. Fördelen med de respondenter
som valts ut till denna undersökning är att de besitter erfarenhet om fenomen som undersöks.
Det betyder givetvis att deras uppfattningar kan ändras när de får utökade kunskaper och
erfarenheter, däremot leder deras erfarenheter till att de kan bilda sig en uppfattning om
högkänslighet hos barn. Även Alexandersson (1994) anser att det är en god förutsättning när
respondenterna har en uppfattning om fenomenet forskaren undersöker för att överhuvudtaget
kunna berätta om hur fenomenet är funtad. Vidare ger fenomenografin inte en bild om hur
fenomenet som undersöks är i verkligheten utan lyfter enbart hur individer uppfattar företeelsen
(Larsson, 1986). Med tanke på det saknas insikter om hur fenomenen är i verkligheten utan
beskriver enbart individers olika uppfattningar om de fenomen som undersöks vilket är främst
framträdande. För att få reda på hur högkänsliga barn har det i vardagen inom
småbarnspedagogiken skulle observation varit ett bra alternativ. Tyvärr har observation inte
varit tillämpningsbart med tanke på den rådande pandemin som pågår och därmed är det inte
möjligt eller tillåtet att besök olika daghem. Det skulle ändå varit givande att använda sig av
observation som datainsamlingsmetod för att få insikter i hur arbetet med högkänsliga barn
sammanfaller i praktiken och vardagen inom småbarnspedagogiken. Genom att observera
kunde jag ha fått ta del av hur högkänsliga barn bemöts samt hur verksamheten tillämpas

77
utgående från dem. Anser ändå att observationen skulle behövts kompletteras med intervjuer
för att få reda på hur respondenterna uppfattar högkänslighet hos barn.
Däremot kunde det ha varit intressant att se om resultatet skulle ha blivit det samma om
undersökningen hade tillämpats i flera olika kommuner trots att jag inte är ute efter att
generalisera datamaterialet. Inledningsvis var tanken att jag skulle använt både kvalitativa och
kvantitativa metoder genom att både använda mig av intervjuer och enkäter som
datainsamlingsmetoder till en större population utspridd i Svenskfinland. Det är dock ingen
enkel process att finna erfarna lärare som känner till begreppet och har erfarenheter med att
arbeta med högkänsliga barn. Efter ett övervägande samt för att avgränsa avhandlingen fattade
jag beslutet att intervjua lärare inom småbarnspedagogiken som besitter erfarenhet av att arbeta
med högkänsliga barn genom ett riktat urval. Det är viktigt eftersom deras kunskaper och
erfarenheter är värdefulla och ger ett mervärde i resultatet som i sin tur kan stödja andra i arbetet
med högkänsliga barn. Anser att det inte är relevant att intervjua lärare som eventuellt inte
känner till fenomenet eller saknar kunskaper om temat. Även Alexandersson (1994) bekräftar
vikten med att inkludera respondenter i undersökningen som både har kännedom och erfarenhet
om de fenomen forskaren undersöker som gör att de också kan skapa sig uppfattningar om
fenomenen. Med tanke på det har respondenter som valts ut till intervjun flera års
arbetserfarenheter och genom den erfarenhet som de besitter har de hunnit bilda sig
uppfattningar om fenomenen som undersöks eftersom de har arbetat med högkänsliga barn.
Deras erfarenheter bildar nyanserade uppfattningar med tanke på att de har olika erfarenheter,
värderingar, arbetar vid olika arbetsplatser och har olika utbildningar trots att de alla arbetar
som lärare inom småbarnspedagogiken.
Vidare lyfter Alexandersson (1994) fram att forskarens givna uppfattningar inte får
påverka resultatet när hen analyserar och tolkar datamaterialet. Mot denna bakgrund har jag
varit konsekvent och lagt ned tid, själ och hjärta i att försöka förstå respondenternas
uppfattningar. Det innebär att mina egna förutbestämda uppfattningar har lagts till sidan och
jag har enbart fokuserat på respondenternas uppfattningar för att kunna kategorisera och urskilja
de väsentligaste uppfattningarna som framkommit under intervjuerna. Det har jag gjort genom
att grundligt läsa igenom datamaterialet och understrecka vilka uppfattningar som har varit
framträdande och väsentliga avsiktligen för att mina tre forskningsfrågor skall kunna ges svar
på.
Alla intervjuer spelades in vilket var fördelaktigt eftersom jag kunde höra på det
respondenterna berättade och det hjälpte mig även i arbetet med att utföra en grundlig
transkribering. Bell (2006) diskuterar angående om att respondenterna inte vågar vara ärliga i

78
de svar som de ger när de medverkar i en intervju som ljud inspelas. Trots att Bell påpekar att
respondenternas ärliga svar kan påverkas av att intervjun inspelas upplevde jag att de gav ärliga
och raka svar som inte förskönades utan gav ett skeende av hur det kan vara inom
småbarnspedagogiken. Jag noterade också hur respondenterna började reflektera över olika
aspekter under intervjun som de ärligt berättade att de till exempel inte beaktat eller tänkt på i
relation till högkänsliga barn. Jag ställer mig också frågande till om de virtuella intervjuerna
eventuellt medförde att intervjuerna kändes så avspända?
Kategorierna som framkommer i avhandlingens resultats del avspeglar respondenternas
varierande och olika uppfattningar om undersökningens aktuella tema med både huvud- och
underkategorier (läs kapitel 5 och 6.2). Utmaningen har varit att lyfta fram alla olika
uppfattningar med tanke på att de är jämbördiga. Avsikten med undersökningen är att kunna
bidra till utökade och fördjupade kunskaper om högkänslighet hos barn, bemötande till
högkänsliga barn och hur verksamheten kan tillämpas utgående från högkänsliga barn inom
småbarnspedagogiken. Jag anser att avhandlingens resultatdel är gynnsam som kan ge
personalen inom småbarnspedagogiken som arbetar med högkänsliga barn utökade kunskaper
och nya insikter samt perspektiv.

6.3 Förslag på vidare forskning
Något jag har begrundat och lämnat att reflektera över efter analysen av datamaterialet är hur
flera av respondenterna som jag intervjuade uttryckte att de skulle vilja ha mer kunskap om
högkänslighet och bemötandet till högkänsliga barn. Respondenterna nämnde högkänslighet
som ett nytt fenomen och att de har under de senaste tio åren börjat bekanta sig med begreppet.
Vidare uppfattade respondenterna att personalen inom småbarnspedagogik och förskola inte
har tillräckliga kunskaper om fenomenet. En av anledningarna till att jag har valt att skriva
denna avhandling om högkänslighet hos barn är för att lyfta fram att personlighetsdraget
faktiskt finns och existerar både i samhället och inom småbarnspedagogiken. Högkänsliga barn
och individer finns överallt i vårt samhälle.
Är det ett slumpmässigt antagande respondenterna har eller behöver personalen inom
småbarnspedagogiken mera kunskap om högkänslighet? Enligt respondenternas uppfattningar
saknas kunskap om fenomenet och vidare forskning kunde kartlägga en större population
angående hur personalens kunskaper om högkänslighet är inom småbarnspedagogiken i
Finland. Vidare kan framtida forskning även utreda om personalen inom småbarnspedagogiken

79
är i behov av utökade kunskaper om högkänslighet hos barn genom både kvalitativa och
kvantitativa undersökningar. Flera av respondenterna lyfte fram hur personalen inom
småbarnspedagogiken har en stödjande roll till vårdnadshavare vars barn är högkänsliga så även
ur det perspektivet är det relevant att personalen besitter kunskaper. Några respondenter beskrev
hur vårdnadshavare inte är medvetna om deras barn är högkänsliga och kan sakna kunskaper
om personlighetsdraget. Tidigare forskning stödjer respondenternas utsagor. Durbach (2011)
anser att forskningen om högkänslighet hos barn är i underkant. Det i sin tur leder till att barnen
kan missuppfattas eller kan påverka att de får en felaktig diagnos. Mot denna bakgrund tyder
Durbachs konstaterande på att det inte finns tillräckliga kunskaper om högkänslighet. Det
framkom också i undersökningen hur några respondenter hävdade att högkänslighet kan
förväxlas med någon diagnos som till exempel ADHD, Asperger eller Autism. Vidare kan jag
konstatera att forskningen om högkänslighet hos barn är outforskat och därför finns belägg för
att framtida forskning ytterligare kunde undersöka högkänslighet hos barn.

6.4 Slutord
I denna avhandling framkommer det tydligt hur den relationella pedagogiken, tidigare
forskning, teorier och respondenternas uppfattningar stödjer varandra i de flesta avseenden.
Tidigare forskning beskriver att kunskapen om högkänslighet hos barn är otillräcklig (Durbach,
2011). Respondenterna uppfattade fenomenet som nytt men trots detta uppfattade de ändå att
högkänsliga barn finns i alla barngrupper inom småbarnspedagogiken. Efter undersökningen
kan jag konstatera att personalen inom småbarnspedagogiken får tänka lite extra över hur och
på vilket sätt de bemöter högkänsliga barn samt hur de skall forma verksamheten utgående från
dem. Respondenterna uppfattar att högkänsliga barn skall bemötas varsamt och försiktigt.
Vidare uppfattas högkänsliga barn ha behov av att tillgodoses med tid eftersom de processar
omgivningen och info djupt vilket även Aron, Aron och Jagiellowicz (2012) understryker.
Respondenterna uppfattar även att barnen mår bra av att få vara i lugn och ro och leka med en
mindre grupp av barn. Durbach (2011) lyfter också fram att högkänsliga barns välbefinnande
stärks av att de får frånskilja sig från omgivningen som är en förebyggande åtgärd i de
situationer när de blir överstimulerade. Dessutom uppfattade respondenterna att högkänsliga
barn föredrar att leka med några få barn som också stöds av Durbach (2011). Mot denna
bakgrund är det därför fördelaktigt när verksamhetsmiljön har flera mindre rum som möjliggör

80
en lugnare miljö. Smågruppverksamhet uppfattas vara en viktig arbetsmetod till alla barn men
framför allt till högkänsliga barn.
Respondenternas uppfattningar som de delgav under intervjuerna gav svar på mina tre
forskningsfrågor samt syftet med avhandlingen. Undersökningens datamaterial består av sju
respondenter som har delgett sina uppfattningar om högkänslighet hos barn och hur bemötandet
samt verksamheten tillämpas utgående från högkänsliga barn. Respondenternas olika
uppfattningar har kategoriserats med huvud- och underkategorier i resultatkapitlet. Vidare har
även nya tankar väcktes hos mig under avhandlingens process eftersom samtliga respondenter
uppfattade att personalen inom småbarnspedagogiken inte besitter tillräckliga kunskaper om
högkänslighet. Respondenterna önskade även få mera kunskap om högkänslighet hos barn
genom till exempel kurser och fortbildningar. Det har fått mig att reflektera i ett bredare
perspektiv, hur ser det egentligen ut inom småbarnspedagogiken i Finland? Har personalen
kännedom om högkänslighet hos barn? Enligt Durbach (2011) är det en viktig förutsättning att
högkänsliga barn bemöts av personal som förstår och som känner till personlighetsdraget för
att kunna ge dem det stöd som de behöver. Det leder i sin tur till goda förutsättning för att de
skall må bra. Framtida forskning kunde därför undersöka personalens generella kunskaper om
fenomenet inom småbarnspedagogiken i Finland.
Resultatdelen i avhandlingen kan eventuellt varit annorlunda generellt sätt om jag inte
hade gjort ett riktat urval av respondenter. Högkänslighet är inget nytt begrepp för
respondenterna som medverkade i undersökningen utan de är införstådda i vad högkänslighet
hos barn är. Det innebär att respondenternas kunskaper och erfarenheter har påverkat resultatet.
Med tanke på att avhandlingens övergripande huvudtema är att behandla högkänslighet
hos barn avrundas avhandlingen med att citera ett högkänsligt barn som beskriver med egna
ord hur det känns att vara högkänslig ur ett barnperspektiv.
”Varför är jag annorlunda, har jag en sjukdom, vad är det för fel på mig? Jag vill inte vara
högkänslig men jag tror att många andra är det också utan att de vet om det. Jag måste nog
bara lära mig att leva med det hela livet ut, det gör mig till den jag är fast det kan vara
jobbigt som då jag ser hur andra mår dåligt börjar jag också må dåligt. Jag kan inte göra
något åt att jag känner så med andra, det är sådan jag är”.
Citat från ett högkänsligt barn.

81

Referenser
Acevedo, B. P., Aron, E. N., Aron, A., Sangster, M. D., Collins, N., & Brown, L. L. (2014).
The highly sensitive brain: an fMRI study of sensory processing sensitivity and response
to others' emotions. Brain and behavior, 4(4), s. 580–594. DOI: 10.1002/brb3.242
Alexandersson, M. (1994). Den fenomenografiska forskningsansatsens fokus. I Starrin, B., &
Svensson, P-G. (Red.). (1994) Kvalitativ metod och vetenskapsteori. Lund:
Studentlitteratur.
Aron, E. N., & Aron, A. (1997). Sensory-processing sensitivity and its relation to introversion
and emotionality. Journal of personality and social psychology, 73(2), s. 345. DOI:
10.1037/0022-3514.73.2.345
Aron, E. N. (2004). Revisiting Jung's concept of innate sensitiveness. Journal of Analytical
Psychology, 49(3), s. 337–367. DOI: 10.1111/j.1465-5922.2004.00465.x
Aron, E. N. (2006). The clinical implications of Jung's concept of sensitiveness. Journal of
Jungian

Theory

and

Practice, 8(2),

s.

11–43.

Hämtad

20.20.2020

från:

https://scottbarrykaufman.com/wp-content/uploads/2015/05/JungV8N2p11-44.pdf
Aron, E. N., Aron, A., & Jagiellowicz, J. (2012). Sensory processing sensitivity: A review in
the light of the evolution of biological responsivity. Personality and Social Psychology
Review, 16(3), s. 262–282. DOI: 10.1177/1088868311434213
Aspelin, J., & Persson, S. (2011). Om relationell pedagogik. Malmö: Gleerups.
Bell, J. (2006). Introduktion till forskningsmetodik. Fjärde upplagan. Lund: Studentlitteratur.
Bruce, B., & Riddersporre, B., (2012). Kärnämnen i förskolan: nycklar till livslångt lärande.
Stockholm: Natur och kultur.
Chipumbu Havelius, A. (Red.). (2017). Lågaffektivt bemötande. Lund: Studentlitteratur.
Christoffersen, L., & Johannessen, A. (2015). Forskningsmetoder för lärarstudenter. Lund:
Studentlitteratur.
Dahlbeck, P., & Westlund, K. (2019). Relationell pedagogik-i teori och praktik i förskolan.
Lund: Studentlitteratur.

82
Dahlgren, L.O. & Johansson, K. (2009). Fenomenografi. I Fejes, A. & Thornberg, R. (Red).
(2009). Handbok i kvalitativ analys. Stockholm: Liber.
Dahlgren, L.O. & Johansson, K. (2015). Fenomenografi. I Fejes, A. & Thornberg, R. (Red).
(2015). Handbok i kvalitativ analys. Stockholm: Liber.
Dahlgren, L.O. & Johansson, K. (2019). Fenomenografi. I Fejes, A. & Thornberg, R. (Red).
(2019). Handbok i kvalitativ analys. Stockholm: Liber.
Dalen, M. (2015). Intervju som metod. Andra Upplagan. Malmö: Gleerup.
Denscombe, M. (2009). Forskningshandboken: för småskaliga forskningsprojekt inom
samhällsvetenskaperna. Lund: Studentlitteratur.
Durbach, L. M. (2011). The use of interactive stories to deal with awareness of high sensitivity
in middle childhood (Doctoral dissertation, North-West University). Hämtad 15.1.2021
från: http://hdl.handle.net/10394/6951
Fejes, A. & Thornberg, R. (Red.). (2015). Handbok i kvalitativ analys. Andra upplagan.
Stockholm: Liber.
Finlands

grundlag.

(1999).

Finlex.

Hämtad

23.03.2021

från:

https://www.finlex.fi/sv/laki/ajantasa/1999/19990731
Forskningsetiska delegationen. (2019). Etiska principer för humanforskning och etikprövning
inom

humanvetenskaperna

i

Finland.

Hämtad

4.5.2021

från:

https://www.tenk.fi/sites/tenk.fi/files/Ihmistieteiden_eettisen_ennakkoarvioinnin_ohje
_2019.pdf?_ga=2.204263696.1478084308.1602522776-1621351759.1602522776
Grimen, H. L., & Diseth, Å. (2016). Sensory processing sensitivity: Factors of the highly
sensitive person scale and their relationships to personality and subjective health
complaints. Comprehensive Psychology, 5, s. 1–10. DOI: 10.1177/2165222816660077
Hamre, B. K., & Pianta, R. C. (2001). Early teacher–child relationships and the trajectory of
children's school outcomes through eighth grade. Child development, 72(2), s. 625–638.
DOI: 10.1111/1467-8624.00301
Hejlskov Elvén, B., & Edfelt, D. (2017). Beteendeproblem i förskolan: om lågaffektivt
bemötande. Första utgåvan. Stockholm: Natur & Kultur.

83
HSP Suomi ry. (2021). Kriterier för högkänslighet. Hämtad 12.12.2020 från:
https://www.erityisherkat.fi/pa-svenska/hogkanslighet/kriterier-for-hogkanslighet/
HSP Suomi ry. (2021). Högkänslighet. Hämtad 12.12.2020 från:
https://www.erityisherkat.fi/pa-svenska/hogkanslighet/
HSP Suomi ry. (2021). Föreningen. Hämtad 12.12.2020 från: https://www.erityisherkat.fi/pasvenska/foreningen/
Jakobsson, I. L., & Nilsson, I. (2019). Specialpedagogik och funktionsvariationer: att möta
barn och unga med funktionsnedsättningar i en utvecklande lärmiljö. Stockholm: Natur
& Kultur.
Juul J., & Helle, J. (2009). Relationskomptens i pedagogernas värld. Andra upplagan.
Stockholm: Liber.
Konrad, S., & Herzberg, P. Y. (2017). Psychometric properties and validation of a german high
sensitive person scale (HSPS-G). European Journal of Psychological Assessment, s.1–
15. DOI: 10.1027/1015-5759/a000411
Kvale, S., & Brinkmann, S. (2009). Den kvalitativa forskningsintervjun. Andra upplagan. Lund:
Studentlitteratur.
Lagen

om

småbarnspedagogik.

(2018).

Finlex.

Hämtad

22.03.2021

från:

https://www.finlex.fi/sv/laki/alkup/2018/20180540
Larsen, A. K. (2009). Metod helt enkelt: en introduktion till samhällsvetenskaplig metod.
Malmö: Gleerup.
Larsson, S. (1986). Kvalitativ analys-exemplet fenomenografi. Lund: Studentlitteratur.
Lionetti, F., Aron, A., Aron, E. N., Burns, G. L., Jagiellowicz, J., & Pluess, M. (2018).
Dandelions, tulips and orchids: Evidence for the existence of low-sensitive, mediumsensitive and high-sensitive individuals. Translational psychiatry, 8(1), s. 1–11.
Hämtad 17.12.2020 från: https://www.nature.com/articles/s41398-017-0090-6
Marton, F., & Booth, S. (1997). Om lärande. Lund: Studentlitteratur.
Noddings, N. (2012). The caring relation in teaching. Oxford review of education, 38(6), s.
771–781. DOI: 10.1080/03054985.2012.745047

84
Papatheodorou, T., & Moyles, J. (2009). Learning together in the early years: Exploring
relational pedagogy. Routledge.
Patel, R., & Davidson, B. (2019). Forskningsmetodikens grunder: att planera, genomföra och
rapportera en undersökning. Lund: Studentlitteratur.
Reich, L. R., Broman, I. T., & Roth, A. C. V. (2017). Professionell yrkesutövning i förskola:
kontinuitet och förändring. Lund: Studentlitteratur.
Renblad, K., & Brodin, J. (2014). Behövs specialpedagoger i förskolan? Socialmedicinsk
Tidskrift,

91(4),

s.

384–390.

Hämtad

23.3.2021

från:

https://www.diva-

portal.org/smash/record.jsf?pid=diva2%3A762693&dswid=723
Riddersporre, B., & Bruce, B. (Red.). (2016). Omsorg i en förskola på vetenskaplig grund.
Stockholm: Natur & Kultur.
Rye., H & Hundevadt (1995). I Eck, O.R., & Rognhaug, B. (Red.). (1995). Specialpedagogik i
förskolan. Lund: Studentlitteratur.
Stier, J., & Riddersporre, B. (2019). Interkulturellt arbete i förskolan med läroplanen som
grund. Stockholm: Natur &Kultur.
Tjora, A. (2012). Från nyfikenhet till systematisk kunskap: kvalitativ forskning i praktiken.
Lund: Studentlitteratur.
Trost, J., & Hultåker, O. (2016). Enkätboken. Lund: Studentlitteratur.
Uljens, M. (1989). Fenomenografi–forskning om uppfattningar. Lund: Studentlitteratur.
Utbildningsstyrelsen. (2018). Grunderna för planen för småbarnspedagogik. Hämtad
17.12.2020

från:

https://www.oph.fi/sites/default/files/documents/grunderna-for-

planen-for-smabarnspedagogik-2018_0.pdf
Vasabladet, Löwenfeldt, J. (2016). Högkänsliga barn känner mer.
Vibeke Fleischer, A. (2020). Jag vill inte till skolan: om problematisk skolfrånvaro hos barn
och unga. Lund: Studentlitteratur.
Vlasov, J., Salminen, J., Reppo, L., Karila, K., Kinnunen, S., Mattila, V., Nukarinen, T., Parrila,
S., & Sulonen H. (3:2019). Grunder och rekommendationer för utvärdering av
småbarnspedagogikens

kvalitet.

Hämtad

https://karvi.fi/app/uploads/2019/02/KARVI_3_2019_web.pdf

2.05.2021

från

85
Von Wright, M. (2002). Det relationella perspektivets utmaning: En personlig betraktelse. I
Att arbeta med särskilt stöd: några perspektiv, s. 9–20. Stockholm: Skolverket. Hämtad
15.12.2020

från:

http://esh.diva-

portal.org/smash/record.jsf?pid=diva2%3A1260832&dswid=952
Wolf, M., Van Doorn, G. S., & Weissing, F. J. (2008). Evolutionary emergence of responsive
and

unresponsive

personalities. Proceedings

of

the

National

Sciences, 105(41), 15825–15830. DOI: 10.1073/pnas.0805473105

Academy

of

86

Bilaga 1: Information som delgavs till respondenterna innan intervjun
Syftet med undersökningen är att utforska hur lärare inom småbarnspedagogiken uppfattar
högkänslighet hos barn. Vidare är jag intresserad av att förstå vilka uppfattningar lärarna inom
småbarnspedagogikens har om bemötandet samt verksamhetsmiljön i relation till högkänsliga
barn inom småbarnspedagogiken. När avhandlingen är giltig kommer allt datamaterial som
samlats in från intervjuerna att raderas. Efter att avhandlingen är giltig publiceras den
elektroniskt i akademins publikationsdatabas (Doria). Du medverkar under anonyma
förhållanden i denna undersökning. Intervjufrågorna behöver inte besvaras med fina
ordformuleringar utan delge i stället dina erfarenheter, känslor och uppfattningar från vardagen
inom småbarnspedagogiken som är mycket betydelsefulla för undersökningen. Vill ännu
kontrollera ditt godkännande till att intervjun blir inspelad och om vi kan ha på kamerorna för
att se varandra under intervjun. Tack för att ditt medverkande och för att du delger med dig
betydelsefull kunskap!

Intervjufrågor till lärarna inom småbarnspedagogiken
INLEDANDE FRÅGOR OM RESPONDENTERNA
1. Hur länge har du arbetat som lärare inom småbarnspedagogiken?
2. Vilken utbildning har du?
UPPFATTNINGAR OM HÖGKÄNSLIGHET
3. Kan du beskriva hur du uppfattar högkänslighet?
4. Berätta om dina erfarenheter av att arbeta med högkänsliga barn.
5. Har du några tankar kring varför det kan vara bra att känna till högkänslighet hos barn
när du arbetar som lärare inom småbarnspedagogiken/förskola?
6. Hur vanligt upplever du att högkänslighet är hos barn inom småbarnspedagogiken?
7. Kan du beskriva vilka kännetecken högkänsliga barn kan ha.
8. Vilka utmaningar har du stött på samt och vad har varit berikande i arbetet med
högkänsliga barn?
9. Uppfattar du att personalen inom småbarnspedagogiken överlag besitter tillräckliga
kunskaper om högkänslighet?
10. Har du förlag eller idéer över hur kunskap om högkänslighet till personalen kunde
tillämpas inom småbarnspedagogiken?
11. Kan du berätta hur du kan stödja vårdnadshavare som har högkänsliga barn?

87
BEMÖTANDE
12. Kan du berätta om hur du bemöter högkänsliga barn och vad som är viktigt att tänka
på när du bemöter högkänsliga barn?
13. Berätta om dina erfarenheter gällande bemötandet av högkänsliga barn.
14. Vilka tankar har du om relationen mellan dig och högkänsliga barn?
a. Vad är viktigt att tänka på?
b. Har du tankar om hur en god relation byggs upp eller tankar om vad som gör
relationen svår?
15. Kan du beskriva hur du brukar gå tillväga vid utmanande beteende hos högkänsliga
barn? Beskriv gärna med konkreta exempel om olika utmanande beteenden som kan
förekomma och hur du brukar gå tillväga.
16. Uppfattar du att högkänsliga barns behov är annorlunda i jämförelse med barn som
inte är högkänsliga? Beskriv dina resonemang.
17. Vad skulle du vilja ha mera kunskap om angående bemötandet av högkänsliga barn?
VERKSAMHETSMILJÖN INOM SMÅBARNSPEDAGOGIKEN
18. Uppfattar du att högkänsliga barn behöver få längre inskolning jämfört med de barn
som inte är högkänsliga?
a. Precisera ditt svar
19. Hur uppfattar du att ni beaktar verksamhetsmiljön utgående från högkänsliga barn?
Vad tänker ni på i beaktande till verksamhetsmiljön utgående från högkänsliga barn?
a. Kan du ge konkreta exempel över hur ni beaktar till exempel ljud- och synintryck,
rutiner, förberedelser och smågruppsindelning.
b. Har du tankar om hur du/ni anpassar pedagogiken?
20. Beskriv vad du tänker om förberedelser, rutiner och sinnesintryck i arbetet med
högkänsliga barn?
a. Vad har de för betydelse för högkänsliga barn?
21. Beskriv hur du upplever att atmosfären/stämningen skall vara i verksamhetsmiljön när
du arbetar med högkänsliga barn?
Har du några frågor eller något som du ännu vill tillägga angående högkänslighet hos barn?

