”När kris blir vardag”
Betydelsen av kollektivt ledarskap under en långvarig kris

Pro gradu-avhandling i organisation, strategi och ledning
Annika Holmberg, 1901044
Handledare: Anette Hallin
Fakulteten för samhällsvetenskaper och ekonomi
Handelshögskolan vid Åbo Akademi 2022

ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI

Abstrakt för pro gradu-avhandling
Ämne: Ledarskap, strategi och organisation
Författare: Annika Holmberg
Arbetets titel: ”När kris blir vardag”. Betydelsen av kollektivt ledarskap under en långvarig
kris
Handledare: Anette Hallin
Abstrakt:
Hotell X är ett av de största säsongshotellen inom sitt län i fjordlanskapet i Norge och
verksamheten går ut på att välkomna gäster från alla världens hörn. Hotellet gick igenom ett
ägarbyte precis före coronapandemin bröt ut samtidigt som ledningsgruppen förnyades.
Ledningsgruppen på hotellet fick starta sina ledarroller med en oväntad kris serverat framför sig
som visade sig vara allt annat än lätt att hantera.
Syftet med min pro gradu-avhandling är att studera hur krishantering kan göras under en längre
tid på hotell. Genom att jag besvarar mina forskningsfrågor (Vad gjorde ledningsgruppen för att
hantera krisen? Vilken betydelse har ledarskapet haft i krishanteringen? Vad har varit
utmanade i krishanteringen för ledningsgruppen?) och efter att jag har utfört semistrukturerade
intervjuer med ledningsgruppen på hotell X har jag besvarat mitt syfte och kommit med tips
inför framtida forskning.
Mina slutsatser tyder på att det kollektiva samarbetet inom ledningsgruppen på hotell X har
varit av stor betydelse. Tack vare varandras stöd och hjälp har ledningsgruppen lärt sig att dra
nytta av varandras erfarenheter och på så sätt skapat en bred kunskap på en hög nivå inom
krishantering. Förståelsen om att utnyttja det kollektiva ledarskapet för att nå en kollektiv
kompetens genom kollektivt lärande är något hotell generellt borde satsa på. Krishanteringen på
hotell X har upplevts lätt på grund av att ledningsgruppen har fungerat bra ihop.
Coronakrisen har lett till ökad förståelse för att det inte är möjligt att ha långsiktiga planer i en
sådan kris. I en kris som denna bör man finna snabba lösningar och ta beslut på kort tid med
mindre kunskap än vad man har haft under tidigare kriser som branschen är van med.
Nyckelord: Krishantering, kollektivt ledarskap, kollektivt lärande, kollektiv kompetens,
ledarskap i kris
Datum: 15.04.2022
Sidoantal: 59

Innehållsförteckning
1.

INLEDNING .......................................................................................................................................... 1
1.1 SYFTE OCH FORSKNINGSFRÅGOR ................................................................................................................... 2
1.2 AVHANDLINGENS UPPLÄGG........................................................................................................................... 3

2.

TEORETISK REFERENSRAM ........................................................................................................... 4
2.1 DEFINITION AV EN KRIS ................................................................................................................................. 4
2.2 KRISENS FASER ............................................................................................................................................. 5
2.3 KOMMUNIKATION I EN KRIS .......................................................................................................................... 7
2.4 KRISHANTERING............................................................................................................................................ 9
2.4.1 Effektiv krishantering ......................................................................................................................... 10
2.5 LEDARSKAPETS BETYDELSE I KRISHANTERING ............................................................................................ 12
2.6 LEDARSKAP I KRIS ....................................................................................................................................... 14
2.7 SAMMANFATTNING AV TEORIN ................................................................................................................... 16

3.

METOD ............................................................................................................................................... 18
3.1 MIN STUDIE ................................................................................................................................................. 18
3.2 KVALITATIV STUDIE .................................................................................................................................... 19
3.3 INTERVJUSTUDIE ......................................................................................................................................... 19
3.4 SEMISTRUKTURERADE INTERVJUER............................................................................................................. 20
3.5 URVALSMETOD ........................................................................................................................................... 21
3.6 MITT TILLVÄGAGÅNGSSÄTT ........................................................................................................................ 21
3.7 STYRKOR OCH SVAGHETER ......................................................................................................................... 22
3.8 ANALYSMETOD ........................................................................................................................................... 23

4.

DEN EMPIRISKA UNDERSÖKNINGEN ......................................................................................... 25
4.1 INTERVJUERNA ............................................................................................................................................ 25
4.2 PRESENTATION AV MINA INFORMANTER ..................................................................................................... 26
4.2.1 Direktör .............................................................................................................................................. 26
4.2.2 Värd .................................................................................................................................................... 27
4.2.3 Chef för mat och dryck ....................................................................................................................... 27
4.2.4 Bokningschef....................................................................................................................................... 27
4.2.5 Restaurang- och våningschef .............................................................................................................. 28

5.

ANALYS .............................................................................................................................................. 29
5.1 CORONAKRISENS EFFEKTER PÅ HOTELL X................................................................................................... 29
5.2 INFORMANTERNAS SYN PÅ CORONAPANDEMIN SOM EN KRIS ....................................................................... 32
5.3 KRISHANTERING PÅ HOTELL X .................................................................................................................... 34
5.4 LEDARSKAPETS INNEBÖRD I KRISHANTERINGEN ......................................................................................... 37
5.5 LEDNINGSGRUPPENS LÄRDOMAR ................................................................................................................ 41

6.

ATT ARBETA MED EN LÅNGVARIG KRIS .................................................................................. 45
6.1 LEDNINGSGRUPPENS KRISHANTERING ......................................................................................................... 46
6.2 LEDARSKAPETS BETYDELSE I KRISHANTERINGEN ....................................................................................... 47
6.3 LEDNINGSGRUPPENS UTMANINGAR ............................................................................................................. 48
6.4 SLUTSATSER ................................................................................................................................................ 49

7.

AVSLUTANDE DISKUSSION ........................................................................................................... 50
7.1 FRAMTIDA FORSKNING ................................................................................................................................ 51

KÄLLOR ...................................................................................................................................................... 52
BILAGOR ..................................................................................................................................................... 55
BILAGA 1: MIN SVENSKA INTERVJUGUIDE ...................................................................................................... 55
BILAGA 2: MIN ENGELSKA INTERVJUGUIDE .................................................................................................... 56

1. Inledning
Hotell X är beläget i fjordlandskapet i Norge och är ett av de största säsongshotellen som
finns inom sitt län. Hotell X har traditioner som går tillbaka till 1860-talet och välkomnar
gäster från alla världens hörn under säsongen. Hotellet har tidigare varit ett familjedrivet
hotell men såldes 2.1.2020 till en mindre norsk kedja. Ledningsgruppen på hotellet förnyades
vid ägarbytet och alla var nyanställda år 2020. Det som ingen kunde ana var att starten på de
nya ägarnas hotelldrift skulle bli allt annat än lätt.
Under de senaste åren då världen levt med undantagstillstånd på grund av coronakrisen har
mitt intresse växt för hur organisationer har klarat av att hålla sig på ytan och framförallt hur
en krishantering plötsligt kan bli vardagsmat. Coronakrisens plötsliga utbrott orsakade inte
bara stränga restriktioner världen över utan även ett total stopp för turismen. Den nya
ledningsgruppen som precis hade börjat på hotell X i sina ledarroller fick en stor utmaning
serverat framför sig direkt. I och med coronapandemin har varje ledares ansvarsområde vuxit
och förmågan att ta snabba och kloka beslut har aldrig varit viktigare. Även om flera
ansträngningar har gjorts för att återöppna branschen, fortsätter flera sektorer att kämpa
samtidigt som UNWTO (United Nations World Tourism Organization) har erkänt att
turismen är en av de hårdast drabbade branscherna (Collins-Kreiner & Ram, 2020). Även den
ekonomiska aktiviteten är låg och därmed kan man påstå att hotellbranschen är väldigt sårbar
för hot ifrån oväntade katastrofer och kriser (Jiang & Wen, 2020). Coronakrisen har allvarligt
påverkat dagliga rutiner och inte minst på den ekonomiska tillväxten poängterar även
Hussain, Ylimax, Fareed och Shahzad (2020). UNWTO (2020) redovisade att det blev en
förlust på 74 % av internationella turismankomster under år 2020. De flesta resor och
konferenser avbokades för året 2020 och det var förutsett att både fritids- och affärsresor
skulle försenas eller avbokas på grund av rädslan som fanns för coronaviruset (Jiang & Wen,
2020). Ingen kunde ana hur länge denna pandemi skulle pågå och hur länge restriktionerna
skulle sitta i. Detta orsakade inte bara en fördröjning för turisterna som hade väntat på sin
semesterresa utan det stora problemet låg hos organisationerna. De fick kämpa för att inte gå i
konkurs och för att omorganisera vardagen kvickt och effektivt.

1

UNWTO (2020) har rapporterat att turistexperter inte förväntar sig att den internationella
turismen kommer att återgå till de normala nivåerna förrän år 2023 (United Nations World
Tourism Organization, 2021). Detta kan betyda att turismbranschen bör se coronakrisen som
sin vardag från och med nu. Ledare borde med andra ord vara förberedda på att krishantering
kommer att vara en del av vardagen då varken makt eller befogenhet att ändra på
restriktionerna är aktuellt. I och med att coronakrisen har varit en långvarig kris med
restriktioner som alla organisationer har varit tvungna att följa, har denna kris skilt sig ut från
övriga kriser som turismbranschen har upplevt. Därför är jag intresserad av att ta reda på
varför just denna kris har upplevts som tung och väldigt annorlunda inom krishantering. Jag
vill studera hur ledarskapet på hotell X har upplevt krishanteringen och om coronakrisens
effekter har gjort någon nytta eller enbart skada. Kris är ett fenomen som alla organisationer
är medvetna om. Därmed är även krishantering ett aktuellt ämne som under de senaste åren
har varit mer i fokus jämfört med tidigare år. Hur en ledare bemöter och hanterar kriser kan
vara en avgörande faktor för organisationen. Tidigare forskning visar hur en organisation tar
sig igenom en kris och hur man återhämtar sig, men det finns ingen vägbeskrivning för hur
man skall fortsätta leva med en kris i vardagen. Trots intresse för ämnet har det nyligen
kommenterats på fältet att det enbart skrapas på ytan då det gäller att förstå krishantering och
kriser, påstår Bundy, Pfarrer, Short och Cooms (2016).
Således har jag gjort en intervjustudie genom att utföra semistrukturerade intervjuer på
ledningsgruppen på hotell X. Hotellet kommer jag att nämna som hotell X i min pro-gradu
avhandling. Hotellet kommer förbli anonymt av den orsaken för att jag önskar rikta fokus på
fenomenen krishantering och ledarskap i kris och inte hotellet i sig. De titlar som mina
informanter har i min studie är extremt vanliga inom hotell. Därför anser jag inte att det är
någon risk att skriva ut dem, tvärtom, ger det en bättre och djupare insikt i studien.

1.1 Syfte och forskningsfrågor
Syftet med min pro gradu-avhandling är att studera hur krishantering kan göras under en
längre tid på hotell. Med hjälp av mina slutsatser i min pro gradu-avhandling önskar jag
kunna fylla de luckor som den existerande litteraturen har gällande det löpande
krishanteringsarbetet igenom en kris. Tillika kan dessa slutsatser vara till nytta i framtiden för
liknande krissituationer inom branschen. Coronapandemin har inte enbart fått oss att inse att
vi bör ha färdiga beredskapsplaner inför liknande situationer i framtiden, utan vi har även lärt

2

oss hur man på en väldigt kort tid tvingas förändra sin strategi som organisation för att
överleva. Hotell som är ett bemärkt offer för pandemier bör få undersökt hur man skall
upprätta beredskapsplaner (om det inte redan finns) för framtida liknande krissituationer
(Jiang & Wen, 2020).
Mina forskningsfrågor är därför:
1. Vad gjorde ledningsgruppen för att hantera krisen?
2. Vilken betydelse har ledarskapet haft i krishanteringen?
3. Vad har varit utmanade i krishanteringen för ledningsgruppen?

1.2 Avhandlingens upplägg
Efter detta introduktions kapitel går jag över till grunden för min pro-gradu avhandling, dvs.
den teoretiska referensramen. I detta kapitel tar jag upp olika definitioner av en kris, krisens
faser följt av krishantering. Här tar jag även upp ledarskap och dess betydelse i krishantering.
Den teoretiska referensramen använder jag som grund för min analys.
I kapitel tre presenteras vilka metoder jag har använt för att få fram resultaten som kommer att
presenteras senare i min avhandling. Jag tar upp mina metoder angående insamling, urval och
analys. Jag diskuterar även styrkor och svagheter med min valda metod.
Därefter beskriver jag vilka förberedelser jag har gjort inför min studie. Jag tar även upp
beskrivning av situationerna under intervjuerna samt presenterar mina informanter.
Genom en tematisk analys med hjälp av min teoretiska referensram presenterar jag analysen i
kapitel fem. Här finns det en tydlig koppling mellan den teori som tas upp och hur analysen är
presenterad i ljuset av de mönster jag har funnit genom att använda mig av en tematisk analys.
Avhandlingen avslutas med de slutsatser jag har kommit fram till i relation till mitt syfte och
mina forskningsfrågor och förslag till den framtida forskningen.

3

2. Teoretisk referensram
I detta kapitel presenterar jag den teoretiska referensramen. Här tar jag upp kriser och
krishantering och ledarskap i kris. Syftet med teorin är att förankra min frågeställning.

2.1 Definition av en kris
Kriser har blivit en central del av den allmänna och den akademiska dialogen. Allt från den
globala finanskrisen (2007-2008) till naturkatastrofer som orkanerna Katrina (2005), Harvey
(2017), Irma (2017) och jordbävningen i Christchurch (2011), terrordåd som 11 septemberattacken (2001) samt konflikter i Syrien och Sudan kan kopplas ihop med begreppet kris.
Kriser är komplexa och effekterna av en kris kan vara väldigt långvariga där flera grupper,
oberoende av varandra kan bli påverkade (Doern, Williams, & Vorley, 2018).
När vi hör begreppet kris är det lätt att vi i dagens samhälle kopplar ihop det med ett
terrordåd, skogsbränder eller skjutningar som kan inträffa. Därför är det viktigt att skilja på
begreppen katastrof, kris, incident och extraordinär händelse för att kunna klassificera den
händelse som verkligen har inträffat (Runnquist, 2020). Det är viktigt som ledare att kunna
skilja på dessa för att på ett korrekt sätt kunna hantera en krissituation för att i tid förhindra
den till att bli allvarligare än vad som är nödvändigt (Runnquist, 2020). En kris kan ske i olika
nivåer, därför kan den också uppstå i alla typer av verksamheter och organisationer. Den kan
som händelse även drabba en enskild individ. Doern, Williams och Vorley (2018) konstaterar
att en krishändelse kan variera i storlek för både individer och organisationer. I min
avhandling kommer enbart begreppet kris att tas upp.
Begreppet kris kan definieras på många olika sätt. Runnquist (2020:14) ger exempel på två
olika sätt att beskriva begreppet kris; ”som en allvarlig händelse som påverkar en organisation
på ett sätt så att ordinarie resurserna inte räcker till för att hantera dem” eller ”en händelse
som hotar grundläggande funktioner och värden”. En kris är med andra ord en händelse som
avviker från det normala och som i sin tur försvårar möjligheterna att driva det dagliga
arbetet. En kris kan även skada förtroendet gentemot organisationen kontra ledarskapet, då ett
hot mot att uppnå det utsatta målet plötsligt uppstår (Runnquist, 2020). Bilić, Pivčević och
Čevra (2017) definierar i sin tur begreppet kris som en stor händelse som inverkar negativt på
organisationens resultat och som därmed kan påverka organisationen på flera olika sätt.

4

De flesta definitioner beskriver begreppet kris som en extrem, oväntad eller oförutsägbar
händelse som kräver ett brådskande svar från de organisationer som står inför utmaningen
(Doern, Williams, & Vorley, 2018). Enligt Williams och Vorley (2018) är Pearson och Clairs
(2018), definition av kris den vanligaste inom forskning om företag, ledning, organisation och
entreprenörskap. Kris definierades då som en situation med låg sannolikhet att uppstå och en
stor påverkan som av kritiska intressenter uppfattas hota organisationens livskraft.
På institutet för krishantering (The Institute of Crisis Management: ICM) sägs det finnas två
primära typer av kriser; plötslig kris och pyrande kris (Wooten & James, 2005). Plötsliga kriser
beskrivs som en händelse som är oväntad, där organisationen har noll kontroll. En plötslig kris
kan man jämföra med 11 september i New York, ingen hade föreställt sig en sådan tragedi och
därför var så gott som de flesta oförberedda.
Empati och ransonering av att det inte är någons fel är vanligt under plötsliga kriser. Då anser
man att det som händer är bortom ledarskapets kontroll. Trots det, förväntas ledarskapet lösa
situationen. Tyvärr blir alla tecken på empati kortvariga ifall ledarskapet uppfattas som att det
misskött genomförandet av krisen och krishanteringen. (Wooten & James, 2005)
En pyrande kris börjar oftast som små interna kriser som med tiden växer och till slut blir
offentliga (Wooten & James, 2005). Till slut brukar en pyrande händelse eskalera till en
krisstatus som ett tydligt resultat av ledarskapets ouppmärksamhet. Enligt ICM förfaller en
tredjedel av alla affärskriser under kategorin pyrande kriser konstaterar Wooten och James
(2005). Till skillnad från plötsliga kriser så uppfattas pyrande kriser alltså som ett företagsfel.
Intressenter reagerar generellt sätt mycket negativt på kriser som anses vara företagets fel eller
snarare ledarskapets fel (Wooten & James, 2005). När det kommer till kritan är det inte själva
krisen som hotar situationen utan hur krishanteringen sköts av ledarskapet.

2.2 Krisens faser
Runnquist (2020) delar in en kris i tre olika faser. Den inträffar, den pågår och den upphör.
Därmed har varje skede sina egna utmaningar och svårigheter som uppstår. Ofta uppstår en
kris helt oväntat, den kan smyga sig på eller inträffa med dunder och brak. En kris kan utgå
från en rad olika eller en enda händelse. Många gånger har man till en början väldigt lite
information och insikt över vad som egentligen händer, i värsta fall kan informationen man
fått inte stämma överens med verkligheten. Därför kan det vara svårt att veta ifall det är en
krissituation det handlar om. Då bör man fråga sig själv om man ser flera tecken som avviker

5

från det normala, om så är, bör krisledningen kallas samman. I många tidigare globala kriser
har man konstaterat att det är lätt att vara efterklok, därför bör man se varningens tecken i ett
tidigt skede för att förhindra krisens uppkomst. (Runnquist, 2020)
Många ledningsgrupper och organisationer glömmer bort den viktiga återställningen efter en
kris. Det är naturligtvis skönt när en kris är över, men att utvärdera och se över hur
organisationen hanterade krisen är alltid lärorikt. Som ledare får man inte heller glömma sina
medarbetares välmående. Behovet att diskutera kan finnas där men man bör paralellt ändå
återgå till normalläge (Runnquist, 2020). Enligt Doern, Williams och Vorley (2018) finns det
studier och forskningar som visar att ju större utbildning, bredare erfarenhet och mer resurser
en organsation har, desto större är sannolikheten för en organisation att klara sig under
perioder av kris.
Till skillnad från Runnquist (2020) delar Doern, Williams och Vorley (2018) in en kris i sex
olika faser; inkubationsfas, händelsefas, krishanteringsfas, utredningsfas, organisatorisk
lärande fas och implementeringsfas. Forskning om den första fasen har benägenhet att
koncentrera sig på planering före en kris, motståndskraften samt inkubationen av krisen. Den
andra fasen handlar mer om att utlösa krishändelsen medan den tredje fasen fokuserar på
krishanteringen och beslutsprocessen kring krisen. Den fjärde och femte fasen undersöker
varför krisen inträffade respektive det organisatoriska lärandet. Den sjätte och sista fasen
handlar om att implementera rekommendationer för krisutredning samt att övergå till ett
förändringsledarskapsperspektiv. (Doern, Williams, & Vorley, 2018)
Jahagirdar et al. (2020) delar upp krisen i tre olika nivåer istället för faser:
Nivå 1: Normal
Nivå 2: Allvarlig
Nivå 3: Nödsituation
Nivå ett avser incidenter som kan påverka en liten grupp människor inom oganisationens
premisser. På tal om hotell kan detta vara en händelse där ett av hotellrummen är ur bruk och
på så sätt påverkar det hotellet och de gäster som skulle ha bott i det rummet. Hotellet får inte
in summan för vad rummet skulle ha kostat och i värsta fall blir hotellet tvunget att flytta
gästen till ett annat hotell där en mellanskillnad i priset kan uppstå som hotellet bör betala.
Alltså kan vi se nivå ett som en vardaglig krishändelse. Nivå två däremot, kan påverka
6

organisationen som helhet. Låt oss säga att hotellet är utan ström eller har läckage. Då kan
ingen gäst övernatta eller använda hotellets tjänster som gör det väldigt allvarligt för hotellet
ekonomiskt. Med nödsituation avses incidenter som kan påverka organisationen och det
bredare samhället. Med andra ord kan det dras en slutsats att coronakrisen definitivt har varit
och är en incident på nivå tre. Organisationer är hårt rammade på grund av att samhället blev
så hårt påverkad av coronapandemin och är det än idag.
Williams, Gruber, Sutcliffe, Shephard och Zhao (2017) utvidgar begreppet kris till två stycken
bredare koncept; en process och en händelse. Ur perspektivet ”kris som en händelse” kan man
inte planera och vara förberedd inför en krishändelse. En kris sker ofta oväntat och det är
omöjligt att räkna ut när krisen ska uppstå (Williams, Gruber, Sutcliffe, Shephard, & Zhao,
2017). Kriser som processer definieras som en utvidgning i tid och rum där en utlösande
händelse, i detta fall en kris, är resultatet av en lång inkubationsperiod, som resulterar i att en
kris uppstår i faser (Williams, Gruber, Sutcliffe, Shephard, & Zhao, 2017).
När man befinner sig i en kris är inget sig likt i vardagen. Beslut behöver tas snabbt medan
tempot är högt. Kriser skiljer sig från varandra men har ändå en gemensam nämnare,
nämligen att man inte har tillräckligt med information fastän man är tvungen att ta beslut. Då
är kommunikationen avgörande för hur krisen uppfattas, både internt och externt (Runnquist,
2020).

2.3 Kommunikation i en kris
Wooten och James (2008) studie visar att en av de viktigaste kvalifikationerna som är
nödvändiga för att lyckas med krishantering är anlag för att kunna kommunicera effektivt.
Studien tyder på att klarheten i kriskommunikation spelar en viktig roll för att kunna skapa en
positiv bild och att kunna ge en ärlig lägesbild av krissituationen utåt för organisationens
intressenter. Att man som ledare lyckas förmedla information på en mer emotionell nivå till
sina medarbetare ses vara nyckeln till både lyckad och inte minst effektiv kriskommunikation.
Saknas transparens i kriskommunikationen kan det ses som att organisationen agerar i
förnekelse genemot krisen, det kan i sin tur leda till skador för organisationens legitimitet och
emot medarbetarna i organisationen. (Wooten & James, 2008)

7

Det är viktigt att kommunicera och vara tydlig på det som händer och vad det betyder i praxis
för den bedrift som ledaren leder. Osäkerhet skapar oro och ångest medan tystnad tolkas allt
som oftast som dåliga nyheter. Ledaren bör definiera verkligheten och förstärka det
perspektiv som bedriften skall arbeta efter. Kommunikationen bör vara tydlig och
konsekevent, men framförallt anpassningsbar. (Vivek, Shah, & El-Serag, 2020) Som ledare
under en kris är det bra att komma ihåg att samtidigt som man skall leda organisationen
igenom krisen, inklusive sina medarbetare bör det inte bara vara tråkiga nyheter och
utlåtanden internt. Det är viktigt att från första början kommunicera med medarbetarna att de
har det som krävs, det vill säga ge trovärdiga hopp om att de resurser som behövs finns för att
möta de hot som står framför dem (Vivek, Shah, & El-Serag, 2020). En god ledare kan utföra
detta under samma tillfälle som kommunikationen är öppen om allvaret i krisen och vara
ödmjuk nog till att erkänna att inte ens ledningsgruppen har alla svar. Genom denna handling
rapporterar Vivek et al. (2020) att trovärdigheten stärks och ledningsgruppen tillsammans
med sina medarbetare kan dela en optimistisk vision som är både lugnande men framför allt
realistisk.
I fallstudien av Jahagirdar et al. (2020) om ledarskap i krissituationer konstateras det att aktiv
samt empatisk kommunikation kan hjälpa till få intressenter enkelt och entusiastiskt ombord
igen efter en kris. Detta gäller vilken organisation som helst, man vill visa genuin
samarbetsvillighet och strävan till att man snart igen skall kunna gå tillbaka till ”business as
usual”. Om inte hoppet finns, finns det knappast många intressenter kvar, när organisationen
väl har tagit sig igenom krisen.
Kriskommunikation i sig kan definieras som den pågående processen att skapa mening mellan
grupper, gemenskaper, individer och intressenter (Bilić, Pivčević, & Čevra, 2017).
Men för att man ska lyckas att skapa den pågående processen bör man ha tillräckligt med
forskning i backfickan. Bilić, Pivčević och Čevra (2017) hävdar att den akademiska
litteraturen inte har ägnat sig tillräckligt med uppmärksamhet åt ämnet kriskommunikation,
speciellt inte inom hotellbranschen. Istället har man fokuserat bredare på ämnet krishantering.
Därför bör det forskas mera inom ämnet kriskommunikation då detta ämne mera har
observerats som en del av krishanteringen (Bilić, Pivčević, & Čevra, 2017).

8

2.4 Krishantering
Ansell och Boin (2019) definierar begreppet krishantering som en omgång av förberedande
insatsaktiviteter som syftar till att begränsa hotet inför krisen och de konsekvenser som en kris
kan medföra. Vardarlier (2016) definierar däremot krishantering som en organisations
handlingar och beteenden som förbereder organisationen för att vara redo för hanteringen
inför stora katastrofala händelser genom en säker och effektiv stil. Vidare hävdar Vardalier
(2016) att ur ett mänskligt perspektiv är alla slags kriser viktiga.
I och med coronakrisen har krishantering, inklusive katastrof- och riskhantering blivit heta
ämnen inom den globala turistnäringen (Wut, Xu, & Wong, 2021). Kunskapen och
beredskapen spelar en avgörande roll i en organisation inför en potentiell kris för att en
framgångsrik krishantering skall kunna ske, både under och efter en kris (Bilić, Pivčević, &
Čevra, 2017). Därför blir kunskapsnivån för ledarskapet allt viktigare när det kommer till
krishantering.
Effekterna av en kris i en organisation kan vara bland annat: panik, förlust av nyckelpersonal
och kunskap och att avbryta rekryteringar (Vardarlier, 2016). För att uppnå en korrekt
krishantering bör bland annat dessa frågor tas upp. Det allra första som bör observeras i
början av en kris är paniksituationen. Ofta är en organisation så gott som oförberedd och då
kommer krisen som en överraskning både för ledningsgruppen och personalen. Vardarlier
(2016) påstår att en så kallad klassisk förståelse gör ingenting för att minska på varken
stressen eller de effekter som paniken för med sig. Genom att bilda en krishanteringsgrupp
som i många fall är ledningsgruppen, kan vara första steget mot att hantera och kontrollera en
eventuell kris. Det sägs vara mycket avgörande för organisationen (Vardarlier, 2016). Fastän
denna grupp har utsätts till krisledningsgrupp, bör var och en ändå fortsätta med sitt dagliga
arbete. Med hjälp av regelbundna möten för att diskutera åtgärder som skall vidtas gör att
gruppen hålls alert inför eventuella kriser (Vardarlier, 2016).
En annan effekt kan vara att organisationen säger upp nyckelpersonen eller att den personen
lämar företaget på grund av den panik som organisationen befinner sig i. Då är det vanligt att
ledningsgruppen vidtar åtgärder att göra samma jobb men med färre personer och därmed
ignonera kvalitetssäkringar (Vardarlier, 2016). Detta kan bero på ovisshet angående hur
krisen kommer att utspela sig och hur stor inverkan den egentligen kommer att ha på
organisationen och det ekonomiska.

9

Å ena sidan kommer arbetsbelastningen att öka automatiskt i oganisationen även om det är
ledarskapets ansvar att se till att det inte sker (Vardarlier, 2016). Det är inte möjligt alla
gånger eftersom det i värsta fall leder det till avbrutna rekryteringar. Dock finns det några
verktyg som kan förhindra detta, som att se på alternativa arbetsplatser, minskad eller mer
flexibla arbetstider. Å andra sidan kan de medarbetare som redan befinner sig i organisationen
förvänta sig nya tjänster eller en befordran inom organisationen. För det mesta blir följden till
en kris trots allt att dessa möjligheter avbryts. (Vardarlier, 2016)
I modern tid är en kris oundviklig. En kris kan uppstå i olika former och slå olika hårt på olika
organisationer. En krisplan bör därför finnas tillgänglig som kan täcka vissa frågor och
funderingar. Ingen individ eller organisation har chans att undvika kriser. Eftersom en
organisation inte kan fly undan en kris, bör de istället vara förberedda (Vardarlier, 2016).
Ett underliggande problem som uppstår under krissituationer är inte bara det faktum att de
flesta kriser inte kan förutses, utan även problem som okunnighet om nya, utvecklade
situationer finns. Detta anses vara en följd av brist på kunskap om krishantering (Bilić,
Pivčević, & Čevra, 2017). Givetvis kommer inte beredskap och kunskap att stoppa en kris
men i stor mån kan det hindra uppkomsten av skadorna som krisen medför.
Kriskommunikation utgör en oerhört viktig del av varje krissituation. Därför skulle man
kunna påstå att kriskommunikation i sig skulle kunna definieras som en pågående process
bland och mellan grupper, samhällen och individer (Bilić, Pivčević, & Čevra, 2017).
Under krishantering krävs det investering av tid, energi och resurser från ledarskapet (Wooten
& James, 2005). Det kräver att ledare ändrar sitt sätt att tänka, för att anpassa sig till den
krissituation som pågår och de turbulenta miljöerna som organisationen lever i.
2.4.1 Effektiv krishantering
De flesta av oss har aldrig upplevt en liknande kristid som coronakrisen. Det betyder att bra
och effektivt ledarskap aldrig har varit viktigare än nu. Ledarskap är inte begränsat till de som
sitter högst upp i hierarkin i en organisation (Forster, Patlas, & Lexa, 2020) utan vi alla leder
varje dag, vare sig det rör sig om vårt hem, inom vårt yrke eller i samhället, så behöver vi en
god ledarskapskompetens.
Transparens är också en viktig princip att följa för att nå en effektiv krishantering (Forster,
Patlas, & Lexa, 2020), ledaren bör ge klara tecken och signaler i vad de vet och vad de inte
vet. Regelbunden och korrekt information ger en effektiv kommunikation och är avgörande
10

under kriser samtidigt som det minskar rykten som fort kan spridas då osäkerheten ofta blir
stor.
Williams et al. (2017) påpekar att en effektiv krishantering involverar fem nyckelfaser av
reaktioner; att upptäcka signaler, att förbereda och att förebygga dvs. planering,
skadekontroll, återhämtning och att lära. Även Bilić, Pivčević och Čevra (2017) poängterar att
det är viktigt för en organisation att upptäcka varningssignalerna i tid för att övervinna krisen
framgångsrikt.
James och Wooten (2005) preciser dessa faser som Williams et al. (2017) tar upp, enligt
följande:
1. Att upptäcka varningssignaler tros vara något som ofta går obemärkt förbi av
ledarskapet. Detta tros uppstå av olika anledningar. Den första anledningen kallas
illusion av osårbarhet – alltså man har uppfattning att allvarliga problem endast
drabbar andra människor men aldrig en själv. Den andra anledningen kan ha att göras
med en så kallad egoförsvarsmekanism, där man som ledare enbart tillåter att ha en
bra bild av sig själv utåt och förnekar att man missat dessa signaler som man borde
sett som varning. Till sist och det som kanske är mest oroande, är så kallade signalfel.
På grund av de beslut som tagits samt beteende kan dessa ha bidragit till uppkomsten
av en kris.
2. Den andra fasen föreslår att med korrekt förberedning och förebyggande skall en
organisation kunna undvika krissituationer. En ledare kan naturligtvis inte förebygga
alla kriser, det är omöjligt. Men med en realistisk planering kunna anordna och
därmed förhindra vissa kriser och på ett bättre sätt kunna hantera dem som är
oundvikliga, som coronakirsen.
3. Skadekontroll tenderar att ta upp mycket av en ledares uppmärksamhet när en kris väl
inträffar. Det påstås att just detta förknippas med krishantering. Målet är att begränsa
ekonomiska och andra hot. Effektiva skadehanterare är de som genomför en strategi
som kan avsluta krisen.

11

4. Målet för varje kris är återhämtning, eller som man säger, att gå tillbaka till ”business
as usual”. Här är det en tydlig skillnad på krishanterare och krisledare. Förmågan att
tänka både på kortsikt men även på långsikt gällande återhämtningsinsatser kan vara
avgörande för en god återhämtning och god fortsättning på arbetet.
5. Organisatoriskt lärande är den process som både skaffar, tolkar och sprider ny
information. I ett lärande tillvägagångsätt kan ledaren försöka förstå de underliggande
organisatoriska faktorerna som bidrog till krisen för att kunna utnyttja de i kommande
krissituationer.
Genom att förstå dessa faser kan ledarskapet utvecklas till att framgångsrikt leda
organisationen i turbulenta situationer (Wooten & James, 2005).

2.5 Ledarskapets betydelse i krishantering
Brist på formell utbildning och erfarenheter inom en ledares arbete kan leda till negativa
konsekvenser för en organisation i en kris (Wooten & James, 2008). I tillägg visar forskning
inom krishanteringsarbete att det kan vara svårt att identifiera vilken typ av färdighet eller
kunskap en ledare behöver för en organisation för att ta sig igenom en kris (Wooten & James,
2008). En ledare skall till sin natur inte vara rädd för att ta snabba beslut. I sådana situationer
kan det vara fördelaktigt för ledaren att ha experthjälp inom andra områden i ledningsgruppen
för att få stöd och hjälp inför knepiga val. I detta fall är det på ledarens ansvar att se till att
involvera ledningsgruppen och visa att all hjälp är välkommet och att ledningsgruppen skall
utföra krishanteringsarbetet tillsammans. Ledningsgruppens krisarbete fokuserar då mest på
organisationens överlevnad och vilka eventuella konsekvenser krisen kan föra med sig med
tanke på framtiden för organisationen.
Krisledarskap kräver att ledare anammar en komplex uppsättning av kompetenser för att
kunna leda organisationen genom de olika krisfaserna och in i en framgångsrik
krisåterhämtning (Wooten & James, 2008). Exempel på dessa kompetenser kan bland annat
vara meningsskapande, förmåga att kunna hantera förändringar och att våga ta risker. Ifall
dessa kompetenser införs, ökar sannolikheten för att organisationen kommer att vara
motståndskraftig efter krisen (Wooten & James, 2008). Till följd av detta rapporterar Wooten
och James (2008) att krisledarskap kräver en integrering av färdigheter, förmågor och
egenskaper som gör det möjligt för ledaren att planera, reagera och inte minst att lära sig av

12

krishändelserna. Ledarens strävan bör alltid vara att hantera krisen på ett sätt så att
organisationen har det bättre efter en kris än vad det har varit innan (Wooten & James, 2008).
Personalchefer har en viktig roll när det gäller kris. Att garantera att omgivningen är
medveten om krisen och att göra planer för att bidra till att minska på alla tänkbara störningar
(Vardarlier, 2016) som kan påverka personalen negativt.
Det hör till individens natur att alla individer löser en kris på olika sätt. Därmed även hanterar
alla individer kommunikationen i en kris på olika sätt. När en individ utsätts för en kris blir
hen ofta lösningsorienterad och försöker att lösa krisen direkt. HR personal har en strategisk
roll i en organisation när en kris inträffar, deras förberedelser dämpar ångesten i hela
organisationen (Vardarlier, 2016). Därför har denna avdelning en av de viktigaste rollerna i en
organisation, både före, under och efter en kris. Trots allt är det personalens mål att öka
framgången för organisationen. Användning av de resurser som finns tillgängliga som
effektivitet, konkurrensfördelar, laglig efterrättelse, arbetslivskvalitet och arbetskrafts
efterlevnad, kallar Vardarlier (2016) för de fem grundläggande målen.
Ledarskap kan förknippas med ett kollektivt fenomen där flera olika individer bidrar till
organisationens framgång (Wooten & James, 2008). Ledare som lyckas leda sin grupp
framgångsrikt under kriser, kommunicerar trovärdigt och öppet om de resurser som finns för
att möta de hot som gruppen ställs inför i vardagen. Dessa hot gäller materialistiskt som
skyddsutrustning, friskvårdsresurser och förmåga att arbeta på distans men också
psykologiskt som beslutsamhet, solidaritet och riktning mot ett gemensamt mål. De ledare
som lyckas är konsekventa med att informera om utmaningen de står i. Detta gör ledarens
grupp mer trofast och stärker trovärdigheten gentemot ledaren. Detta resulterar i att ledaren
tillsammans med sin grupp kan dela en optimistisk version om framtiden och det kommande
arbetet, som medför en lugn och realistisk miljö. (Vivek, Shah, & El-Serag, 2020)
En genomtänkt återhämtningsplan samt en god marknadsföringsstrategi kan förändra krisen
till en möjlighet på långsikt då situationen erbjuder möjlighet för organisationen att lösa de
problem som finns och stärka sin image för sitt varumärke (Fung, Tsui, & Hon, 2020).
Ledarskapet bör ta väl vara på en kris fastän det är hårda tider. Organisationen bör alltid ha
fokuset på förbättring inför framtiden.

13

2.6 Ledarskap i kris
Begreppet ”ledarskap i kris” är ett paradigm som ständigt utvecklar sig inom forskningen för
ledarskap (Jahagirdar, Chatterjee, Behera, & Mohapatra, 2020). I tider när ledarskapet står
mitt i en kris, krävs det snabba beslut trots osäkerheter och en begränsad informationsmiljö.
Oavsett krisens ursprung sätts ledaren på prov (Ansell & Boin, 2019). En ledare har en så
kallad nyckelroll vid kritiska situationer då det är ledaren som ska leda sin grupp igenom en
kris. Grunden för krisledarskap anses vara lärande och utvecklande enligt Wooten och James
(2008). Det är ofta en felhantering av en kris som kan få flest konsekvenser, både positiva och
negativa, inte krisen i sig.
En ledare skall kunna hantera situationen, lära sig på vägen och samtidigt kunna hjälpa till att
utveckla fungerande och kreativa problemlösningar för att hålla sin organisation i drift och
sina kunder nöjda (Vivek, Shah, & El-Serag, 2020). När ledarskapet befinner sig i en kris
ökar kravet på en ledare exceptionellt som gör att rollen som ledare blir mycket mer komplex,
expansiv och framför allt tidskänslig (Jahagirdar, Chatterjee, Behera, & Mohapatra, 2020).
Ledarskap i kris kräver självsäkerhet (Jahagirdar, Chatterjee, Behera, & Mohapatra, 2020) hos
individen som ledare.
I studien som Jaques (2012) tar upp, konstaterades det att den bästa formen av krishantering
är krisförebyggande. Det är ofta krishanteringen, inte själva krisen som kan ge de flesta
konsekvenserna för organisationen (Wooten & James, 2005). De företag som då klarar sig bra
efter en kris till skillnad från de som klarar sig mindre bra har då haft ett fungerande
ledarskap. Krisledarskap innebär mer än att hantera företagskommunikation och PR (Wooten
& James, 2005). Givetvis är kommunikation och PR viktigt men är dock ett otillräckligt
tillvägagångssätt för att leda organisationen igenom en kris. Många ledare vill ofta få krisen
att försvinna fortast möjligt, som i sin tur kan resultera i handlingar och beslut som inte är
önskvärda. Då är det de effektivaste ledarna som förbereder sina organisationer inför tuffare
tider som sedan utnyttjar krissituationen till att skapa förändring och resultatet i slutändan blir
en bättre organisation. (Wooten & James, 2005) Genom att en ledare hela tiden medvetet
anpassar sig till den stora bilden av hur krissituationer kan se ut och de möjligheter som kan
uppstå för organisationen, kan ledaren med sin organisation utvecklas. I dagens
konkurrenskraftiga affärsmiljö är det obligatoriskt att utveckla krisledarskapskompetenser
(Wooten & James, 2005). Vivik et al. (2020) påstår att under kriser är det en lämplig tid att

14

återupptäcka organisationens kärnvärden. En ledares uppdrag sätts på prov i turbulenta tider,
men en produktiv ledare tar då möjligheten att betona och motivera organisationens
värderingar för en bättre framtid.
Framgångsrika ledare har förmågan att identifiera de områden i organisationen som behöver
uppmärksamhet och därmed fördelar insatser och resurser följaktligen. För att vara en effektiv
ledare bör man vara flexibel när det kommer till förändring. Därmed skall en bra ledare förstå
att inget beslut eller ett försenat beslut kan leda till märkbara, försämrade resultat. Beslut kan i
tider vid kris, måsta fattas baserat på bästa tillgängliga kunskap som finns samt sunt förnuft
och med hjälp av tidigare erfarenheter. Ett framgångsrikt ledarskap rör sig ”utanför boxen”
och är medvetet om att tidigare beslut kanske bör ändras och är medveten om alternativa
vägar. (Vivek, Shah, & El-Serag, 2020)
För att bli en framgångsrik ledare bör man ha förmågan att kunna tillämpa lämpliga resurser
på kortsikt samtidigt som att behålla fokus på långsiktiga strategiska mål. Svåra val som att
jobba på distans, avbryta möten eller frysa anställningar tvekar en bra ledare inte inför för att
ha möjligheten att hantera kortsktiga prioriterade planer. Detta för att visa mod och
förutseende för att bevara de kommande investeringarna som är viktiga för organisationen.
(Vivek, Shah, & El-Serag, 2020)
Under kris är det lätt att hitta fel och klandra sina medmänniskor på grund av stress. Med ett
målmedvetet ledarskap som har engagemang att skapa samhörighet genom att lyssna och ge
tid för frågor visar att man verkligen bryr sig. En kris är inte en tid att stanna upp, snarare en
tid för att skaffa förtroende genom empati, stöd och trygghet man visar genom att involvera
hela ledningsgruppen. (Vivek, Shah, & El-Serag, 2020) En kaotisk tid som en kris, kommer
att lämna varierande nivåer av trauma efter sig. Då är det viktigt för en ledare att i början av
krisen, inkludera en snabb bedömning över hur det har gått, vad gjordes bra och vad som gick
mindre bra. Dessa frågor kommer att vägleda organisationen inför ombyggnadsprocesser och
hjälpa ledningsgruppen att återhämta sig. Instinkten att återgå till det normala är inte den
bästa filosofin en ledare kan använda sig av i och med att en kris alltid lämnar spår efter sig.
En framgångsrik ledare kommer att kämpa för nya, fungerande lösningar inför vardagen. Att
sätta upp planer på hur gå till väga och hur bygga upp ännu starkare relationer med sina
nyckelintressenter och utveckla effektiva leveranskedjor är två exempel på hur en ledare kan
underlätta genomförandet av den nya vardagen. (Vivek, Shah, & El-Serag, 2020)

15

Att leda under coronakrisen har varit ett stresstest för många ledare. Detta test medför
förhoppnigsvis mer förberedda organisationer och ledarskap inför framtida pandemirelaterade
hot. Resultatet av detta kommer att stimulera till proaktiv planering för beredskaper inför nya
kriser och ge ett förnyat engagemang inom ledarskapsutbildning (Vivek, Shah, & El-Serag,
2020).

2.7 Sammanfattning av teorin
Under en kris är det av största vikt att en ledare sätter ihop ett team som stärker arbetsplatsen,
främjar öppna diskussioner där kreativa ideér kan utbytas (Forster, Patlas, & Lexa, 2020).
Eftersom förhållandena under en allvarlig kris kan förändras snabbt bör man också kunna
vara flexibel och ha förmågan att arbeta snabbt men beslutsamt. En bra utveckling går inte till
genom att enbart reagera snabbt utan man bör ha en proaktiv strategi som på långsikt hjälper
organisationen (Forster, Patlas, & Lexa, 2020).
För att ett förtroende skall byggas upp bör ledaren kommunicera ofta, öppet och ärligt
(Wooten & James, 2005). Så länge viljan finns att dela information ger det i sin tur en signal
till både medarbetare och intressenter att de har en plats i organisationen och fortfarande är
viktiga. Dock kan det vara riskabelt att dela information (Wooten & James, 2005), då
informationen i ett senare skede kan skada eller i en ny svår situation användas emot antingen
ledarskapet eller själva organisationen.
En ledare har inte möjlighet att förutse alla tänkbara krisscenarion men åtminstone bör
ledaren överväga att ha en färdigt planerad strategi ifall det uppstår någon av de tänkbara
kriserna. Behovet av att identifiera mindre framträdande sårbarheter är lätt att förstå men
svåra att anta eftersom detta anses bero på egobehov och psykologiskt försvar enligt James
och Wooten (2005). Detta kan hindra ledaren som individ från att tänka negativt om sin
organsiation eller om sig själv.
Hotellverksamhet, som all annan verksamhet, är oerhört sårbar när den blir utsatt för både inre
och yttre påverkan. Detta bör förutses och krishantering bör finnas på plats.
Coronapandemin har varit annorlunda och unik på många sätt från andra kriser vi har sett. För
det första var det en enorm nedgång i resor och turismankomster har varit enormt mycket
lägre än under normala omständigheter. För det andra har den ekonomiska kollapsen varit mer

16

dramatisk och för det tredje är slutet på krisen ingenstans i sikte (Collins-Kreiner & Ram,
2020). James och Wooten (2005) betonar att det som ofta skiljer sig mellan företag som klarar
sig bra och företag som klarar sig mindre bra är hur ledarskapet demonstrerades under hela
krisprocessen.

17

3. Metod
I detta kapitel presenterar jag hur jag gick till väga för att samla in det empiriska material som
behövdes för att utföra min studie. Inledningsvis presenteras idéen för studien kort, därefter
kvalitativa studier och sedan intervjustudie som metod. Efter det redogör jag för vad
semistrukturerade intervjuer är och mitt tillvägagångssätt för insamlingen av min data. I slutet
av kapitlet diskuterar jag urval och analysmetoden samt möjliga styrkor och svagheter med
min valda metod.

3.1 Min studie
Redan i början av min skrivprocess visste jag att jag ville studera mer om coronakrisen och
hur ett ledarskap klarar av att hantera en så plötslig och oförutsägbar kris. Ganska snabbt
insåg jag att hotell X, kunde vara den perfekta utgångspunkten för en sådan studie. Efter att
fått grönt ljus från ledningsgruppen om att de var intresserade av att delta i min studie,
bestämde jag mig för att studera ledningsgruppen på hotell X.
Det är viktigt att man är medveten om de val och möjligheter man har som forskare inför en
studie. Man bör vara medveten om de metoder och tekniker som kan användas för att samla in
de data man är ute efter men också om olika sätt att analysera den insamlade informationen
man fått (Bryman & Bell, 2013). Med detta som grund kan det hjälpa forskare att fatta
hållbara beslut om hur man skall gå till väga i sin studie för att uppnå de resultat man önskar.
Genom kvalitativa intervjuer kan man variera mer beroende på hur många fasta frågor man
vill ha med i intervjun och i vilken omfattning man möjligen vill komplettera med öppna
frågor (Ahrne & Svensson, 2015). Det betyder att man också kan välja i vilken ordning man
ställer frågorna. Ifall något oväntat skulle ske under intervjutillfället kan man ta det efter
situationen och man är inte lika bunden som man skulle vara ifall man skulle ha ett
standardiserat frågeformulär (Ahrne & Svensson, 2015).
För att skapa en så trovärdig redogörelse för min studie som möjligt har jag mina
intervjuguider, både den svenska och den engelska som bilagor i denna avhandling. På detta
sätt kan läsaren få ta del av de frågor som jag har ställt under intervjuerna.

18

3.2 Kvalitativ studie
I min studie använde jag mig av en kvalitativ forskningsmetod. Kvalitativ forskning är skapad
för att utforska människans individuella synpunkter om ett givet ämne, där särskilda metoder
används för att undersöka hur människor upplever och ser på världen (Given, 2008).
Jag har valt denna metod eftersom jag är intresserad av hur ledarskapet på hotell X har
upplevt krishanteringen under en specifik tidspunkt dvs. coronakrisen. Jag önskar att få en så
bred och precis beskrivning som möjligt av mina informanter och anser därför att en kvalitativ
metod är lämplig.
Valet av forskningsmetod beror på vad det är man vill ha svar på i sin forskning. Vissa frågor
och tankar kan man enbart få svar på via kvalitativa forskningsmetoder. När man utför en
kvalitativ studie, svarar den kvalitativa metodens fråga på varför och hur man gör något
(Ahrne & Svensson, 2015). Man är intresserad av människors syn på verkligheten och de
upplevelser de har varit med om för att komma till kärnan i sin forskning. Till skillnad från
den kvantitativa forskningsmetoden kan kvalitativ forskning uppfattas som en
forskningsmetod som ofta lägger vikt vid ord. Dessutom understryker metod i huvudsak ett
induktivt synsätt på relationen mellan teori och forskning (Bryman & Bell, 2013).

3.3 Intervjustudie
För att man som forskare skall kunna utföra en studie och få tag i det empiriska material man
är ute efter, behövs någon form av datainsamlingsmetod. Jag har valt att utföra intervjuer på
en utvald ledningsgrupp på ett utvalt hotell. Ändamålet med en intervju är att få fram
beskrivande information om hur informanten upplever ämnet och vilka synpunkter hen har av
ämnet (Dalen, 2008). Jag ville komma in på djupet för att få så nyttig information som möjligt
inför min studie och då är kvalitativa intervjuer bäst lämpade påstår Dalen (2008). Som
forskare får man insikt i informantens erfarenheter och samtidigt i känslorna och tankarna
som informanten har om ämnet. Vilken form av intervju man som forskare bör välja beror på
vad man önskar belysa och vilken målgrupp man har (Dalen, 2008).
Jag vill poängtera att det kan vara möjligt att informanternas svar kunde varit annorlunda ifall
jag hade utfört intervjuerna i början av pandemin eller om jag skulle utföra intervjuerna om
ett år. Hotell har generellt liknande strukturer när det gäller krishantering, men i och med att

19

jag kommer att intervjua specifikt utvalda personer och få tillgång till deras åsikter om ett
specifikt hotell kan man inte dra en slutsats för hotell generellt från min studie.

3.4 Semistrukturerade intervjuer
En vanlig kvalitativ metod inom organisation och ledning är intervju, som handlar om att
lyssna och att känna in situationen under intervjun. Man skiljer ofta mellan öppna intervjuer
eller mer strukturerade intervjuer (Dalen, 2008). Som forskare bör man ha förmågan att
samtala och möta andra människor för att uppnå en lyckad intervju. Under intervjun uppstår
samtalets mening, forskaren får in sina behövliga data inför studien. I studien använde jag mig
av semistrukturerade intervjuer som metod för datainsamlingen. För att få de data jag behöver
har jag intervjuat fem chefer på hotell X, direktören och värden, chefen för mat och dryck,
restaurang- och våningschefen samt bokningschefen. Då det enbart är dessa chefer som
ledningsgruppen består av, hade jag inte så många andra val gällande urval inför min studie.
Jag valde denna metod för att jag ville få fram material om fenomenet krishantering och
ledarskap i kris, som inte går att få i samma mån genom t.ex. standardiserade frågeformulär
(Ahrne & Svensson, 2015). I öppna intervjuer däremot är målsättningen att informanten skall
berätta mer fritt om sina erfarenheter och tankar kring ämnet man tar upp (Dalen, 2008).
Genom att jag utförde semistrukturerade intervjuer fick jag ta del av hur informanterna ser på
problem och personliga erfarenheter samt upplevelser (Bryman & Bell, 2013) och känslor
(Larsen, 2018).
I kvalitativa metoder använder man sig ofta av semistrukturerade intervjuer – vilket betyder
att man utgår mer från frågeområden och inte från fastslagna, specifika frågor (Larsen, 2018).
Man kan också använda sig av en lista över specifika teman som ska beröras under intervjun,
men informanten har stor frihet att utforma svaren på eget sätt (Bryman & Bell, 2013). På
detta sätt kan man ha ett mer naturligt samtal och låta informanten själv styra samtalet i en
viss utsträckning, beroende på i vilken ordning informanten tar upp saker. Syftet är trots allt
att man vill att informanten ska berätta så mycket som möjligt utan att bli ledd av den som
intervjuar.

20

Under semistrukturerade intervjuer används ofta det som kallas för en flexibel intervjuguide,
det vill säga att man har färdigt formulerade frågor och/eller stickord, men när det gäller
ordningsföljden är man flexibel (Larsen, 2018). Som forskare har man då chans att ställa
uppföljningsfrågor för att informanten ska ha möjlighet att utveckla sina svar och på så sätt
vara mer konkret. Man är också öppen som forskare genom att låta informanten ta upp
spontana ämnen som kan tas upp till diskussion (Larsen, 2018).

3.5 Urvalsmetod
Det är viktigt att vara klar över vad man vill få ut av undersökningen innan man bestämmer
sig för hur personerna som ska intervjuas ska väljas ut (Larsen, 2018). För att få en
trovärdighet i samband med studiens resultat måste man i ett senare skede kunna redogöra för
hur man fått tag i informanterna och bevisa att resultatet inte enbart beror på att man som
forskare har råkat fått tag i ”de rätta personerna” (Ahrne & Svensson, 2015) utan att förarbetet
för att hitta de rätta personerna är gjort.
Orsaken till att jag valde ut dessa chefer är att de tillhör samma ledningsgrupp och började
under samma tidsperiod på hotell X. Därmed anser jag att alla dessa har en relevant erfarenhet
av hur coronakrisen har påverkat ledarskapet och den dagliga driften. Förutom detta är det
ledningsgruppen som har haft ansvaret för krishanteringen. Detta är värdefulla data som jag i
min forskning ville analysera för att komma fram till ett resultat och genom detta svara på
mina forskningsfrågor. I och med att jag har valt just dessa ledare på hotellet – med deras
erfarenhet, anser jag att jag med stor sannolikhet har fått de data jag var ute efter inför min
studie. Om man som forskare är osäker på vem som sitter på den relevanta informationen man
vill få tag i, bör man ha ett samarbete med en ansvarig i organisationen som har tillgång till de
anställda och deras arbetsuppgifter (Ahrne & Svensson, 2015).

3.6 Mitt tillvägagångssätt
I början av september 2021 när min pro gradu-avhandlingsprocess sattes i gång var jag i
kontakt med direktören och värden på hotell X som har det överordnande ansvaret. Jag
förklarade situationen, att mitt intresse var stort angående att forska i krishantering och hur
coronakrisen har påverkat ledarskapet på hotellet utifrån en forskares syn. Jag informerade
direktören och värden redan i detta skede, att jag gärna i denna studie önskar intervjua inte
bara de två som har det överordnande ansvaret utan också tre andra utvalda ledare. Chefen för

21

mat och dryck, restaurang- och våningschefen samt bokningschefen. Responsen från alla var
positiv till att ställa upp i intervju.
Intervjuerna ägde rum på hotellet i ett konferensrum, där vi satt ostörda. Jag tror att detta var
den perfekta platsen att utföra intervjuerna på då det var en bekant miljö samtidigt som det var
avskärmat. Jag fick en känsla av att ledarna kände sig trygga då platsen var bekant och kanske
till och med därför öppnade upp sig ännu mer än jag hade förväntat.
Min prognos för när intervjuerna skulle inträffa var under november 2021. Detta förändrades
dock under processens gång och istället ägde intervjuerna rum i december 2021. Trots det
hade jag god tid på mig med efterarbetet som transkribering och analysering.

3.7 Styrkor och svagheter
Då jag utförde mina intervjuer inför min studie ansåg jag att det fanns styrkor men också
svagheter med den utvalda metoden. Det har varit relevant att lyfta upp detta dels för mig
personligen för att påminna mig om det under tiden jag har skrivit min avhandling och dels
för läsaren så att det är utrett. Dessutom förväntas man som forskare reflektera över sin valda
intervjuforms styrkor och svagheter i metoddiskussionen (Ahrne & Svensson, 2015).
Den första styrkan med metoden anser jag vara genomförandet. En intervju går relativt snabbt
att genomföra så länge man har lagt upp en plan och följer den. De flesta individer ställer
ändå gärna upp i intervju enligt Ahrne och Svensson (2015) och man får ett väldigt brett
material av data från en intervju. Trots att alla informanter inför min studie var positiva att
ställa upp i intervju tog det en månad längre än planerat att slå fast ett datum för alla på grund
av hektiska dagar hos informanterna. Det gjorde ingenting eftersom jag var ute i god tid.
En annan fördel var att jag hade möjlighet att ställa tilläggsfrågor och diskussionen blev
bredare än förväntat. Detta kändes som något väldigt positivt för alla informanter då jag fick
en känsla av att stämningen var mer avslappnad och varje informant tog sig tid att tänka
igenom och kommentera mera utöver det egentliga svaret. En semistrukturerad intervju kräver
inte att man går systematiskt igenom intervjuguiden, man har möjlighet som intervjuare att ta
frågorna an efter situationen under intervjun och enligt hurdan diskussion som uppstår
(Bryman & Bell, 2013). Detta märkte jag då informanten kunde svara på flera frågor i ett svar
eller var nära två frågor i sin diskussion. Då hoppade jag i min intervjuguide och på så sätt
blev det ett naturligt flyt i intervjun.

22

Svagheten med min utvalda metod betraktar jag vara tolkningen av data. En intervju äger rum
på en viss plats under en viss tid. Därmed kan det som sägs under en intervju ha andra syften
än vad intervjuaren uppfattar och förstår (Ahrne & Svensson, 2015). Intervjuaren ska helst
inte påverka svaren på något sätt utan som forskare bör man sträva efter neutralitet och
objektivitet.

3.8 Analysmetod
När intervjuerna var gjorda och jag började hantera mina insamlade data kunde jag tydligt
peka ut teman utifrån informanternas svar. Detta tillvägagångssätt karakteriserar Bryman
(2018) som en tematisk analys, som är ett av de vanligaste sätten att analysera kvalitativa data
på. Då vill man identifiera och märka ut de teman som utgör mönster i de data man har.
Larsen (2018) beskriver processen i två steg, först kodar och analyserar man de insamlade
data för att man därpå ska kunna upptäcka mönster och samband.
Att analysera kvalitativa data är dock tidskrävande. Genom en bra transkribering gör det
arbetet att hantera data lättare och fungerar som en bra grund för själva tolkningen av data
(Flick, 2007). I min studie har jag transkriberat alla data ur mina intervjuerna. Det är med
hjälp av dessa transkriberingar som jag har fått en god grund för analysen. Jag informerade
mina informanter i början av intervjuerna att inspelningarna enbart var för mitt eget bruk. Det
har varit ett löfte som jag har varit noggrann med att hålla. Jag har inte skrivit ut namn eller
andra känsliga uppgifter som skulle ha skadat anonymiteten på något vis. Detta är en viktig
del sett från ett etiskt perspektiv. Som Flick (2007) poängterar ska anonymitet finnas både i
transkriberingen, analysen och i synnerhet i redogörelsen av studiens resultat.
Min analysprocess började egentligen redan under intervjuerna. Jag märkte under den andra
intervjun att jag började se mönster då informanterna gav nästan identiska svar och hade
väldigt liknande tankar med varandra. Jag noterade detta för mig själv under intervjuerna för
att sedan lätt kunna gå tillbaka i inspelningarna och börja bilda mönster.
När jag väl hade transkriberat all data började jag med att ta fram min intervjuguide för att dra
pilar runt de frågor vars svar hade gett mig tydliga mönster. På så sätt fick jag en god start för
analysarbetet och kom snabbt igång med de mönster jag hade identifierat.

23

Från första stund då jag var säker på att jag kommer att göra en intervjustudie på hotell X,
visste jag att min roll som forskare kommer att vara viktig längs med hela skrivprocessen.
Dels för att jag själv, i eget arbete har varit med och upplevt coronakrisen och krishanteringen
som har gjorts och dels för att alla data skulle bli så oberoende av mina egna tankar och
åsikter som möjligt. Risken för att sätta upp intervjuguiden med allt för ledande frågor är stor.
Enligt Bryman och Bell (2013) kan en tendens att föra informanten i en viss riktning i svaren
äventyra det verkliga svaret.

24

4. Den empiriska undersökningen
I detta kapitel kommer jag att redogöra för situationerna under intervjuerna och därefter
presenterar jag mina informanter som har deltagit i min studie med hjälp av några citat ur de
enskilda intervjuerna.

4.1 Intervjuerna
Tre stycken av intervjuerna ägde rum tisdagen 7.12.2021 och de två sista intervjuerna
fredagen 10.12.2021. Alla informanter intervjuades enskilt enligt en på förhand bestämd
tidpunkt. Viktigt att nämna är att deltagandet i min studie var frivillig men alla i
ledningsgruppen på hotell X var väldigt ivriga på att vara med och även på att få ta del av
slutresultatet när min avhandling väl är klar.
Alla intervjuer genomfördes ”in real life” och gick av stapeln på hotellet i ett konferensrum.
Under varje intervju satt informanten mitt emot mig och jag började varje intervju med att
berätta syftet med intervjun, min avhandlings frågeställning och innan den faktiska intervjun
satte igång frågade jag varje informant om det var okej att jag spelade in intervjun, enbart för
eget bruk. Till detta använde jag min iPhone, modell 11. Alla var positiva inför detta och
därmed startade intervjuerna väldigt smidigt. Nu hade jag chansen att faktiskt fokusera på
informanten som satt mittemot mig och på diskussionerna som uppstod istället för att vara
tvungen att anteckna svaren. Jag fick den uppfattningen att alla informanter var en aning
spända inför sin intervju, på ett positivt sätt vilket ledde till lyckade intervjuer. Ämnet
handlade ju trots allt om dessa personers uppfattningar och generellt om krishanteringen på
hotellet så det var förståeligt att det var en liten nervositet i luften.
Varje intervju varade mellan 25–40 minuter, vilket var kortare än jag hade förväntat. Jag tror
att svaren skulle ha varit mer utförliga och bättre genomtänkt från informanternas sida om jag
skulle ha skickat intervjufrågorna till informanterna på förhand. Orsaken till att jag inte gjorde
det är för att jag ville undvika att de skulle prata ihop sig sinsemellan för att komma på ”bra,
liknande svar”. Detta då ledningsgruppen jobbar tätt ihop varje dag och då två i
ledningsgruppen är ett par i det verkliga livet. Jag ville helt enkelt ha oberoende svar och
därför valde jag att göra det på detta sätt.

25

Intervjufrågorna finns tillgängliga på svenska i bilaga 1 och på engelska i bilaga 2 längre fram
i min avhandling. Intervjun i sig var uppdelad i 4 olika delar, med fokus på kris och ledarskap
men med en intervjuöppning och en intervjuavslutning.
Intervjufrågorna fungerade bra och gav sådana svar jag hade förväntat mig. Till min förvåning
var alla informanter väldigt ivriga och pratade på mer än frågan frågade som gjorde att vissa
frågor gick in i varandra. Då detta är frågan om en semistrukturerad intervju gjorde det
ingenting. Det var också ett stort stöd att informanterna ser på mitt arbete som intressant och
väntar ivrigt på att få ta del av slutresultatet.

4.2 Presentation av mina informanter
I min studie har ledningsgruppen för hotell X deltagit. Ledningsgruppen består av fem
personer och alla har en typ av chefsposition. Alla fem i ledningsgruppen inledde sin
arbetsroll på hotellet precis före coronakrisen bröt ut. Som tidigare nämnt är hotell X anonym
i min avhandling och därmed är även mina informanter anonyma. Jag har därför valt att
kategorisera dem enligt deras arbetsroll för att få en så klar och tydlig bild som möjligt om
rollen de har på hotellet. Då ens informanter är anonyma konstaterar Ahrne och Svensson
(2015) att man istället kan ange vilka positioner de har och ungefärlig anställningstid, vilket
jag kommer att göra. Ledningsgruppen på hotell X är multinationell, vilket betyder att
språken som pratas på hotellet är främst norska och engelska. Därför har jag valt att behålla
citaten på engelska och norska för att ge dem rättvisa.
4.2.1 Direktör
Jeg har det overordnede ansvaret for at organisasjonen fungerer.
Direktören på hotell X har arbetat på hotellet i 2 år. Positionen tillträddes precis före
coronapandemin bröt ut. Vilket betyder att direktören inte har varit med och drivit hotell utan
corona som vardagsmat. Direktören tillade att det därför är svårt att jämföra verksamheten
med ”normala tider”. Dock framförde direktören ytterligare att så länge man som ledare vill
hitta information som behövs för att klara av vardagen med en pandemi så skall det inte vara
så svårt som många konstaterar.
Direktören är länken mellan hotellet och hotellägarna. Till direktörens arbetsuppgifter hör allt
som har med hotellet att göra fick jag som svar under intervjun. Det inkluderar allt från
ekonomiansvar till att kaffemaskinen fungerar och inte minst att de anställda har det bra på

26

jobbet. Arbetet medför även ansvar för att hotellet når de mål som finns och att gästen känner
sig trygg och har det bra från den stund då gästen kliver in på hotellet till att gästen har åkt
iväg.
4.2.2 Värd
Värden på hotell X har arbetat på hotellet i 2 år. Positionen tillträddes någon månad efter att
coronapandemin hade brutit ut. Även värden har en kontinuerlig kommunikation med
hotellägarna. Värden tillsammans med direktören har det överordnande ansvaret på hotellet
men bägge har trots allt egna ansvarsområden. Båda har ansvaret inne på hotellet men även
utåt mot marknaden och media. Värden konstaterar att ansvaret innebär att leda hotellet på ett
förnuftigt sätt, både ekonomiskt och även driftsmässigt. I slut ändan handlar det trots allt om
att få hotellverksamheten till att gå runt på bästa möjliga sätt.

4.2.3 Chefen för mat och dryck
I am basically running the kitchen, restaurant and the bar.
Denna position tillträddes någon månad efter att coronapandemin hade brutit ut, det vill säga
har även chefen för mat och dryck arbetat på hotell X i 2 år. Chefen för mat och dryck berättar
att som chef för både kök, restaurang och bar har man ganska fria händer och arbetar tätt med
de anställda på avdelningarna. Dock bör alltid en positiv respons inför nya förändringar eller
koncept fås av direktören och värden på hotellet. Arbetspositionen i sig betyder att man är
involverad med allt som har att göra med servering och gällande matområdet.

4.2.4 Bokningschef
Bokningschefen har arbetat på hotellet i drygt 2 år. Också denna position tillträddes precis
före coronapandemin bröt ut. Som bokningschef ansvarar man för att ta emot beställningar
och lägga in dem i systemet. Ansvaret innebär också att se till att en tidtabell inför varje
grupps ankomst är klar och att alla avdelningar på hotellet är informerade om bland annat
personantal i gruppen och vilken typ av grupp det är frågan om. På så sätt blir vistelsen för
gruppen smidig både för gästerna och även för de olika involverade avdelningarna på hotell
X. Om gruppbeställningen skall på faktura eller om det skall betalas på plats är en viktig del
av arbetsuppgifterna tillägger bokningschefen under intervjun. Det handlar om att ha tungan

27

rätt i mun när det kommer till alla praktiska saker för att på så sätt underlätta för personalen så
att de har korrekt information inför gruppens ankomst.
4.2.5 Restaurang- och våningschef
I was happy but then slowly I started to feel that this is not really me, it is not really my thing
to do.
Restaurang- och våningschefen tillträdde positionen som enbart våningschef i juli 2020. Detta
var mitt i högsäsongen under det första pandemiåret. Med tiden har dock våningschefs titeln
fallit bort och nu mera ligger ansvaret på restaurangområdet. Från och med 2022 ska titeln
våningschef slopas för denna chef och en ny person för detta ansvar ska tillträda under våren
2022.
Restaurang- och våningschefen berättar att då positionen tillträddes som enbart våningschef
kände hen sig bekväm med det ansvaret då hen var en aning trött på direkt kundkontakt. Då
var detta den bästa tänkbara positionen till en början. Med tiden började dock hen känna att
den positionen inte är det som gör hen glad och fullt så motiverad som på restaurangsidan.
Eftersom sommaren 2020 var en hektisk tid behövdes det hjälp mellan avdelningarna och då
började hen bli allt mer involverad både i köket och restaurangen. Plötsligt insåg hen att det är
dessa avdelningar som hen trivs med och verkligen brinner för på hotellet.
I suddenly realized that that’s me, that’s more me than anything else.
Under en sommarsäsong är det givetvis inte möjligt att plötsligt byta från en roll till en annan
utan alla arbetsuppgifter behöver skötas och alla avdelningar på hotellet ska gå runt. Så fort
det började bli höst och turistvolymen började minska började även direktören och värden på
hotellet inse vilken potential våningschefen hade. Inte bara potential men även driv och
initiativ till att få saker och ting gjorda även på andra avdelningar. Problem löstes på sätt som
kanske inte hade visats fram tidigare. Med andra ord hade rätt person hittat rätt plats och en
långsam omorganisering i verksamheten inleddes.

28

5. Analys
I detta kapitel presenterar jag mina insamlade data i ljuset av avhandlingens teoretiska
referensram. Analysen är indelad i fem huvudteman som är utarbetade från de svar jag har fått
från mina informanter och enligt teorin som är presenterad i min pro gradu-avhandling. Jag
har även haft i åtanke mina forskningsfrågor och mitt syfte.

5.1 Coronakrisens effekter på hotell X
Alla informanter var av den åsikten att utan en fungerande kommunikation skulle vardagen
inte har fungerat så galant som den har gjort under coronakrisen. Värden berättar att med
ständigt nya regler har det varit ett måste att kommunikationen har fungerat dagligen. Värden
påpekar även att då varje arbetsdag i stort sätt har varit varandra olik med tanke på vad som
kan hända eller uppstå skulle varken gäster eller personal har varit så glada om det inte hade
varit för den goda kommunikationen som har speglat sig i gästernas upplevelser.
Arbetsrutiner och verktyg för att klara av vardagen i ljuset av coronakrisen har givetvis
förändrats en del. Dock har de flesta av de anställda inte sett detta som en negativ sak. De tog
det ganska bra och har istället sett det som en ny del av sin arbetsuppgift, att lära sig nya
arbetsrutiner och inte minst att tänka på ett nytt sätt med kännedom om restriktionerna.
Runnquist (2020) lyfter fram betydelsen för en fungerande kommunikation under
kristillstånd. Som ledningsgrupp är man tvungen att ta beslut, vägleda sina medarbetare och
se till att gästen känner sig nöjd samtidigt som man inte alltid har tillräckligt med information
om krisen och hur krishanteringen skall sättas igång. I sådana tillfällen bör kommunikationen
vara tydlig och konsekvent, men i synnerhet anpassningspar (Vivek, Shah, & El-Serag, 2020)
för situationen. Även Wooten och James (2008) lyfter fram studier som visar att en av de
viktigaste kompetenserna för att lyckas med krishantering är att kunna kommunicera effektivt.
Trots det goda samarbetet och styrkan ledningsgruppen har gett varandra, har vardagen på
hotell X inte varit lätt under coronakrisen. Alla informanter var ense om att det inte var
möjligt att lägga fram långsiktiga planer som sedan skulle följas till punkt och pricka, som
under vanliga omständigheter kunde ha gjorts. Detta var något som observerades redan i
början av coronakrisen enligt direktören. Det var nämligen så att före pandemin bröt ut hade
hotellet fastslått hela personalen för säsong 2020. Istället för att gå vidare med rekryteringen
fick ledningsgruppen plötsligt börja avsluta kontrakt med en del av personalen. Orsaken var
att man trodde att det inte skulle bli verksamhet på hotellet i så hög grad som man hoppades.
29

Coronakrisen har påvirket alle. Det som det har påvirket mest med første året med corona
var at vi avslutta kontraktene tidigere enn vi skulle, og det er det vanskeligste vi har gjort som
ledere her.
-

Direktör

Så blev ju inte fallet trots allt. Första coronasäsongen stod hotellet med allt för få anställda
jämfört med antal gäster som checkade in – eller som önskade checka in och som önskade äta
på hotellets restaurang. På grund av för få anställda och nya restriktioner om t.ex. färre bord
och längre avstånd gjorde att det blev en säsong som ingen hade kunnat se för sig, mera
turister än man någonsin vågat hoppats på.
Det har jo også skapt en utrygghet i ansettelsesprosessen. Når skal vi kunne få lov til å
komme og jobbe? Folk var forberedt på å komme og jobbe, og så ble det utsatt.
-

Värd

I diskussionen om att anställa personal var alla informanter väldigt överens om att det har
varit en av de jobbigaste delarna med coronakrisen. Själva rekryteringen i sig har fungerat
men osäkerheten som fanns i början av pandemin har varit knepig, på grund av ovisshet
angående hur vardagen med coronapandemin skulle se ut. Värden berättar att det värsta med
sin arbetsroll de senaste året har varit att förutsäga framtiden – för det har ju inte varit möjligt.
Trots det påpekar värden att det har varit viktigt att vara tydlig och ge så goda svar som
möjligt åt de anställda så de vet vad de har att förhålla sig till med tanke på startdatum.
Klarhet i kommunikationen spelar en stor roll för att skapa en positiv bild utåt mot de som är
potentiella arbetstagare och samtidigt ge en ärlig bild av hur det ligger till. Kommunikation på
en emotionell nivå ses vara nyckeln till lyckad och effektiv kriskommunikation påstår Wooten
och James (2008). Även chefen för mat och dryck instämmer, planering har varit A och O.
Att alldeles från början få alla anställda att vara informerade om nya regler och rutiner
samtidigt som man behöver se till att det finns tillräckligt med personal på högsäsongen var
inte en självklarhet.
Ett återkommande tema för informanterna är tydlig kommunikation på alla stadier. Alla
informanter anser att så länge man håller sig uppdaterad om krisens läge, vad som gäller just
nu och därefter få det kommunicerat ut till personalen i form av nya rutiner skall vardagen
rulla på utan större problem. Direktören menar att så länge ledningsgruppen tar val som de
30

känner är rätt, får också personalen automatiskt en känsla av trygghet. Oavsett val så menar
direktören att facit får man först efteråt. För att lyckas behöver man tro på sig själv för att det
skall smitta av sig, till både personal och gäster. Emotionell nivå av kriskommunikation är
nyckeln för att få en öppen och ärlig dialog.
Det har ikke vært mulig å legge noen planer. Vanligvis når du skal lede en bedrift så må du
planlegge og ha en langvarig plan. Og det har jo ikke vært mulig.
-

Värd

Alla informanter var ense om att man aldrig slutar lära, för att inte tala om att det finns ett
stort behov för lärande. Varje dag är den andra olik och man behöver alltid vara beredd på att
etablera nya förändringar och rutiner. Under mer ”normala kriser” kan man ganska fort i
krishanteringen göra upp planer både på kort- och långsikt. Coronakrisen har i detta fall varit
annorlunda då man har behövt leva dag för dag som värden beskrev det. Allt som har varit
planerat kan under kort stund vara ett minne blott. Värden berättar att coronakrisen har tagit
bort hotellets grund för verksamheten då många bokningar har blivit avbokade eller ändrade.
Ledningsgruppen har behövt tänka i nya banor för att hotellet ska klara sig ekonomiskt. Nya
färdigheter har behövts, som inkluderar bland annat stresstålighet och beslutsfattande på helt
nya nivåer och ett slags nytänkande i hur hotellet fortfarande kan vara attraktivt för sina gäster
även under en pandemi. Det har också varit viktigt att utöva ledarskapet mer individanpassat
genom att visa empati och ha kunskap till att kunna genuint motivera personalen. Alla
informanter var överens om att viljan att lära sig nytt har spelat en stor roll i krishanteringen
på hotell X. Wooten och James (2008) betonar att erkännande av lärande och utveckling är
grunden för att lyckas. Om man inte kan medge att man lär något nytt för varje dag som går så
stoppar det upp krishanteringen och ledarens roll försämras utifrån sett. En ledare skall kunna
hantera situationen samtidigt som man lär sig och driver organisationen framåt (Vivek, Shah,
& El-Serag, 2020). När en ledare står i kris kräver det framför allt självsäkerhet rapporterar
Vivek et al. (2020). Det betyder att för att bli en framgångsrik ledare är det bra att förmågan
finns till att kunna tillämpa resurser på kort- och långsikt.

31

5.2 Informanternas syn på coronapandemin som en kris
Alla informanter var överens om att coronakrisen är en kris som inte kan jämföras med eller
motsvarar en ”vanlig” kris. Mina informanters synpunkter motsvarar trots allt Doern,
Williams och Vorleys (2018) beskrivning av en kris, nämligen att det är en extrem och
oförutsägbar händelse som inträffar. Detta stämmer överens med hur coronakrisen plötsligt
stod på tröskeln. Bokningschefen uttryckte sig väldigt starkt genom att poängtera hur lite man
egentligen visste om krisen till en början, de flesta vågade inte tro att det ”också kommer att
drabba oss”. När man väl insåg att coronakrisen var ett faktum, då WHO karakteriserade
coronakrisen som en världsomfattande pandemi den 11 mars 2020 (World Health
Organization, 2021), uppstod osäkerheten i ledningsgruppen för vad som kommer ske därnäst.
Først kom den (coronakrisen) snikand. Så blåste det seg opp og ble veldig bratt og det
skjedde egentlig over natta. Da kom den usikkerheten, for i en krise så vet man ofte hvor
lenge den kommer til å vare, men med coronakrisen visste vi ikke det og da ble det veldig
vanskelig å planlegge.
-

Bokningschef

Bokningschefen beskriver det som att allt hände över en natt. Det avspeglar sig i James och
Wootens (2005) rapport om två stycken primära typer av kriser: plötslig och pyrande kris. Jag
kan konstatera att coronakrisen hör till båda typerna på basis av mina informanters svar.
Coronakrisen var en kris som började internt i Kina och som många trodde att inte skulle få
någon effekt på verksamheterna i Europa. Oväntat som det var, stängdes världen ner och den
plötsliga krisen var ett faktum medan hotell X inte hade kontroll längre över vad som skulle
hända därnäst.
The corona crisis is different because it is so new and it is a lot of information that is
changing all the time. You can never be 100 % sure about this crisis and how it is reacting, so
it is difficult.
-

Chefen för mat och dryck

Alla informanter var eniga om att när coronakrisen väl bröt ut, hände allt väldigt på direkten,
utan att man kunde göra något. Informanterna var även överens om hur svårt det blev att stå i
sina uppgjorda planer, vilket motsvarar Runnquists (2020) beskrivning, att en kris försvårar
organisationernas möjligheter att driva det dagliga, planerade arbetet. Då allt hände så
32

plötsligt, var det inte heller möjligt att lägga fram nya, långsiktiga planer, utan i detta skede
var det som att leva från dag till dag för att följa med utvecklingen av coronakrisen och dess
konsekvenser. Chefen för mat och dryck berättar att eftersom coronakrisen var en helt ny
sorts kris fanns det väldigt lite information till en början om hur och vad man skulle göra.
Detta gjorde det ännu mer komplicerat att starta upp hotell X inför en ny sommarsäsong. Att
ha lite information och insikter är något som Runnquist (2020) tar upp som vanligt under en
plötslig kris, dessutom kan informationen som man fått inte överenstämma med verkligheten.
The corona crisis is different because it somehow bothers very personal the people. The
masks, you have to keep distance, you cannot meet other people, you cannot touch something.
That is maybe the most different thing from another crisis I think.
-

Restaurang- och våningschef

Doern, Williams och Vorley (2018) påpekar som de flesta andra forskare att en kris är en
oväntad och oförutsägbar händelse som därför kräver ett akut svar på hur organisationen ska
ta sig igenom utmaningen. Dock var det inte möjligt att ha ett direkt ”rätt svar” denna gång.
Restriktionerna ändrades konstant och när de väl togs i bruk, visste man inte hur länge de
skulle vara. Detta var alltså en helt ny typ av kris där man egentligen måste lära sig leva med
den i vardagen och samtidigt försöka hålla organisationen över ytan.
I stor grad er det jo at coronakrisen rammer alle. De fleste andre økonomiske kriser rammer
regioner eller bare dette hotellet, men coronakrisen rammer alle. Så alle er i samme båt og
det er vel den største forskjellen.
-

Direktör

Ledningsgruppen var i stort sett på samma linje då det gäller att coronakrisen är en
oberäknelig kris som inte går att kontrollera. Fastän vi använder ansiktsmask och
skyddshandskar är krisen inte över. Nya smittofall uppstår och varje organisation riskerar att
själv drabbas och bli tvungen att stänga ned. Med andra ord finns det inga undantag i
coronakrisen, alla står inför samma dilemman.
Alla i ledningsgruppen konstaterade att vanligtvis under krisperioder ser man tydligt krisens
faser, alltså att den uppstår, varar och tar slut. Med coronakrisen var det annorlunda, här såg
man otydligt de faser man är bekant med. Coronakrisen snarare uppstod och levde på utanför
33

all kontroll. Det fanns inte möjlighet att hantera krisen på samma sätt som under andra kriser
då man inte kunde se faserna som till exempel Doern, Williams och Vorley (2018) delar in en
kris i, nämligen i sex faser. Den startar med inkubationsfasen där man under ”normala kriser”
har tid med planering inför krisen, tills man står i den sista fasen som handlar om att
genomföra krisutredning som i verkligheten ingen ännu har nått i coronakrisen. Det positiva
med Doern, Williams och Vorleys (2018) indelning är dock att det är mer konkret och
detaljerat. Tack vare detta kan det resultera i att organisationen som tagit sig igenom en kris
kan analysera och lära sig av varje fas för att vara mer förberedd inför framtiden. Jag kan trots
allt dra en parellell från Jahagirdar et al.:s (2020) kunskap om krisens tredje nivå,
nödsituation, till mina informanters svar att de anser att coronakrisen har varit en extrem kris,
en nödsituation helt enkelt. Både hotell X och hela samhället har påverkats.
Alla informanter var ense om att det inte existerade någon beredskapsplan på hotellet sedan
tidigare. En plan som skulle ha varit inriktad på situationer som kriser eller utomstående hot
som hotellet kunde ha stöttat sig mot. Dessutom var det extra utmanande för ledningsgruppen
då alla inlett sina arbetsuppgifter på hotellet under våren 2020 – under samma tid som
coronakrisen bröt ut. Då var det inte bara coronakrisen man skulle ta i beaktande utan man
skulle även komma in i alla andra uppgifter, som hotellet, personalen, marknaden med mera.
Coronakrisen har vært mer uforutsigbar og mer langvarig. En krise er jo gjerne en kortvarig
situasjon mens i denne har vi stått i snart 2 år.
-

Värd

5.3 Krishantering på hotell X
Gemensamt för mina informanter är att de alla har en arbetsroll på hotellet med en direkt
koppling till krishanteringen. Varje enskild informants roll i krishanteringen varierar givetvis
med tanke på arbetsuppgifter och tidigare erfarenheter och även beroende på hierarisk nivå i
ledningsgruppen. Alla informanter har i olika grad tidigare erfarenheter av krishantering, det
varierar allt från mindre kriser i form av en sjukdom till större kriser som berör dödsfall. Det
som också är gemensamt för informanterna är att ingen har varit med om eller upplevt en
liknande kris som coronakrisen. Sett till hierariska skillnader i ledningsgruppen varierar
arbetsbelastningen från att arbetsuppgifterna har anpassats enligt nivå för att motsvara krisens
behov så att de som är högre i hierarkin konstant kämpar mot krisen, t.ex för att se till att

34

hotellet inte skall gå i konkurs. Oavsett hierarisk position har alla informanter behövt anpassa
sin arbetsroll och sina arbetsuppgifter ändå sedan coronakrisens början.
Runnquist (2020) delar in krisen i tre olika faser: den inträffar, den pågår och den upphör.
Som faserna antyder har varje fas sin egen utmaning och därmed även olika grader av
svårigheter som kan uppstå, beroende på hurdan kris det är frågan om. Denna typ av indelning
är ganska enkel och lätt att analysera då varje kris går igenom dessa faser oberoende av kris.
Jag har noterat att ledningsgruppen på hotell X har varit tvungna att planera dag för dag inför
coronakrisen då det har varit väldigt svårt att hålla sig till de planer som man har gjort upp i
hopp om att kunna följa dem. Detta har dock inte bara varit negativt för ledningsgruppen utan
även positivt med tanke på att för varje dag som gått i coronakrisen så har man lärt sig något
nytt eller kommit på en ny rutin som fungerar bättre än den föregående. Alla informanter
poängterar att utan det stöd som har funnits inom ledningsgruppen i denna tid skulle det inte
har varit så ljusa dagar som det har varit. James och Wooten (2005) anser att energi, resurser
och investering av tid under krishanteringen krävs från ett ledarskap för att klara sig ur en
kris. Detta kräver i sin tur att en ledare är kapabel att ändra sitt sätt att tänka och därmed
anpassa sig till den situation som krisen kräver. Detta stämmer överens med de svar jag har
fått av mina informanter.
Samarbeid, å kunne støtte seg på hverandre og kunne diskutere og ta opp temaer. Å finne
løsninger sammen i stedet for at det bare skal være en person som finner en løsning, som
kanskje alle ikke er enige i. Så har det vært sånn at man har kommet frem til en samlet
løsning som alle egentlig kan stille seg bak.
-

Bokningschef

Vi har vært fleksible, vi har klart å se positivt gjennom hele veien. Jeg tror det er alfa og
omega for å løse problem. Vi har vært positive utad i media, vi har prøvd og holde en positiv
rød tråd, og det er jo fordi at dette er en krise vi alle står i. Vi er nødt til å gå ut sammen for å
komme ut av det.
-

Direktör

35

Restaurang- och våningschefen drog en koppling mellan effektiv krishantering och den
kontinuerliga kommunikationen med personalen. Hen underströk hur viktigt det är att hela
vägen vara öppen och delge aktuell information, inte bara att upprättahålla god
kommunikation, utan en ärlig och genuin informationsöverföring behövs. På så sätt får man i
ett senare skede en uppfattning om att personalen verkligen känner en skillnad till hur regler
och rutiner förändras mot det bättre. På så sätt blir saker och ting enklare och ledningsgruppen
kan göra sitt yttersta för att hålla alla på banan. Restaurang- och våningschefen lyfte även
fram relevansen för att inte utsätta någon för onödiga risker och inte heller att riskera hälsan
för någon i teamet eller för en gäst. Forster, Patlas och Lexa (2020) betonar effektiv
krishantering som ett produktivt beteende. För att en effektiv krishantering ska uppnås bör
ledaren vara klar och tydlig i sin egen information utåt. Allra först bör ledaren vara medveten
om de varningssignaler som uppstår inför en kris. Att lägga märke till detta minskar inte
enbart att rykten sprider sig snabbt, utan det uppstår automatiskt även ett förtroende gentemot
ledaren, då ledaren faktiskt vågar inse vad som sker.
Most important is to be well informed and honest with the people.
-

Restaurang- och våningschef

Wooten och James (2005) sätter fokus på fem nyckelfaser inom effektiv krishantering: att
upptäcka varningssignaler, förberedelse, skadekontroll, återhämtning och lärande.
Restaurang- och våningschefen tog upp detta då ämnet krishantering diskuterades under
intervjun. Jag fick den uppfattningen att man aldrig kan vara för förberedd när det gäller
krishantering, det finns alltid något man inte har kommit att tänka på eller lagt märke till och
då behövs en snabb skadekontroll som kan förhindra att mer elände uppstår. Sista nyckelfasen
som Wooten och James (2005) tar upp är lärande. Detta är något som automatiskt går från
ledaren till de övriga i personalen så länge man som ledare visar öppen dialog och är ärlig
med sina medarbetare. Restaurang- och våningschefen framförde att lärande blir som en
automatisk process ifall ledaren tillåter sig att visa ödmjukhet och inte bara står kvar i sina
”chefsskor”. Kunskapen övergår till personalen och på så sätt lär personalen sig på hotell X av
tider som varit och inte minst av de misstag som kanske har inträffat.
Trots att ledningsgruppen hade en väldigt brant inlärningskurva då de inledde sina arbetsroller
samtidigt som när coronakrisen bröt ut är informanterna sams om att det faktiskt var till en
fördel. Ledningsgruppen såg allt utifrån nya, ”fräscha” ögon och hade inte fastgrodda rutiner
36

som kanske de gamla ägarna skulle ha haft. Ledningsgruppen såg nya, tuffa utmaningar
istället för att se problem. Detta kan vara en av de avgörande faktorerna till att både personal
och gäster kände sig trygga och välomhändertagna samtidigt som personalen var väl
inskolade för situationen och förberedda på ständigt nya restriktioner som kunde införas.
Vi fikk en bratt læringskurve. Vi har en fordel med at vi ikke har vært her i 30 år og er
fastkjørte i et mønster. Det gjør at vi kan utvikle oss med det vi har fått, og vi har fått flere
muligheter med corona.
-

Direktör

5.4 Ledarskapets innebörd i krishanteringen
Direktören berättar att en stor skillnad från denna organisation till andra är att det inte har
varit möjligt att arbeta på distans i samma utsträckning. På grund av att servicen ges på plats,
behövs personal på plats. Då är det inte fysiskt möjligt att arbeta på distans. I denna bransch
har det varit ett måste att vara på plats för att se till att alla nya rutiner följs och att personalen
har förstått de nya arbetsuppgifterna och även för att ge personalen stöd. Ledningsgruppen
gav mig den uppfattningen att krishanteringsarbetet har fungerat och att de har haft en god
kontakt helt från coronakrisens början då alla har varit delaktiga på möten och inblandade i
beslut. På detta sätt har det även undvikits många fel och missförstånd. Direktören berättar att
på grund av coronakrisen har hen varit tvungen att gå in mera i avdelningarna på hotellet för
att faktiskt få en överordnande översikt och kunna lita på att hotellet följer de riktlinjer som
förväntas. Hen tillägger dock att detta är något som hen förmodligen inte skulle göra i lika
stor grad om det inte vore för coronakrisen. Direktören tillägger att detta är trots allt bara
positivt. På grund av dessa nya rutiner som gror in under coronakrisen vill det i slutändan bara
vara till en fördel för alla.
Tidigare forskning har visat att det kan vara svårt att identifiera den kunskap och färdigheter
som en ledare behöver inom ramen för krishanteringsarbete (Wooten & James, 2008). Då är
det extra viktigt att som direktören har gjort, gå in i avdelningarna för att få till sig den
kunskap som kanske saknas och se arbetet från ett nytt perspektiv. I detta tillfälle finns även
ledningsgruppen som stöd och som har kunskap inom de olika avdelningarna för att
tillsammans medföra de färdigheter som kan behövas.

37

Som en följd av att restriktionerna har ändrat sig relativt snabbt har även gästmängden på
hotell X gjort det. Detta har i sin tur lett till att det plötsligt har blivit personalbrist.
Bokningschefen berättar att man i grund och botten har behövt välja ifall man låter bli att sälja
mer, eller, att istället ta in personal snabbt för att kunna få upp omsättningen. De flesta inom
HR har förmodligen den uppfattningen att det inte har varit det lättaste att anställa personal
under coronakrisen. Restaurang- och våningschefen lyfter fram att speciellt i Norge har
regeringen gjort det väldigt lätt för de arbetslösa på så sätt att de får en bra summa pengar som
arbetslöshetsersättning och vill hellre sitta hemma än att ta emot ett jobb. Bokningschefen
påpekar att konsekvensen av detta har varit stora utmaningar med att få rätta personer till de
behövda arbetspositionerna. Trots att det är personalens mål att öka omsättningen och föra
hotellet framåt är det inte alltid lika lätt. Vardarlier (2016) tar upp grundläggande mål som är
bra att tänka på i förbindelse med användning av de korrekta resurserna som redan finns i
personalen, dessa är effektivitet, konkurrensfördelar, laglig efterrättelse, arbetslivskvalitet och
arbetskrafts efterlevnad. För att göra det bästa av situationen bör man alltså spela på
personalens förmågor och utveckla dessa istället för att se blint på det negativa och de
kompetenser som inte finns.
Det har ju vart utfordinger med att man har måtte ta in en del folk som man ikke har haft
kännskap till.
-

Bokningschef

Bokningschefen fortsätter berätta att utmaningen med att man inte har haft tillräckligt med tid
för att få in de rätta personerna ledde till att ännu mer tid måste läggas ned på att lära känna de
nya och få in dem i alla nya regler och restriktioner som ändrat sig hela tiden. Direktören
påpekar att det har varit svårt att få in kvalificerad personal och därför har rekryteringen i hög
grad påverkat hotellets personalsammansättning. Detta har i sin tur resulterat i att
ledningsgruppen har varit tvungen till att vara mer på sin vakt än vad de normalt skulle vara.
Värden lyfter fram att ledningsgruppen skulle ha kunnat ställa högre krav på personalen när
det kommer till coronarestriktionerna, som till exempel användning av ansiktsmask på jobb. I
efterhand är det givetvis enkelt att se brister i eget krishanteringsarbete, men där och då när
det gäller kan det vara en utmaning att ställa höga krav. Dock konstaterar chefen för mat och
dryck att hen inte upplever ett behov att ställa högre krav på personalen. Hen berättar att hen

38

har fått den responsen från hens avdelningar att personalen har varit nöjda med att få välja att
använda ansiktsmask eller inte, som ett exempel, då det inte har varit ett krav utan frivilligt.
Coronarestriktionerna har därmed blivit mottagna på ett bra och obekymrat sätt påpekar
chefen för mat och dryck. Det hör trots allt till individens natur att alla hanterar en kris på
olika sätt (Vardarlier, 2016) och därmed gäller det samma angående att ta order.
Svagheterna har ju varit at klare av å hålla tråden i alla anbefalinger om restriksjoner.
-

Direktör

Direktören betonar att den stora utmaningen inte har varit att ställa krav utan det har varit att
få alla avdelningar att klara av att hålla sig uppdaterade om vilka restriktioner som gäller för
den tidspunkten och vilka rutiner som möjligen behöver ändras. Att veta att man går in med
rätta åtgärder vid rätt tillfälle har varit bland det viktigaste att klara av som ledare i
coronakrisen betonar direktören. Att ha kontroll på de åtgärder som lagts fram. Detta har dock
enligt bokningschefen varit en aning frustrerande, att regler och rutiner hela tiden har ändrats.
Hen tillägger att det har blivit gradvis mer positivt då man märker att det går bra och fungerar
även på ett nytt sätt. En förändring är trots allt inte alltid negativt utan man behöver kunna se
det positiva i det och att det kan bli bättre.
Needed to follow more the people, if they are doing correct and if they are following the
restrictions and instructions. More to follow up.
-

Restaurang- och våningschef

Återkommande tema under intervjuerna var i hur stor grad restriktionerna har påverkat
ledarskapet. Jag vill konstatera att det har påverkat ledningsgruppen på hotell X i mycket
högre grad än de själva har uppfattat. Under varje diskussion som fördes under intervjuerna
var restriktionerna med på ett eller annat vis. Restaurang- och våningschefen satt fokus på den
nya miljön som restriktionerna har skapat. Att lära sig arbeta i en helt ny miljö och faktiskt
kunna anpassa sig till de nya reglerna är en utmaning i sig. För många är reglerna här för att
stanna och har även öppnat ögonen för många i branschen på ett positivt sätt. Dock har det
varit besvärligt fastställer restaurang- och våningschefen, men hen försöker alltid hitta det
goda även i svåra tider. Hen betonar att hen tror att allt har en anledning till att det sker och då
lär man sig av det. Restaurang- och våningschefen menar att så länge man löser problemen
tillsammans har man lärt sig något nytt. Granberg och Ohlsson (2021) betonar interaktionen

39

och kommunikationen som två viktiga faktorer i lärandet. Det är dessa som gör att en grupp
tillsammans skapar mer än vad en enskild individ skulle ha gjort. Det skapas på ett
annorlunda vis och kanske till och med mer kreativt än vad en enskild individ skulle ha
kunnat utfört. Kollektivt lärande sker när tre villkor uppfylls påstår Illeris (2007), kollektivitet
bör ingå i en gemensam situation (förändringar på hotellet), deltagarna bör ha samma villkor
(en gemensam ledningsgrupp för samma hotell) och situationen bör vara känsloladdad
(coronakrisen som påverkar allt och alla). Dessa tre villkor uppfylls stadigt på hotell X och
därmed inträffar kollektivt lärande.
Efter en lång och tung period med coronakrisen i vardagen och som dessutom inte är över
ännu kan det vara svårt att se tillbaka för att analysera vad man som ledare gjorde bra och vad
som kan förbättras i beredskapsplanen inför framtiden. Chefen för mat och dryck anser dock
att ledningsgruppen har klarat sig bra hittills. Hen berättade att med en såpass ny form av kris
som coronakrisen, är det svårt att säga vad exakt som ledningsgruppen har gjort rätt och fel.
Det som chefen för mat och dryck dock påstår är att det inte har varit ett enda fall av corona
på hotellet, alla har varit friska bortsett från karantäner då och då.
Maybe this is saying that we are on the right way.
-

Chefen för mat och dryck

Värden uppmärksammar att man som ledare bör kunna vara flexibel och vända på steken på
kort tid ifall förändringarna säger så, man kan inte hålla sig fast i en plan. Detta var alla
informanter överens om att man som ledare i coronakrisen minsann har fått lära sig vad
flexibilitet betyder ifall det inte har varit en egenskap från förr. Värden fortsätter berätta att
detta med att vara förberedd på en kris och själva hanteringen av krisen har gett insikt i nya
sätt att tänka kring förberedelser och vad som sker ifall det blir ett coronafall på hotellet. Allt
detta handlar om kunskap som hen tar med sig vidare till andra krissituationer. Detta är en
ypperlig chans till att notera och memorera denna tid med coronakrisen för att vara ännu
starkare i nästa, svåra situation. Geoff et al. (2013) lyfter fram att då en ledningsgrupp samlar
många olika synpunkter, från alla i ledningsgruppen så finner man med god sannolikhet en
lösning för problemen som existerar. För att orka vara flexibel under en lång period kräver det
en slags identifiering med sin grupp. Då får man en känsla av sammhörighet som i sin tur
leder till en automatisk positiv effekt och gör att man blir allt säkrare på varandra i gruppen.
Då kan till och med hierarkin minimeras och det kollektiva ledarskapet kan förbättras (Fener
& Cevik, 2015).
40

Man kan ikke ta det forgitt att man planlegger 6 mån fram i tid å sån blir det, man e nödd till
å hele tiden se fram, hvor man e nå, ha en plan for framtiden.
-

Bokningschef

Också bokningschefen poängterar att man är tvungen till att vara flexibel eftersom saker och
ting kan förändras på kort tid. Gemensamt med värden konstaterar bokningschefen att man
inte kan håll sig fast till en plan under en kris, speciellt coronakrisen så lever den plan man
har lagt upp och man bör se från dag till dag vad som är relevant att ändra. Hen fortsätter
berätta att man bör vara klar till att gå från en plan till en helt ny plan ifall det skulle ändra sig
igen. Konklusionen är egentligen den att man bör vara i nuet och samtidigt se framöver för att
hitta en plan som fungerar. Man behöver vara redo för att behandla de förändringarna som
kommer och hantera det där efter. Granberg och Ohlsson (2021) menar att vi bör veta hur vi
skall förhålla oss till nya motgångar och veta hur vi ska lägga upp planer för att lösa
utmaningarna på bästa sätt. Genom att veta vem som är bra på vad i en ledningsgrupp är en
del av en ledarskapets kompetens. Kompetensen finns mellan individerna och är beroende av
varandra för att klara av organisationens utmaningar. Därmed kan man se kollektiv
kompetens som ledningsgruppens förenade effektivitet i relation till en kris som skall klaras
av konstaterar Granberg och Ohlsson (2021).

5.5 Ledningsgruppens lärdomar
Alla informanter var av den åsikten att de har lärt sig en massa under coronapandemin. Tillika
visade det sig att de även har lärt sig att stötta sig mera på varandra och faktiskt vågat ta steget
till att lita på varandra till fullo som ledningsgrupp. Den bästa lösningen ansågs vara att
konstant jobba tätt som en grupp och bolla ideér och tankar tillsammans. Granberg och
Ohlsson (2021) lyfter fram att det är samspelet och kommunikationen som gör att en grupp
skapar mer tillsammans än vad varje enskild individ skulle ha gjort. Chefen för mat och dryck
poängterade flera gånger under sin intervju att det var till stor hjälp att ha ledningsgruppen
som stöd angående nya restriktioner, för att kunna hålla sitt eget arbete i jämn tempo och inte
bli fördröjd på grund av att man ensam skulle sätta sig in i nya regler. Vivek et al. (2020)
sätter stort fokus på att en kris inte är en tid då man ska stanna upp utan en tid för
ledningsgruppen att skaffa förtroende, genom stöd och trygghet som man visar de andra
genom att involvera hela ledningsgruppen i beslut. Det är ju exakt detta som alla informanter
har uppgett under flera tillfällen under intervjuerna, de har skapat ett nytt slags förtroende i
41

ledingsgruppen för att tillsammans ta sig igenom krisen. Det har automatiskt blivit fokuserat
på de olika kompetenserna i ledningsgruppen för att kunna dra nytta av allas erfarenheter. Ju
mer de har insett varandras färdigheter har de även insett hur stor betydelse ledningsgruppen
har som en enhet i relation till krisen. Alla i ledningsgruppen har varit nödvändiga för att
klara av de motgångar som varit. Denna kompetens beskriver Granberg och Ohlsson (2021)
som ett beroende, för att klara av ett problem är individerna i en grupp beroende av varandra
och varandras kompetenser.
I think that we have been working very good together, it has been very helpful.
-

Chefen för mat och dryck

Värden berättar att huvudpoängen har i stort sätt varit att försöka ta varje dag med nya tag och
inte låsa sig fast i planer. I en kris som denna bör man kunna vara spontan och inte minst
kreativ i stunden då man ser att det uppstår plötsliga förändringar. Man kan konstatera med
andra ord att coronakrisen har blivit vardag. Viktigaste av allt är att man accepterar att
planerna man har gjort, inte går att följa, lyfter värden fram. Hen tror sig hela
ledningsgruppen har lärt sig detta under tiden med coronapandemin.
Något som de flesta av mina informanter lyfter upp är att de har haft nytta av det kollektiva
lärandet. Varje dag har de tvingats att tillsammans ta in ny information som har blivit till en
ny erfarenhet. De har lärt sig att vara förberedda på att vad som helst kan hända, när som
helst. Var och en av informanterna förklarade på sitt eget sätt att de ser tillbaka på tiden med
coronapandemin som en stor inlärning. Erfarenheterna avspeglar sig i det praktiska de har
varit med om som till exempel förändringar i lärandet, ledarskapet och kommunikationen.
Å være forberedt på det meste. At alt kan skje, egentlig.
-

Bokningschef

Också bokningschefen berättar att det som har resulterat vara en av de största inlärningarna
för hen är själva lärandet från coronapandemi tiden. Man är mer förberedd och kan lättare
hitta tillbaka ifall det skulle ske en ny liknande kris trots att alla kriser bör hanteras på olika
sätt. Bokningschefen betonar att beredskapen har ökat för att man nu har sett betydelsen i att
agera fort när något väl sker. Om inte, ligger man väldigt efter och kan få negativa
kommentarer och mista tilliten från både gäster, marknaden och egen personal. Man bör i
42

stunden ha kunskap till att lösa det där och då och när krisen väl lugnat sig, får man ta en titt
tillbaka på hur det gick och sedan utveckla förbättringar inför framtida beslut. En noga
förberedd plan för återhämtning kan förändra krisen till en möjlighet (Fung, Tsui, & Hon,
2020) istället för enbart ett problem. Situationen erbjuder helt enkelt organisationen att lösa
problemen och samtidigt kunna förbättra det man ser att inte har fungerat.
Vi har jo lært veldig av corona underveis. Vi har lært veldig mye som vi kommer til å ha i
beredskapsplanen for all framtid. Jeg tror nok at beredskapen blir bedre med corona i
bakhodet for senere kriser. För det vill ske igjen.
-

Direktör

Ett återkommande tema under intervjuerna är lärandet. Direktören berättar att allt som
ledningsgruppen har lärt sig under coronakrisen tar de med sig. Nya beredskapsplaner inför
framtida kriser och oförutsägbara situationer är under arbete. Hen tillägger att coronakrisen
har egentligen bara varit till en stor fördel då hela ledningsgruppen var nyanställda och direkt
var tvungna att sätta sig in i det som krisen innebar. Inlärningskurvan gick från 0 till 100 på
ett par dagar. Attityden och intresset för att acceptera en kris är avgörande för hur
organisationen tar sig igenom en kris. Genom att faktiskt öppna ögonen för den stora
krissituationen och se de möjligheter som kan uppstå, kan ledaren med sin organisation
utvecklas. Från att ha varit helt nyanställd till att vara bekant med varenda avdelning som sin
egen ficka, fastän det såg mörkt ut i början av krisen har hotell X kommit ut av krisen bättre
än förväntat menar direktören. En framgångsrik ledare har förmågan att se de behov som
behöver uppmärksamhet och därmed kunna fördela insatser och resurser således (Vivek,
Shah, & El-Serag, 2020).
That there is two different type of people, one who understand the situation in the world and
one who says this is not real.
-

Chefen för mat och dryck

Chefen för mat och dryck uttryckte sig starkt angående att det har varit tydligt att det finns
individer som inte tror på coronaviruset och att det finns individer som gör det. Hen berättar
att en avdelning som restaurang faktiskt arbetar tätt intill gästerna och bör naturligtvis skydda
sig själv från att bli smittad. Detta har dock inte alla gäster förstått och därmed betyder det att
de i sin tur inte bryr sig eller förstår säkerheten för de anställda. Det är ju trots allt personalen
43

som gör den fysiska framgången för organisationen och då behöver de vara prioritet inför
säkerhet och trygghet.
To accept that this is not going to finish so fast, we have to live with it for a period, short or
longer – we don’t know. But to manage to keep calm and not to get frustrated.
-

Restaurang- och våningschef

Restaurang- och våningschefen uttryckte sig ganska bekymmerfritt genom att berätta att det är
inte mycket man kan göra för att få coronapandemin att försvinna. Den finns bland oss vare
sig vi vill eller inte. Hen menade att det är onödigt att bekymra sig för viruset när det inte
finns något vi kan göra, istället bör vi hålla oss lugna och lära oss att leva med det i vardagen.
Detta är den nya vardagen och många rekommendationer är här för att stanna. Ingen vet hur
länge viruset kommer att påverka vårt samhälle. I detta fall är det förnuftigt att lära sig leva
med det och utarbeta rutiner för att fortsätta med verksamheten trots virusets existens.
Ett bra och beskrivande citat för att avsluta denna analys med, anser jag vara följande:
“This gave us a good experience, how and what to do, to everybody”
-

Restaurang- och våningschef

44

6. Att arbeta med en långvarig kris
Kriser är regelbundna händelser inom turismen och i andra branscher. En kris är inget nytt
med andra ord. En kris är ett oförutsägbart tillstånd som stör organisationens normala
verksamhet och som kräver att organisationen vidtar åtgärder omedelbart (Fener & Cevik,
2015). Många organisationer påverkas av naturliga och mänskliga kriser och har under åren
utvecklat både taktiker och strategier för att ha motståndskraft och energi mot en kris
(Collins-Kreiner & Ram, 2020). Coronakrisen har dock varit annorlunda och unik på flera
olika sätt. För det första har minskning av antal resor, gästfrihet och turism varit ett globalt
problem, för det andra har den ekonomiska kollapsen varit mer dramatisk än under andra
kriser och för det tredje har den pågående coronakrisen en förmåga att orsaka grundläggande
förändringar i turismbranschen. För det fjärde är slutet på krisen ingenstans i sikte. (CollinsKreiner & Ram, 2020) En krishanteringsplan kan minimera skadorna av en potentiell kris och
säkerställa verksamheten. Om organisationer vill uppnå sina mål bör de identifiera potentiella
kristillstånd och upprätta nödvändiga understruktursystem, operationsprocesser och strategier.
Under ett kristillstånd skall en ledare låta sin personal uttrycka sina åsikter fritt och acceptera
reaktionerna. Samtidigt bör ledaren göra det möjligt för människor att få tillgång till
information direkt snarare än att hålla in information som kan orsaka skvaller. En ledare skall
uppmuntra sin personal att fokusera på sitt arbete, trots krisen. En ledare skall också försöka
skapa en trivsam och säker miljö där personalen tillsammans med sin ledare kan brainstorma
och ge feedback på hur saker och ting kommer förändras framöver. Kris är ett faktum i
dagens snabba affärsvärld. Snabba organisatoriska förändringar, förändrade ekonomiska
förutsättningar, utmaningar med personal, oväntade tekniska förändringar och politiska
effekter orsakar obalans i dagens affärsvärld. (Fener & Cevik, 2015)
En kris innebär ofta en ”avgörande vändpunkt” där sannolikheten för att tillvaron ska förbli
den samma som rådde före krisen är liten. Eftersom marknaden, leverantörer och kunder
kommer att vara förändrade betyder det också att ledarskapet behöver förändras i en viss mån.
Detta bör ses som en möjlighet genom att ta lärdom av den rådande händelsen samtidigt som
det är viktigt att ta vara på organisationen och medarbetarna.
Ingen enskild politik eller strategi passar alla, trots UNTWO:s rekommendationer har varje
land därför antagit olika dynamiska planer. Det betyder att organisationer världen runt har i
stort sett samma riktlinjer men agerar olika på detaljnivå. Å ena sidan är detta förståeligt, då

45

varje land har påverkats på olika sätt av coronapandemin och har sina egna unika egenskaper,
vilket återspeglas i bland annat den lokala politiken, samhället, kulturen och turistnätverket. Å
andra sidan, kommer denna sektor inte att bli mer motståndskraftig och bättre förberedd för
framtida kriser utan ett internationellt engagemang för hållbar turism och större förståelse för
krishantering. (Collins-Kreiner & Ram, 2020)
Därför hoppas jag att min studie kan komma till hjälp genom att ta tag i de olösta
problemställningarna vi har inom krishantering. Genom min studie har jag påvisat tre
funktionaliteter inom ledarskap. Dessa tre är kollektivt ledarskap, kollektivt lärande och
kollektiv kompetens, alltså står det kollektiva samarbetet i centrum. Genom att ta kollektivt
lärande i beaktande och börja arbeta enligt den strategin kunde flera ledningsgrupper i
organisationer stå starkare tillsammans än vad de kanske gör idag. Min studie bekräftar att
teorin om att en kris uppstår, varar och tar slut, är en teori som allt mer suddas ut i dagens
läge. Kriser som påverkar vår värld på en global nivå har en tendens att rubba vardagen både
för organisationer och personal. Med coronakrisen som utgångspunkt har vi lärt oss att det tar
tid att återhämta sig. Dessutom tar det krafter och kräver nya tankesätt för att klara av att
fortsätta verksamheten man håller på med för att undvika konkurs. I följande underkapitel
besvarar jag mina forskningsfrågor, vad gjorde ledningsgruppen för att hantera krisen?
Vilken betydelse har ledarskapet haft i krishanteringen? Vad har varit utmanade i
krishanteringen för ledningsgruppen?, turvis med exempel från min empiri.

6.1 Ledningsgruppens krishantering
Mina informanter diskuterade starkt betydelsen av att ha jobbat tätt samman som en
ledningsgrupp. Det har visat sig vara till stor nytta i många olika situationer då de har fått
bekräftelse på tillit från varandra. Det har gett en stark utgångspunkt för att först och främst
börja krishanteringen men även att orka upprätthålla krishanteringsarbetet under hela
coronapandemin och även nu i efterhand.
Stödet som ledningsgruppen har skapat och upplevt sinsemellan har lett till att de även har
delat kunskap och lärt av varandra. En automatisk process har utförts och kollektivt lärande
har blivit aktuellt. Efter att ha utfört intervjuerna med ledningsgruppen på hotell X kan jag
konstatera att dessa chefer har lärt sig av varandra och därmed delar kunskap med varandra.

46

Då ledarskap inte bara är en uppifrån-ned process, utan det är ett ömsesidigt förhållande
mellan ledaren och dess följare där bägge parter påverkar varandra (Geoff, Martin, & Riggio,
2013) har det kollektiva ledarskapet hjälpt hotell X att klara sig igenom coronakrisen. Alla i
ledningsgruppen, oberoende av hierarkisk position, har kommit med sina insikter och förslag
för att göra det bästa utav krishanteringen. Hogg (2001) observerar att ledare inte kan existera
utan en grupp av följare, samtidigt som en grupp av följare inte kan existera utan en ledare.
Med andra ord skulle krishanteringen inte ha gått lika ”lätt” om det inte vore för det kollektiva
arbetet som ledningsgruppen har åstadkommit.
I allmänhet har varje enskild medarbetare unika kunskaper och erfarenheter som
organisationen de jobbar i är i starkt behov av mer än den varit tidigare, på grund av
krissituationer. Varje enskild medarbetare har även sitt eget sätt att arbeta och tolka saker och
ting på. Restaurang- och våningschefen poängterade i sin intervju att hen har accepterat
situationen som den är och jobbar därefter. Som en följd av detta tolkar och förstår sig varje
enskild individ på uppgifter på helt olika sätt och kan därmed bidra i stor dimension till
gruppens arbete och framgång. Detta har varit en fördel för ledningsgruppen på hotell X
eftersom alla erfarenheter och alla tankar kring hur man kan lösa en situation bäst och
snabbast har varit prioritet. Den utveckling och de förändringar som arbetslivet har fört med
sig längs med årtiondet har lett till att en grupp, istället för en enskilld individ, har blivit allt
mer viktigare för att få med all den kompetens individerna besitter (Granberg & Ohlsson,
2021).

6.2 Ledarskapets betydelse i krishanteringen
I varje organisation har ledarskapet en betydande roll i krishanteringen. Mina informanter
anser även att för att krishanteringen skall anses vara lyckad bör personalen i organisationen
ha full tillit gentemot ledarskapet. Chefen för mat och dryck lyfte fram att detta speglar sig
inte enbart i personalen utan även i gästernas upplevelser. Hen betonar att genom att visa gott
exempel på alla plan uppnår man en stark gemenskap. En gemenskap som håller ihop
ledningsgruppen och på så sätt utvecklas ett kollektivt ledarskap där alla är lika viktiga, allas
röster blir hörda och alla blir tagna på allvar. Chemers (2001) betonar att detta kan ses som en
slags process av socialt inflytande genom vad en individ kan värva och mobilisera andras
hjälp till att uppnå ett kollektivt mål. Ledningsgruppen på hotell X har behövt varandra som
en grupp för att nå de mål hotellet har haft under coronakrisen. Detta var något de flesta
informanter tog upp intervjun. De nämnde att de har insett längs med vägen att de bör ta vara
47

på den gemenskap de har skapat inom ledningsgruppen. Detta är inte något som händer
automatiskt i organisationer att en ledningsgrupp går ihop på ett så bra sätt.
Under intervjun med direktören tog hen upp att hen har gått in i alla avdelningar i en större
mån än vad hen skulle ha gjort om det inte skulle ha varit en kris som coronakrisen. Detta
bevisar att ledarskapet på hotell X har fått nya perpsektiv på arbetet och kommit till insikt om
hur viktigt det är att förstå alla delar av hotellet, både arbetsmässigt men även med tanke på
personalen. Detta påvisar också en stark vilja från ledarskapet att faktiskt ta sig tiden till att
sätta sig in i de olika arbetsuppgifterna som utförs dagligen för att hotellet skall gå runt.

6.3 Ledningsgruppens utmaningar
Ledningsgruppen på hotell X har inte enbart haft en utmaning utan flera utmaningar uppstod i
följd av coronakrisen. Den största utmaningen och det som har skilt sig mest från vanliga tider
är planeringen. Både värden och bokningschefen på hotell X uttryckte många gånger under
sina intervjuer att det inte har varit möjligt att planlägga långt fram i tid. Långsiktiga planer
har ledningsgruppen inte kunnat följa utan dag för dag metoden har använts. Detta är
naturligtvis något som har påverkat alla ledare på hotellet eftersom man med långsiktiga
planer har kunnat säkerställa både servicen men även arbetet i sig för personalen. Detta har i
sin tur lett till att det har varit svårt att förutse hur sommarsäsongerna kommer att se ut och
därmed har det blivit en utmaning att anställa rätt personal vid rätt tidpunkt. Även förarbetet
med att informera den nya personalen om hur saker och ting ligger till har varit utmanande
berättade värden under sin intervju. Som nyanställd vill man naturligtvis få så mycket
information som möjligt för att vara säker på sin anställning och kunna lita på att man har ett
jobb. Då har kommunikationen varit viktigt från hotellets sida för att säkerställa sin personals
fulla tillit.
Något som jag anser att ledningsgruppen har lärt sig genom coronakrisen är att arbeta med
nya pandemi relaterade restriktioner kontinuerligt. Under varje intervju uppgav varje
informant att det har varit utmanande, vilket är en helt naturlig reaktion. Jag fick ändå en
känsla av att de har lärt sig hur man på bästa sätt lever med restriktionerna och gör det bästa
ut av situationen. För mig som forskare tolkade jag det inte som ett problem ledningsgruppen
hade utan en utmaning som de har lärt sig av och lever med fortfarande. Detta har att göra
med samarbetet i ledningsgruppen. Eftersom de har jobbat så tätt ihop under coronakrisen har
de lärt känna varandra och varandras kvalifikationer och på så sätt veta var man har varandra,

48

vem man kan fråga vad och slutligen faktiskt veta att alla ställer upp. Genom att veta vem
som är bra på vad är en del av kompetensen på en arbetsplats. Denna kompetens finns mellan
individerna som är beroende av varandra för att klara av organisationens såkallade problem
(Granberg & Ohlsson, 2021). Därmed kan jag konstatera att kollektiv kompetens råder inom
ledningsgruppen i relation till coronakrisen.

6.4 Slutsatser
Syftet med min studie i min pro gradu-avhandling var att utreda hur krishantering kan göras
under en längre tid på hotell. Med hjälp av mina forskningsfrågor (Vad gjorde
ledningsgruppen för att hantera krisen? Vilken betydelse har ledarskapet haft i
krishanteringen? Vad har varit utmanade i krishanteringen för ledningsgruppen?) har jag
besvarat syftet och kommit fram till följande slutsatser: det kollektiva samarbetet är en
betydande faktor under långvariga kriser då det inte har varit möjligt att planlägga långt fram i
tid, utan man har gått ganska långt efter ”sfrån dag till dag metoden”. Med hjälp och stöd från
varandra har ledningsgruppen på hotell X kunnat dra nytta av varandras erfarenheter och på så
sätt haft en bred kunskap inom de områden som har varit nödvändiga under krishanteringen.
Genom att ledningsgruppen på hotell X har jobbat tätt ihop har vardagen rullat på och alla
informanter har haft den känslan av att orken har funnits där samtidigt som motivationen har
varit stark nog till att ta sig igenom krisen. Men för att en ledningsgrupp skall klara av att
jobba på detta sätt betyder det att alla i ledningsgruppen behöver genuint vilja arbeta som en
grupp konstant och lyssna på varandra och se bort från hierarkin i vissa fall. Med andra ord
behöver förståelse för kollektivt lärande i samband med kollektivt ledarskap utövas mer på
hotell. Hotell generellt bör inse att det är den rätta vägen att gå för att prestera så bra som
möjligt. Det är trots allt samspelet i en grupp som skapar och ger mer än vad en individuell
individ skulle ha klarat av att genomföra på egen hand (Granberg & Ohlsson, 2021).
Coronakrisen har även gett goda effekter på personalnivå i en viss mån. Restaurang- och
våningschefen har funnit sin rätta plats, från att vara ansvarig för våningarna har hen nu gått
över till restaurang, en avdelning hen brinner för och trivs att jobba på.

49

7. Avslutande diskussion
Coronakrisen i sig har inte medfört några problem med tanke på min skrivprocess eller min
studie. All handledning jag har fått har föregått på distans som har fungerat utan problem
medan intervjuerna jag har utfört har gått av stapeln ”in real life”. Allt sedan jag började
skriva på min pro gradu-avhandling i september 2021 har min skrivprocess gått framåt i den
takt jag hade planerat. Min första tanke då jag började gradu-processen var att skriva om hur
ledarskapet på hotell X har påverkats av coronakrisen men omständigheterna förändrades
längs med vägen. Ju längre jag kom i processen och ju mer jag skrev min analys, kom vi
överens om med min handledare att ändra fokuset på det som analysen belyser, nämligen
krishantering. Då blev det en del teori som föll bort och en del som jag la till för att det skulle
stämma överens med studiens innehåll och krav. Det har varit oerhört intressant för min del
att utföra denna studie då mina informanter gav mig ärliga och trovärdiga svar och data som
jag hade nytta av i min studie.
Mina informanters svar skulle kunna variera från de svar jag fick under dessa intervjuer ifall
jag skulle ha intervjuat dem i början av coronakrisen eller om ett år, likasom ifall jag skulle ha
intervjuat en annan ledningsgrupp på ett annat hotell skulle svaren ha varit annorlunda. Målet
med min studie har trots allt varit att studera detta unika hotells ledningsgrupp ur individens
synvinkel. Efter att ha studerat dessa fem chefers uppfattning om krishantering hittills i
coronakrisen har jag försökt komplettera den existerande litteraturen angående fenomenet.
Resultatet på studien kan vara till nytta både för den framtida akademiska forskningen och
även för hotell X och andra hotell som är i behov av liknande hjälp och vägledning i
framtiden.

50

7.1 Framtida forskning
Trots ett stort intresse för krishantering konstaterar Bundy et al. (2016) att det bara skrapas på
ytan i litteraturen och forskningen i förståelse om krishantering och kriser. Efter att jag har
läst teori och utfört min studie har jag kommit fram till att den existerande litteraturen och
forskningen inte räcker till för att förstå sig på hur man ska leva med en långvarig kris. Därför
bör krishantering på denna nivå tas på allvar och forskas i en större utbredning än vad det har
gjorts. Coronapandemin har förändrat fenomenet krishantering till en process som blir en del
av vardagen, en pågående process. Ett fenomen världen inte har sett tidigare men som bör tas
i beaktande för framtiden.
För framtida forskning rekommenderar jag att ta coronakrisen som utgångspunkt i denna typ
av problem för att få svar på de frågor som saknas i litteraturen. Genom att studera djupare i
hur kollektivt ledarskap och kollektivt lärande kan göra nytta och försöka tänka utanför
banorna kring att det alltid bara ska finnas en högsta chef som sitter på all makt och att
besluten ska göras enligt den personen, kan förståelsen öka. Den existerande litteraturen utgår
från att en kris upphör ganska fort och organisationen är tillbaka till ”business as usual” på
noll tid. Detta var ju inte fallet med coronakrisen och jag hoppas att vi kan ta detta som
lärdom för framtida kriser. Genom att studera hur man som ledningsgrupp kan klara av en
långvarig kris och krishantering, kan det ge oss ett nytt perspektiv och ny vägledning inför
framtida forskning.

51

Källor
Ahrne, G., & Svensson, P. (2015). Handbok i kvalitativa metoder. Stockholm: Författarna och
Liber AB.
Ali, H., Ylimaz, G., Fareed, Z., & Shahzad, F. (2020, 09 20). Impact of novel coronavirus
(COVID-19) on daily routines and air environment: evidence from Turkey. Air
Quality, Atmosphere & Health, pp. 381-387.
Ansell, C., & Boin, A. (2019). Taming Deep Uncertainty: The Potential of Pragmatist
Principles for Understanding and Improving Strategic Crisis Management.
Administration & Society, pp. 1079-1112.
Bilić, I., Pivčević, S., & Čevra, A. (2017, 07 10). Crisis Management in Hotel Business –
Insights from Croatia. ResearchGate, pp. 100-118
Bryman, A. (2018). Samhällsvetenskapliga metoder. Lund: Liber.
Bryman, A., & Bell, E. (2013). Företagsekonomiska forskningsmetoder. Stockholm: Liber.
Bundy, J., Pfarrer, M., Cooms, W., & Short, C. (2016). Crises and Crisis Management:
Integration, Interpretation, and Research Development. Journal of Management, pp.
1661-1692.
Chemers, M. (2001). Leadership effectiveness: An intergrative review. In M. Hogg, & R.
Tindale, Blackwell Handbook of Social Psychology: Group Process (pp. 376-399).
Oxford: Blackwell Publishers.
Collins-Kreiner, N., & Ram, Y. (2020, 10 19). National tourism strategies during the Covid19 pandemic . Annals of Tourism Research , pp. 1-7.
Dalen, M. (2008). Intervju som metod. Malmö: Gleerups utbildning AB.
Doern, R., Williams, N., & Vorley, T. (2018, 11 21). Special issue on entrepreneurship and
crises: business as usual? An introduction and review of the literature.
Entrepreneurship & Regional Development, pp. 400-412.
Fener, T., & Cevik, T. (2015). Leadership in Crisis Management: Separation of Leadership
and Executive Concepts. Economics and Management, pp. 695-701.
Flick, U. (2007). Qualitative Research kit: Designing qualitative research. London: Sage
Publications.
Forster, B., Patlas, M., & Lexa, F. (2020, 05 12). Crisis Leadership During and Following
COVID-19. Canadian Association of Radiologists’ Journal, pp. 421-422.
Fung, C., Tsui, B., & Hon, A. (2020, 07 03). Crisis management: a case study of disease
outbreak in the Metropark Hotel group. Asia Pacific Journal of Tourism Research, pp.
1062-1070.

52

Geoff, T., Martin, R., & Riggio, R. (2013). Leading groups: Leadership as a group process.
Group Processes & Intergroup Relations, pp. 3-16.
Given, L. (2008). The SAGE Encyclopedia Of QUALITATVE RESEARCH METHODS.
Thousands Oaks: Sage Publications.
Granberg, O., & Ohlsson, J. (2021). Kollektivt lärande - i arbetslivet. Lund: Studentlitteratur
AB.
Hogg, M. (2001). A social identity theory of leadership. Personality and Social Psychology
Review, pp. 184-200.
Illeris, K. (2007). Lärande. Lund: Stundetlitteratur AB.
Jahagirdar, S., Chatterjee, A., Behera, S., & Mohapatra, A. (2020). Response to the COVID19 pandemic in India: Case studies on leadership in crisis situations. International
Journal of Health & Allied Sciences | , pp. 81-84.
Jaques, T. (2012, 04 17). Crisis leadership: a view from the executive suite. Journal of Public
Affairs, pp. 366-372.
Jiang, Y., & Wen, J. (2020, 06 23). Effects of COVID-19 on hotel marketing and
management: a perspective article. International Journal of Contemporary Hospitality
Management, pp. 2563-2573.
Larsen, A. K. (2018). Metod helt enkelt - en introduktion till samhällsvetenskaplig metod.
Malmö: Gleerups utbildning AB.
Runnquist, C. (2020). Att leda i kris. Stockholm: Liber AB.
United Nations World Tourism Organization. (2021, 11 12). 2020: A year in review.
Retrieved from United Nations World Tourism Organization:
https://www.unwto.org/covid-19-and-tourism-2020
Vardarlier, P. (2016). Strategic approach to human resources management during crisis.
Procedia - Social and Behavioral Sciences, pp. 463-472.
Vivek, K., Shah, V., & El-Serag, H. (2020, 05 18). Leadership During Crisis: Lessons and
Applications from the COVID-19 Pandemic. Gastroenterology , pp. 809-812.
Williams, T., Gruber, D., Sutcliffe, K., Shephard, D., & Zhao, E. (2017, 06 01).
ORGANIZATIONAL RESPONSE TO ADVERSITY: FUSING CRISIS
MANAGEMENT AND RESILIENCE RESEARCH STREAMS. Academy of
Management Annals, pp. 733-769.
Wooten, L., & James, E. (2005, 12). Leadership as (Un)usual: How to Display Competence in
Times of Crisis. Organizational Dynamics, pp. 141-152.

53

Wooten, L., & James, E. (2008). Linkin Crisis Management and Leadership Competencies:
The Role Of Human Resource Development. Advances in Developing Human
Resources, pp. 352-379.
World Health Organization. (2021, 10 01). Coronavirus disease (COVID-19). Retrieved from
World Health Organization: https://www.who.int/health-topics/coronavirus#tab=tab_3
Wut, T., Xu, J., & Wong, S.-m. (2021, 03). Crisis management research (1985–2020) in the
hospitality and tourism industry: A review and research agenda. Tourism
Management.

54

BILAGOR
BILAGA 1: Min svenska intervjuguide
Intervju öppning
•
•

Berätta kort om din bakgrund / karriär som ledare
Du har arbetsrollen som… vad innebär den?

Coronakrisen
•
•
•
•
•
•
•
•
•

Hur skulle du beskriva en kris?
Hur skiljer sig coronakrisen mot en ”vanlig" kris som du precis beskrev enligt dig?
Hur har coronakrisen påverkat ditt arbete som ledare?
Hur har coronakrisen påverkat hotellet?
Hur har coronakrisen påverkat personalen?
Hur anser du att hotellet har tacklat coronakrisen?
Hurdan vägledning i ditt arbete har du fått under coronakrisen?
Vilka styrkor i krishanteringen har funnits från hotellets sida?
Vilka svagheter i krishanteringen har funnits från hotellets sida?

Ledarskapet
•
•
•
•
•
•
•
•

Hur skulle du beskriva ett bra ledarskap?
Hur har ledarskapet behövt förändrats pga coronakrisen på hotellet?
Har coronakrisen tvingat dig att lära dig något nytt? Isåfall vad?
Har du varit positivt inför det nya (om så)?
Hurdana nya rutiner / arbetsätt har utvecklats pga coronakrisen?
Följs dessa fortfarande eller är allt tillbaka till det normala?
Vad är det viktigast du har lärt dig under coronakrisen?
På vems ansvar anser du att coronakrisens hantering har varit/är på hotellet?

Intervju avslutning
•
•

Hur ser beredskapen ut inför framtida liknande krissituationer?
Något du vill tillägga?

55

BILAGA 2: Min engelska intervjuguide
Interview opening
•
•

Tell me briefly about your background / career as a leader
You have the work role as… what does your role mean?

The COVID-19 pandemic
•
•
•
•
•
•
•
•
•

How would you describe a crisis?
How does the Corona crisis differ from a "regular" crisis that you just described?
How has the Corona crisis affected your work as a leader?
How has the Corona crisis affected the hotel?
How has the Corona crisis affected the staff?
How do you think the hotel has handled the Corona crisis?
What guidance did you receive during your work, during the Corona crisis?
What strengths have there been in the crisis management on the part of the hotel?
What weaknesses in the crisis management have there been on the part of the hotel?

Leadership
•
•
•
•
•
•
•
•
•

How would you describe a good leadership?
How has the leadership needed to change due to the Corona crisis at the hotel?
Has the Corona crisis forced you to learn something new? If so, what?
Have you been positive about this new thing (if so)?
How have new routines / working methods been developed due to the Corona crisis?
Are these still followed or is everything back to normal?
What is the most important thing you have learned during the Corona crisis?
What has been most important for you during the crisis to manage?
On whose responsibility do you believe that the handling of the Corona crisis has been
/ is at the hotel?

Interview closure
•
•

What is the preparedness for future similar crisis situations?
Something you want to add?

56

