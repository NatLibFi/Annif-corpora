Finlands evangelisk-lutherska kyrkas förändrade attityd till idrott

Avhandling pro gradu i religionsvetenskap
Anton Johansson, 40627
Handledare: Jan Svanberg
Opponenter: Charlotte Jansson och Åsa Envall
Våren 2022
Fakulteten för humaniora, psykologi och teologi
Åbo Akademi

ÅBO AKADEMI – FAKULTETEN FÖR HUMANIORA, PSYKOLOGI OCH TEOLOGI
Abstrakt för avhandling pro gradu
Ämne: Religionsvetenskap
Författare: Anton Johansson
Titel: Finlands evangelisk-lutherska kyrkas förändrade attityd till idrott
Handledare: Jan Svanberg
Handledare:
Abstrakt:
Jag har lagt märke till att det förekommit en attitydförändring till motion och
idrottsutövande hos en del medlemmar i den evangelisk-lutherska kyrkan i Finland.
Attityden till idrott är idag positiv från kyrkligt håll men historiskt sett har attityden
inte alltid varit positiv. Syftet med min avhandling är att ta reda på vilka orsaker och
faktorer som varit avgörande för att attityden till idrott förändrats inom den kristna
kyrkan.
Med hjälp av en innehållsanalys och intervjuer har jag kommit fram till varför det
funnits och till viss del finns motstånd till motion och idrottsutövande i den
evangelisk-lutherska kyrkan. Jag har också studerat om vilka faktorer som lett till
attitydförändringen. Det finns tre återkommande problemområden med motion och
idrottsutövande hos en del kristna som dyker upp mer än en gång i mitt material. De
tre problemområdena är att idrottsutövande har betraktats som en hednisk
levnadsstil, söndagsidrottandet har varit problematiskt och idrottsutövandet har
distraherat gudstjänsterna samt präster och biskopar i deras ämbetsutövande.
Faktorerna till den förändrade attityden till idrott beror bland annat på att
inställningen till motion och idrottsutövande ändrades efter andra världskriget hos
den kristna kyrkan. Efter kriget var kyrkan omskakad och behövde söka sin identitet
i samhället. Även de olympiska spelen år 1952, i Helsingfors, hade en positiv
inverkan för Finland och den kristna kyrkan. Enskilda personer har också bidragit
till en positivare attityd till idrott för kristna. John Vikström är det namn som dyker
upp mest i mitt material.
Flera ansåg att ifall ungdomar idrottade, höll de sig borta från dåliga vanor. En
vanlig tanke är att kroppen är något man fått av Gud och att människan har ett ansvar
att förvalta Guds gåvor, vilket innefattar att ta hand om sin kropp. Idag finns det
mera fritid och bättre resurser i Finland och det innebär att det finns motions- och
idrottsformer för nästan alla. Samhället har förändrats och idag ses motion och
idrottsutövande som något positivt hos de allra flesta.
Jag har kommit fram till att den evangelisk-lutherska kyrkan i Finland har mycket
nytta med att ha motion och idrottsutövande med i sin verksamhet. Idrott är idag en
stor del av många finländares liv. Därför är det klokt att ha motion och
idrottsutövande som en del av verksamheten för att behålla och få fler medlemmar
till kyrkan. Idrottsorganisationer i Finland kan även ha stor nytta av den evangelisklutherska kyrkan, framför allt med kyrkans etiska värderingar. Båda har med andra
ord nytta av varandra.
Nyckeltermer: Motion, idrott, attityd, förändring, evangelisk-lutherska kyrkan,
Finland, hedniskt levnadssätt, söndagsidrott, innehållsanalys, intervjuer.
Datum: 27.3
Sidoantal: 71

Innehållsförteckning

1 Inledning och syfte .......................................................................................... 5
1.1

Tidigare forskning ....................................................................................................... 6

1.2

Idrott och motion ......................................................................................................... 8

1.3

Kyrkan och samhället ................................................................................................ 10

1.4

Historisk översikt ....................................................................................................... 11

1.4.1

Kyrkans relation till idrott .................................................................................. 12

1.4.2

Evangelisk-lutherska kyrkan och idrotten idag .................................................. 16

2 Metoder ......................................................................................................... 19
2.1

Innehållsanalys .......................................................................................................... 19

2.1.1

Skapa ett urval .................................................................................................... 22

2.1.2

Analysenheter ..................................................................................................... 22

2.1.3

För- och nackdelar .............................................................................................. 24

2.2

Intervju som metod .................................................................................................... 25

2.2.1

Intervjuform ....................................................................................................... 25

2.2.2

Min intervjuprocess ............................................................................................ 26

3 Material ......................................................................................................... 28
3.1

Kirkko ja urheilu ........................................................................................................ 28

3.2

KLUNK ..................................................................................................................... 31

3.3

Tio teser om motion och idrott .................................................................................. 33

3.4

Församling i rörelse ................................................................................................... 36

3.5

Motionsagent ............................................................................................................. 37

4 Analys............................................................................................................ 40

4.1

Förändringsfaktorer ................................................................................................... 43

4.2

Idrottskulturen förändras ständigt .............................................................................. 44

4.3

Kristna kyrkan vill involvera alla .............................................................................. 47

4.4

Händelser och personer ............................................................................................. 48

4.5

Förhoppningar inför framtiden .................................................................................. 50

5 Sammanfattning och diskussion .................................................................... 52
Litteraturförteckning ........................................................................................... 56
Elektroniska källor .............................................................................................. 58
Bilaga 1 ............................................................................................................... 60
Bilaga 2 ............................................................................................................... 64
Bilaga 3 ............................................................................................................... 66
Bilaga 4 ............................................................................................................... 67

1 Inledning och syfte
Motion och idrottsutövande har alltid varit viktiga delar av mitt liv. Jag tävlade inom olika
idrottsgrenar när jag var yngre, men idag är jag mera av en motionär och en engagerad
idrottssupporter. Jag är uppvuxen i Karleby där jag upplevt att det generellt finns en positiv
attityd till idrott från både kyrkans och stadens sida. Detta märks genom att det finns många
idrottsföreningar inom många olika grenar och att det ordnas många olika former av idrottsläger
i staden. Största delen av Karlebys invånare tillhör den evangelisk-lutherska kyrkan och kyrkans
statistik från den 31.12.2020 visar att av 47 681 invånare tillhörde 40 941 kyrkan (Karleby
svenska församling 2020). Jag känner personligen många som tillhör den evangelisk-lutherska
kyrkan och som utövar någon typ av idrott och har en positiv inställning till sport. Trots den
allmänt positiva attityden har jag märkt att det också förekommer en tveksammare inställning
gentemot idrott hos en del inom den evangelisk-lutherska kyrkan. Ett exempel på då jag
upplevde en negativare attityd till idrott var för ungefär femton år sedan när jag deltog i en
fotbollsturnering i Karleby. Det gick bra för vårt lag och vi kom ända till finalen, som skulle
spelas på en söndag. Alla spelarna i vårt lag var ivriga att få vara med och spela i finalen, men
ändå var det en spelare som inte dök upp till finalen. Detta visade sig bero på att spelarens
föräldrar ansett att det inte var lämpligt för deras son att spela på en söndag, eftersom de ville
att han skulle hedra vilodagen. Detta var första gången jag upplevde överhuvudtaget någon form
av motstånd till idrott. Händelsen var inte något jag reagerade särskilt mycket på i stunden, men
istället har jag funderat över den i samband med mina religionsvetenskapsstudier vid Åbo
Akademi. Jag har blivit nyfiknare på varför det finns och har funnits en negativ inställning till
idrott från kyrkligt håll och varför attityden har förändrats. Eftersom jag är intresserad av både
idrott och religion, anser jag att det är ett naturligt val att kombinera dessa två ämnen i min pro
gradu-avhandling.
Själva syftet i denna avhandling är att jag ska kartlägga Finlands evangelisk-lutherska kyrkas
syn på idrott och idrottsutövande. Därutöver ska jag göra en historisk översikt över hur den
kristna kyrkans inställning till idrott har förändrats från 1800-talet till idag. I den här
avhandlingen behandlar jag hur den kristna kyrkan under hela kristendomens historia kämpat
mot de negativa följder som idrott och idrottsutövande kan ge. Däremot har många
huvudpersoner inom den evangelisk-lutherska kyrkan idag, till exempel medlemmar från
kyrkostyrelsen, en offentligt positiv inställning till idrott. Kyrkan ordnar också olika
idrottsevenemang. Ett intressant exempel är då Pauluskyrkan i Helsingfors förvandlades till en
fotbollsstudio vid fotbolls-EM 2016. Då visades en fotbollsmatch inne i kyrkan. Kyrkan ordnar
5

också en del projekt, till exempel Församling i rörelse-projektet, där idrott kombineras med
den evangelisk-lutherska kyrkans egen verksamhet. På grund av den uppenbara förändringen i
kyrkans attityd till idrott är syftet med min avhandling att undersöka varför inställningen till
idrott inom den evangelisk-lutherska kyrkan förändrats. Målsättningen är alltså att redogöra
vilka motiv som finns bakom den förändrade inställningen till idrott hos både
församlingsmedlemmar och ledare av den evangelisk-lutherska kyrkan. Jag gör detta genom att
använda mig av en innehållsanalys och intervjuer.

1.1 Tidigare forskning
Det finns mycket tidigare forskning om religion och idrott. Till exempel studier om idrott går
att jämföras med en religion, om islam och idrott, om idrottsetik eller om idrott och religiösa
minoriteter. En forskare som förekommer i många studier när man söker information om
religion och idrott är John Huizinga (1872–1945). Huizinga var en nederländsk filolog,
kulturhistoriker och professor i allmän historia vid Universitetet i Leiden 1915–1942. Hans mest
kända verk är Homo ludens (1938), vilket betyder ”den lekande människan” på latin. I boken
beskriver Huizinga hur spel och lek alltid funnits prekulturellt, hur detta blivit kultur och hur
det format människan som kulturvarelse. Spelen och leken har varit en förutsättning för
människans förmänskligande och en grund för fredlig samvaro, enligt Huizinga (1938).
En annan forskare som ofta nämns i forskningar om religion och idrott är Shirl James Hoffman,
som är en amerikansk teolog. Hoffman har skrivit boken Good game (2010), där beskriver han
kristendomens relation till idrott genom historien. I sin berättelse börjar Hoffman med att
beskriva det antika Roms skådespel och den tidiga kyrkans motstånd mot den dödskultur som
genomsyrade sporten under imperiets dagar. Hoffman ägnar mycket tid i boken åt att diskutera
de olika synerna på idrott som dök upp bland de kristna i slutet av 1800-talet och början av
1900-talet.
Nick Watson och Andrew Parker är två av de mest profilerade forskarna när det kommer till
studiet av relationen mellan religion och idrott, främst om kristendomen och idrott. Tillsammans
har de till exempel gett ut Sports and Christianity. Historical and Contemporary Perspectives
(2013) och Sports, Religion and Disability (2014). Den senare nämnda boken är i huvudsak en
omarbetad version av Watsons doktorsavhandling och utgör en genomgång av både akademisk
och övrig publicerad litteratur som undersöker kopplingen mellan idrott och kristendom.
6

Från Finland har ÅA-teologen Mikael Lindfeldt skrivit en hel del om temat religion och idrott,
främst om idrottsetik och idrottsfilosofi. Lindfeldt har inte skrivit något som är direkt kopplat
till den evangelisk-lutherska kyrkan och idrott. Generellt sett finns det inte mycket tidigare
forskning kring Finlands evangelisk-lutherska kyrkas attityd till idrott. Det finns särskilt lite
tidigare forskning om ämnet som är skrivet på svenska.
År 1984 inrättade kyrkostyrelsen en arbetsgrupp för att undersöka idrottens betydelse och
utmaningar för kyrkans arbete. Idrottsarbetsgruppen överlämnade sin rapport till kyrkostyrelsen
ett år senare. Syftet med idrottsarbetsgruppen var att sprida aspekter av rapporten så att den blev
så bred som möjligt för både församlingar och för idrottsorganisationer. För detta ändamål
inrättade kyrkomötet en uppföljande arbetsgrupp för att arbeta vidare med rapporten. Som ett
resultat av deras arbete publicerades år 1987 boken Kirkko ja urheilu. Arbetsgruppen hoppades
på att boken skulle väcka diskussion, belysa träning och etik från olika perspektiv samt att skapa
nya förbindelser mellan församlingar och idrottsföreningar. Det är Mikko Malkavaara som har
redigerat boken Kirkko ja urheilu (1987). Malkavaara är docent i allmän kyrkohistoria, lärare
och forskare vid yrkeshögskolan Diakonia i Helsingfors. Boken Kirkko ja urheilu blev ett
huvudsakligt verk när det gäller kyrkans inställning till idrott. Markku Holma var under tiden
verket Kirkko ja urheilu publicerades kyrkans idrottsansvarsperson och skrev en uppdaterad
version av boken som en PDF-fil år 2005. I den uppdaterade versionen är det främst statistik
som uppdaterats. För övrigt är boken samma som originalversionen från år 1987. De
grundläggande idéerna om samarbetet mellan kyrka och idrotten har visat sig vara de samma i
nästan 30 år. Därför har det enligt Holma inte varit nödvändigt att skriva en ny rapport om
ämnet. Av den orsaken har jag valt att använda den uppdaterade versionen, från år 2005 med
Mikko Malkavaara som författare, som en del av denna avhandlings material.
En annan forskning om den evangelisk-lutherska kyrkans attityd till idrott har teologen Ville
Väänänen skrivit om i sin pro gradu-avhandling Kyrka och idrott i Finland - En teologisk analys
av Evangelisk-lutherska kyrkans inställning till och syn på idrott (2015). Väänänens avhandling
tar upp hur kyrkan har en positiv inställning till idrott trots att det förekommer negativa element
inom idrotten. De negativa elementen inom idrotten är, till exempel, att den är
människocentrerad och bygger på ett tävlings- och konkurrensideal. Enligt kyrkan gör inte
gärningar eller framgångar en människa bättre eller värdefullare, man blir rättfärdig endast
genom tro och nåd. Trots dessa negativa element anser kyrkan att idrott är något positivt
eftersom idrott är ett bra sätt att ta hand om sin hälsa och sig själv. Även socialt sätt kan idrott
innebära något positivt, med tanke på de gemenskapsskapande aspekter som finns inom olika
7

idrotter. Väänänen har även analyserat den evangelisk-lutherska kyrkans syn på idrott ur ett
luthersk teologiskt perspektiv och konstaterat att det stämmer överens med den lutherska läran.

1.2 Idrott och motion
I denna avhandling använder jag begrepp som ”idrott” och ”motion”. När jag nämner begreppet
”idrott” syftar jag på tävlingsidrott och med begreppet ”motion” syftar jag på motionsidrott.
Enligt Nationalencyklopedin är begreppet ”idrott” ett sammanfattande benämning på
varierande kroppsövningar. Idrottsrörelsen har fastlagd en definition och anser att idrott är en
”fysisk aktivitet som människor utför för att få motion och rekreation eller uppnå
tävlingsresultat”. Ända sedan slutet av 1800-talet har begreppet ”idrott” använts som en
beteckning för fysiska aktiviteter. Idag visar idrotten sig främst som ett skolämne, som en
frivilligt organiserad folkrörelse eller som oorganiserade aktiviteter av olika slag. Exempel på
oorganiserade aktiviteter kan vara rörligt friluftsliv, fritt utövande av standardiserade
idrottsgrenar och joggning (NE 2021).
Idrotten bygger till skillnad från gymnastiken på naturliga rörelser. Dessa rörelser kan ha att
göra med bara kroppen, såsom simning, gång och löpning. Rörelserna kan även vara med olika
former av hjälpmedel, till exempel förflyttningar med båtar, hästar och skidor. Utgångspunkten
är att allsidigt utveckla kroppen genom systematiskt valda rörelser (Nationalencyklopedin
2021).
Lek står också i sin fysiska dimension nära idrotten. Länge har man använt begrepp som
”fria lekar” och ”friluftslekar” som beteckningar för motsvarigheter till dagens idrottsgrenar.
Lekarna kan betecknas som ett förberedande till den moderna tävlingsidrotten, som i sin tur allt
oftare trängt undan dem. Lekar är mindre prestationsinriktade och reglementerade, samt mera
processinriktade och spontana (Nationalencyklopedin 2021).
Det andra begreppet som jag använder i min avhandling är ”motion”. Begreppet kommer från
motionsidrott, vilket syftar till fysisk aktivitet som i första hand utförs för att förbättra ens hälsa,
välbefinnande och fysiska kapacitet snarare än att prestera, vilket ofta är målet inom idrott.
Motion kan också omfatta idrott ifall det utförs till att förbättra ens hälsa och mående
(Nationalencyklopedin 2021). Den evangelisk-lutherska kyrkan anser att motionsidrott är
viktigare än tävlingsidrott. Samtidigt har kyrkan inget emot tävlingsidrottandet. Mikko Mäkelä
berättar att till exempel basket och volleyboll är idrotter som har kommit till Finland genom
8

kristna organisationer (e-postintervju med Mikko Mäkelä). Men den evangelisk-lutherska
kyrkan anser att resultat och prestationer inte är det viktigaste med idrott.
Mäkelä betonar att kyrkan inte dömer någon sport, utan anser att människor är skapade för att
röra på sig. I intervjun citerar Mäkelä danspedagogen Aira Samulin, fadder för Församling i
rörelse-projektet och vinnare av John Vikström priset år 2020, som har sagt att människor är
vackra när de dansar. För Mäkelä är en person vacker när hen rör på sig. Ett exempel Mäkelä
ger är Jyri Komulainens, långvarig generalsekreterare för biskopskonferensen, uppfattning om
yoga. Komulainen menar att när en kristen utövar någon form av yoga, handlar det om kristen
yoga (e-postintervju med Mikko Mäkelä).
Tidigare var det vanligt förekommande att se skillnad mellan begreppen ”idrott” och ”sport”.
Individens direkta och fysiska insatser betydde mer inom idrott. Inom sport var det grenar där
kostsamma redskap ofta hade stor betydelse och där den mänskliga insatsen var av styrande
natur (Nationalencyklopedin 2021). Religionsvetaren Magnus Engstrand nämner i sin bok,
Fotboll och religion. Vad finns det i fotboll? En komparativ studie av sport och religion (2003),
att historiskt sett har begreppen ”sport” och ”idrott” haft olika betydelser även om de i modern
tid blivit mer liktydiga.
Engstrand menar att orden ”sport” kommer från fornfranskans ”desport”, som betyder
”förströelse” eller ”nöje”. Medan beteckningen ”idrott” har ett fornnordiskt ursprung och har
traditionellt haft en finare framtoning en ”sport”. Från 1800-talet blev begreppet ”sport” en del
av ”fair play”, som kommer från den engelska adelns gentlemannaideal. Engstrand (2003: 87–
88) nämner att filosofie doktor Harold J, VanderZwaag anser att begreppet sport är mycket
bredare än vad begreppet idrott är. Samtidigt ser VanderZwaag idrott som en av många inhysta
delar i sport-begreppet.
Idrottsskribenten Ingmar Björkman är inne på samma sak som Engstrand, i sin bok Banbrytare:
När idrotten kom till Finland (2009). Björkman (2009: 9) skriver att ordet ”idrott” är en nyare
benämning på kroppsövningar. Tidigare hade ordet en lägre betydelse, medan idag kan ”idrott”
och ”sport” anses som likvärdiga enligt många av dagens forskare. Därför har jag valt att
använda begreppen ”idrott” och ”sport” som synonymer i den här avhandlingen.

9

1.3 Kyrkan och samhället
I det här kapitlet behandlar jag i korthet hur den evangelisk-lutherska kyrkan anpassat sig till
förändringar som ägt rum i samhället. Orsaker till de samhälleliga förändringarna beror till
exempel på förändringarna i utbildningsnivån, urbaniseringen, befolkningens åldersstruktur och
näringsstrukturen samt immigrationens och emigrationens inverkan på den kulturella och
språkliga mångfalden, skriver Kimmo Ketola i Religion till vardags och fest: Evangelisklutherska kyrkan i Finland 2016–2019 (2021: 12) När samhället förändras påverkar det
människors värderingar och kultur. Ketola (2021: 13) menar att värderingarna och kulturen
förändras genom att nya generationer småningom ersätter de tidigare generationerna med nya
värderingar.
Boken, Religion till vardags och fest: Evangelisk-lutherska kyrkan i Finland 2016–2019 (2021),
benämner fritidens betydelse och redogör att fritidens betydelse har ökat. Fritid betyder mest
för människor som tillhör generation Y (födda år 1980–1996) och minst för människor födda
före år 1950 (Ketola 2021: 17). Statistiken är från European Values Study (EVS)-enkäter där
man frågat människor om de centrala livsområdenas betydelse.
Fritid har förändrats mycket genom tiderna inom den evangelisk-lutherska kyrkan. I det agrara
samhället var fritid att gå i kyrkan på söndagar. Ingmar Björkman (2009: 17) nämner att när
idrott blir en del av samhällsbygget var det bland annat för att hjälpa soldater i krig att få deras
fysiska fostran. Idag har motion och sport en annan betydelse för kyrkan. I kyrkostyrelsens verk,
Kyrkan i ett mångkulturellt samhälle: Framtidsredogörelse för Evangelisk-lutherska kyrkan i
Finland (2014), berör man teknikens betydelse i dagens samhälle. Boken behandlar hur
informationsteknologin påverkar livet med sin snabba utveckling. Idag är det möjligt att utan
geografiska begränsningar uppleva på allt flera plan interaktivitet. Tekniken styr vardagliga
aktiviteter till exempel motion (Kyrkostyrelsen 2014: 8). Den nya tekniken har också lett till
mera stillasittande i samhället, vilket den evangelisk-lutherska kyrkan har reagerat på. Bland
annat genom att göra motion som en naturlig del av sin verksamhet. Längre fram i min
avhandling diskuterar jag hur den evangelisk-lutherska kyrkan anpassar motion och
idrottsutövande i sin verksamhet.

10

1.4 Historisk översikt
En historisk översikt behövs i min avhandling för att få en tydligare insikt om de attityder till
idrott som varit vanliga för många kristna och hur den kristna kyrkans inställning förändrats
genom tiderna. I den historiska översikten behandlas antika, medeltida och moderna kristna
attityder till idrott för att ge en bättre helhetsbild. Det är bra att komma ihåg att attityderna inte
speglar alla kristnas attityder till idrott, utan attityderna varierade hos enskilda kristna individer.
Översiktens syfte är att upplysa om både de positiva och de negativa attityder som fanns under
de olika tidsperioderna.
Björkman (2009) påpekar att idrottsformer i varierande skepnader funnits länge i Skandinavien.
Det finns källskrifter som hänvisar till idrott redan från vikingatiden (ca år 800–1050). Enligt
Björkman (2009) formade levnadsförhållandena under vikingatiden många idrotter som står
finländare nära idag, till exempel skidåkning och ridning. Under vikingatiden existerade inte
någon medveten idrottsform utan människan lärde sig att en vältränad människa klarar lättare
av dåtidens utmaningar genom att utveckla sina idrottsfärdigheter (Björkman 2009: 9).
Ilmanen m.fl. antyder i, Liikunnan areenat, Yhteiskuntatieteellisiä kirjoituksia liikunnasta ja
urheilusta (2012), att finländare utövar idrott och motion flitigt nuförtiden. Idag kännetecknas
den finländska idrottskulturen av en stor frivillig- och medborgarverksamhet, enligt
idrottssociologen och professor Hannu Itkonen. Samtidigt har den finländska idrottskulturen en
statlig och kommunal uppgift som ska kompletteras av privata aktörer. Den finländska
idrottskulturen kännetecknas idag också av att det finns många olika idrottsgrenar och
motionsformer (Ilmanen m fl. 2012, 11–13).
I denna avhandling fokuserar jag på Finland och syftet är hur Finland evangeliska-lutherska
kyrkas inställning till idrott förändrats. Men jag har valt att ta med några exempel från Sverige
i min avhandling. I Sverige har det funnits en liknande inställning till idrott från den evangelisklutherska kyrkan som det har funnits i Finland och därför anser jag det relevant att ta med
exempel från Sverige. Det handlar mest om åsikter om idrott som funnits och finns i Sverige. I
följande stycke behandlar jag dessa åsikter och inställningar.
Johan R. Norbergs, historiker och docent i idrottsvetenskap, artikel ”Idrottens föränderliga
samhällsnytta”, i antologin Är idrott nyttigt? En antologi om idrott och samhällsnytta (2012)
redigerad av Johan Hvenmark, menar att det också är i Sverige populärt med idrott och motion
idag. Men det har funnits en del tveksamheter till idrott genom åren. I början av 1900-talet
undrade en del ifall det verkligen är hälsosamt att utsätta sin kropp för alla fysiska påfrestningar
11

(Norberg 2012:71). Enligt Norberg (2012) har inställningen förändrats sedan dess. Norberg
(2012) menar att den första förändringen låg i kvinnoidrottens genombrott. I och med att det
fanns en ökad acceptans för kvinnor som idrottade, förändrades medlemsstatistiken tydligt.
Norberg (2012), anser att man hade börjat se en ökning av kvinnligt idrottande redan under
mellankrigstiden, men ökningen satte sina tydliga spår först kring mitten av 1900-talet. En
annan förändring låg i att motionsidrotten växte. Synen att idrott var ett samhällsfenomen
breddades i samband med det ökade intresset för hälsa, motion och fysisk rekreation.
Idrottsutövandet var inte längre synonymt med tävlan och prestation (Norberg 2012: 73)

1.4.1 Kyrkans relation till idrott
Genom tiderna har många olika åsikter funnits om hur den kristna kyrkan ska förhålla sig till
idrott, som kan ha negativa följder enligt den kristna livssynen. Den kristna kyrkan har kämpat
mot idrottens negativa följder under hela dess historia. Det är emellertid viktigt att påpeka att
det sällan varit själva idrotten som har varit problemet, utan i stället är det konsekvenserna som
blir eller kan bli ett problem. Martin Nykvist och Alexander Maurits nämner i antologin, Kyrkan
och idrotten under 2000 år: Antika, medeltida och moderna attityder till idrott (2015), som
exempel att kyrkofäderna Tertullianus (160–225) och Johannes Chrystomos (347–407) menade
att idrottens intima koppling till hedniska riter orsakade stora problem. Ett annat exempel på
problem som nämns är en händelse då den franska kardinalen Louis de Bar (ca 1370–1430) år
1404 förbjöd präster att utöva idrott. Louis de Bar ansåg att idrotten inte var till någon nytta och
att det distraherade prästerna från deras ämbetsutövande (Nykvist och Maurits 2015: 10.)
En annan person som inte uppskattade idrottsutövandet var teologen och liturgikern Johannes
Beleth (ca 1108–1183). Kyrkohistorikern Bertil Nilsson har skrivit om Beleths inställning till
idrottsutövande. Beleth diskuterade om ett fenomen som han kallade för Decembrica eller
decemberfrihet i sitt verk Summa de ecclesiastics officiis (1162). Han kallade fenomenet så på
grund av att det var en antik och hednisk tradition där herdar, slavar och tjänarinnor tilläts
arrangera fester efter att skörden samlats in under decembermånad. Under dessa fester som
arrangerades förekom även idrottsutövande och en del kristna kyrkor var delaktiga i festerna
och idrottsutövandet. Beleth berättar om att det förekom att biskopar och ärkebiskopar idrottade.
Vilket var att sänka sig, enligt Beleth. Kyrkan i Reims, som ansågs vara en av de största
kyrkorna i Frankrike, medverkade biskoparna och ärkebiskoparna i idrottandet och även

12

bollspelandet, men för Beleth var det av högre värde att avstå från att utöva idrott helt (Nilsson
2015: 81).
Kyrkohistorikern Anders Jarlerts artikel i Nykvist och Maurits antologi baserar sig på
historikern Jan Lindroths studier, som är en översikt över den kristna kyrkan och idrotten i
Sverige 1900–1914. I översikten framhäver Lindroth tre problemområden som är kopplade till
relationen mellan kyrkan och idrotten. Dessa tre problemområden är utveckling och tävling,
söndagsidrotten och arvet från antiken. Det första problemet bottnar i aposteln Paulus ord i
Korintierbrevet 9:24–25:
Vet ni inte att av alla löparna som springer på en tävlingsbana är det
bara en som får priset? Spring så att ni vinner det. Men alla som tävlar
underkastar sig i allt hård träning – de för att vinna en segerkrans som
vissnar, vi för att vinna en som aldrig vissnar.
Bibelverserna användes både för och emot idrotten, det fanns olika perspektiv på utveckling
och tävling. Det kan tolkas som att Paulus hade en positiv syn på idrott och därför ska kristna
även idag ha det. Men versen kan också tolkas som att Paulus uppmanar till en andlig
tävlingskamp i stället för en fysisk kamp. Det andra problemet som Lindroth tar upp är
söndagshelgen, vilket handlar om vare sig det är rätt eller inte att idrotta på söndagar.
Idrottsutövandet på söndagar betraktades enligt Lindroth ur fyra olika synvinklar. Den första
åsikten var att det inte ska förekomma idrott överhuvudtaget på söndagar. Den andra synsättet
var att idrott får utövas, men först efter gudstjänsterna. Det tredje synsättet är att en särskild
gudstjänst borde anordnas i samband med idrottstävlingarna. Det tredje synsättet är att idrotten
inte har någon annan funktion än att konkurrera med gudstjänsten, och är därmed inte önskvärd.
Det sista problemområdet handlar om vilken inställning man har till arvet från antiken. Vad
betyder den olympiska elden? Är ett uttryck för det klassiska arvet och något som anses vara
positivt på skapelsens plan? Eller representerar den olympiska elden rena hedendomen? Dessa
frågor är något som Lindroth menar att anses vara ett problem för relationen mellan kyrkan och
idrotten (Jarlert 2015: 215–216.)
Ifall man fokuserar på söndagsidrotten och hur kyrkan sett på utövandet av idrott på söndagar,
kan man konstatera att i början av 1900-talet, fanns det i huvudsak två inställningar från kyrkligt
håll. Den ena var att det inte fick förekomma några tävlingar överhuvudtaget, vilket förutsätter
lediga lördagar. Den andra inställningen var att om söndagstävlingar föregicks av en gudstjänst
så skulle det varit acceptabelt. Inställningen att det inte ska förekomma tävlingar eller annan
idrottsutövning på söndagar har under lång tid återkommit från konservativt och
13

gammalkyrkligt håll. Det finns en hållning som menar att kyrkan och idrotten är oförenliga
eftersom söndagarna ska ägnas åt gudstjänst, andakt och stillhet (Jarlert 2015: 216–217).
Kyrkan har, som tidigare nämnts, inte enbart haft en negativ inställning till idrott. Det fanns en
tid då kyrkan och idrotten strävade efter ett harmoniskt förhållande. Ett exempel är en
fotbollslandskamp mellan Finland och Sverige, som spelades i Borås den 24 augusti 1947.
Matchen öppnades med en militärgudstjänst som hölls av biskop Gustaf Ljunggren (1889–
1950). Biskopen fick även priset som matchens bästa spelare av en idrottsjournalist, som ett
tack för sitt deltagande (Jarlert 2015: 221).
De tre problemområdena i relation till kyrka och idrott, som Lindroth anger, har även visat sig
vara aktuella långt senare. Det är speciellt söndagsidrotten som skapar problem från
gammalkyrkligt håll, en del anser att kyrkan inte ska ha något förhållande till idrotten idag.
Attityden varierar förstås hos gammalkyrkliga bland de som har ett eget stort idrottsintresse
(Jarlert 2015: 225).
Malkavaara (2005) antyder i kyrkostyrelsens verk, Kirkko ja urheilu, att under de tidiga kristna
århundradena och under hela medeltiden präglades förhållandet mellan de kristna kyrkorna och
idrottsutövandet av likgiltighet och misstänksamhet. Enligt Malkavaara (2005) finns det många
anledningar till detta. En anledning är att de kristna väntade ivrigt på att Herren skulle återvända
och därför fanns det ingen tid för att tänka på idrott. En del av kristnas fördomar berodde också
på att judendomen, som är kristendomens historiska bakgrund, inte accepterade den nakenhet
som förekom på idrottsplatser (Malkavaara 2005: 4).
I allmänhet kritiserade de tidiga kristna idrottsutövandet eftersom den representerade ett
hedniskt levnadssätt. Detta innebar negativa personliga erfarenheter för många kristna, enligt
Malkavaara (2005). En del av de kristna ville inte ha någonting att göra med den sena antikens
idrottsvärld. Antikens idrottsvärld bestod av professionella gladiatorer som avsiktligt dödade
slavar och våld sågs som underhållning. Det var många kristna som hade dödats på de arenor
som var byggda för tävlingar och där rovdjur härjade fritt. Dessa minnen, av martyrerna, levde
kvar länge bland de kristna (Malkavaara 2005: 4).
Malkavaara (2005:4) anser att den kanske viktigaste anledningen till en negativ inställning till
idrottsutövande har att göra med den långvariga uppfattningen, inom kyrkan, att kroppen är
underlägsnare själen och anden. Kroppen ansågs, enligt en del kristna, vara själens fängelse.
Dessa idéer kommer från nyplatonismens tankesätt, vilket var ett vanligt tankesätt inom

14

filosofin under de tidiga kristna århundradena, som föraktar allt kroppsligt. Idrotten sågs
naturligt som en form av dyrkan av en del kristna Malkavaara (2005:4).
Det tog en lång tid innan den kristna kyrkan började dra gränsen mellan sitt eget andliga arv
och med influenser från främlingar som hade infiltrerat dem genom århundradena. På grund av
detta har det traditionella förhållandet mellan västerländsk kultur och idrotten varit
motsägelsefullt. Andliga värderingar har ansetts vara viktigare än de fysiska inom den
västerländska kulturen i århundraden (Malkavaara 2005: 4). Det finns inget inom människan
som är värdefullare än något annat utan människan är en helhet. Detta är utgångspunkten för
den kristna människosynen, vilket också bekräftas i de moderna bibelforskningarna, menar
Malkavaara (2005: 4). När den kristna kyrkan lär ut att människan är en helhet, innefattar
helheten också värdet med fysisk kondition, hälsa och träningsglädje.
Fyra skribenter har tillsammans skrivit en artikel i Nykvist och Maurits bok om den evangelisklutherska kyrkan i Finland och om dess inställning till idrott. Skribenterna är Janna Granholm,
arbetar som socionom och som ungdomsarbetare för den evangelisk-lutherska kyrkan i Finland,
Simon Lampenius och Mikko Mäkelä, båda arbetar för kyrkostyrelsen i Finland och Ville
Väänänen, är teologie magister och arbetar som pastor. I artikeln beskrivs att då idrotten kom
till Finland under 1800-talets slut var kyrkan till en början skeptisk till den. Det fanns präster
som ansåg att det fanns en risk ifall ungdomar börjar idrotta. Risken med idrotten var, enligt en
del präster, att idrotten skulle innebära att ungdomarna avlägsnar sig från kyrkan och vilodagen.
Likväl fanns det en del präster som ansåg att idrotten var ett sätt att hålla ungdomarna borta från
dåliga vanor. Efter andra världskriget drabbades kyrkan i Finland av en identitetskris och sökte
därmed sin identitet i samhället. Idrotten var under denna tid något som förenade finländarna
och idrotten utvecklades snabbt. Nya grenar nådde landet och det var speciellt bollsporterna
som växte kraftigt. Attityden till idrott blev därför positivare inom kyrkan (Granholm m.fl.
2015: 317.)
År 2011 tydliggjorde den Evangelisk-lutherska kyrkan sin syn på motion och idrott i samband
med publiceringen Tio teser om motion och idrott. Kyrkans delegation för motion och idrott
lade fram sammanlagt tio teser för att betona en helhetssyn på människan och ge en signal om
att idrott och motion kan, får och behöver förenas med församlingarnas verksamhet. Centrala
teman i teserna är människans värde oberoende av prestationer och allas rätt till motion och
idrott. Teserna lyder:
1. Du är människa – du är värdefull.
2. Motionera och sköt din hälsa – då tar du vara på Guds goda skapelsegåvor.
15

3. Stöd barns och ungas andliga, psykiska, fysiska och sociala utveckling.
4. Du är en förebild för barn och unga – ta ditt ansvar.
5. Skilj mellan rätt och fel.
6. Acceptera misslyckanden – visa uppskattning också från läktaren.
7. Sträva efter seger – var glad åt framgång.
8. Lär dig respektera andra via motion och idrott.
9. Bli glad av motion och idrott – njut av gemenskapen.
10. Alla har rätt till motion.
Dessa teser är riktade till alla idrottsaktiva och har som avsikt att betona vikten av
värdegrundsarbete inom olika idrottsrörelser (Granholm m.fl. 2015: 319–320.) Vad dessa teser
betyder i praktiken behandlar jag mera detaljerat i ett eget kapitel längre fram i min avhandling.

1.4.2 Evangelisk-lutherska kyrkan och idrotten idag
Den moderna tävlingsidrotten har sitt ursprung från Europa. Trots att tävlingsidrotten spreds
över hela världen, var modern tävlingsidrott ett västerländskt kulturfenomen. Det europeiska
sättet att leva var dynamiskt, skriver Malkavaara (2005: 4). I väst fanns rikedom, vilket gav
möjligheter till både mera fritid och att intressera sig för annat än att bara försörja sig
(Malkavaara 2005: 4).
Malkavaara (2005) skriver att den protestantiska kristendomen ansågs vara en av förklaringarna
till den dynamiska och den ekonomiska utvecklingen. Protestantisk etik har betonat sambandet
mellan gärningar och Guds välsignelse. Hårt arbete uppskattades, eftersom Gud välsignade de
som arbetade flitigt. Resultatet av det hårda arbetet ansågs vara gåvor från Gud. I samband med
den ekonomiska tillväxten, blev en del tävlingar gradvist mera organiserade sporter. De mest
begåvade idrottarna kunde alltmer fokusera på att utveckla sina egna fysiska färdigheter. Ökad
fritid säkerställde också att tävlingarna lockade mera publik. Vilket resulterade till att åskådarna
fick förebilder från tävlingarna. De pedagogisk filosofiska inflytandena från den europeiska
kulturen i slutet av 1700-talet, betonade en hälsosam livsstil och framför allt gymnastikens
betydelse. Malkavaara (2005) nämner att inflytandena spreds gradvis likartat över hela världen,
först till städerna. Tävlingsidrotten varit en faktor i världens integration (Malkavaara 2005: 4).
På 1900-talet spred sig tävlingsidrottskulturen snabbt i Finland, såpass tidigt och framträdande
att det måste vara möjligt att hitta en förklaring till det, menar Malkavaara (2005: 5). Det
16

finländska idrottslivet utvecklades också i takt med att fritiden ökade. Men det var inte ett
fenomen som var relaterat till städerna, snarare tvärtom menar Malkavaara (2005: 5). En viktig
anledning, till att tävlingsidrott blev populärare, var förmodligen att framgång inom idrott kunde
ge en realistisk väg till social uppgång. En duktig idrottare kunde bli populär i byn och goda
idrottsmeriter kunde ge berömmelse både nationellt och i bästa fall internationellt (Malkavaara:
2005: 5).
Ett bra rykte var knappast den enda anledningen till att fler började idrotta, skriver Malkavaara
(2005: 5). Utvecklingen av tävlingsidrott i Finland sammanfaller i takt med en stark
föreningsaktivitet. Ungdomsföreningsrörelsen, nykterhetsrörelsen, arbetarrörelsen och lite
senare många andra föreningar samlade människor och ökade gemensamheten. Dessa
föreningar organiserade fritidsaktiviteter och tävlingar innan specialiserade idrottsföreningar
ordnade tävlingar (Malkavaara 2005: 5).
Idag är den evangelisk-lutherska kyrkan i Finland engagerad inom idrott på många olika sätt.
Kyrkan har också en särskild organisation som hanterar idrottsfrågor som kallas för Kirkon
liikunta- ja urheiluneuvottelukunta eller på svenska Kyrkans delegation för motion och idrott.
Dess ordförande är prästen Kari Kanala, som år 2020 blev vald till denna uppgift. År 2020
valde kyrkostyrelsen in nya medlemmar till organisationen som ska bestämma över
idrottsfrågor från år 2020 till 2024. Bland annat sitter den framgångsrika finländska
ishockeytränaren Erkka Westerlund med i styrelsen (evl 1020).
Organisationen har på hemsidan evl.fi lagt upp sju olika uppgifter som tillhör dem. Dessa
uppgifter är:
1. Utvärdera kyrkans roll och funktion inom idrott.
2. Delta i debatten om idrott och idrottspolitik.
3. Betona vikten av fysisk aktivitet och idrott i kyrkans arbete och i utbildningen
av de kyrkliga fälten. Förstärka församlingspersonalens positiva attityder till
fysisk aktivitet och sport.
4. Stärka resten av samhällets medvetenhet om vikten av fysisk aktivitet i kyrkans
aktiviteter.
5. Främja lika deltagande och social rättvisa inom fysisk aktivitet och sport.
6. Kontakter med nationella och internationella partner inom sitt område.
7. Lägga fram förslag till kyrkans styrelse om frågor inom dess ansvarsområde.
17

Evangelisk-lutherska kyrkan i Finland belönar även enskilda personer och organisationer för
deras idrottsinsatser i samhället. Kyrkostyrelsen grundade ett pris för motion och idrott år
2014, John Vikström-priset. Kyrkan skriver på sin hemsida följande: ”Priset ges för arbete
som främjar etiska värderingar inom motion och idrott, främjar motion och idrott inom
kyrkan, verkar för mänsklighet och människovärdet, eller förebygger marginalisering med
hjälp av motion och idrott” (Evangelisk-lutherska kyrkan 2021).
Kyrkan ordnar även olika evenemang där idrotten kombineras med gudstjänster, för att locka
fler besökare till kyrkorna. Under fotbolls-EM 2016 förvandlades Pauluskyrkan i Helsingfors
till en fotbollsstudio. För att framhäva samhörigheten mellan församlingen och
fotbollssupportrar, ordnades en fotbollsnattvard. Det var Radio City som låg bakom hela
konceptet. Kyrkoherden i Paulus församling, Kari Kanala, höll en nattvard för kyrkans
besökare. Enligt Kanala har fotbollen och kyrkan många liknande drag. Båda skapar en känsla
av gemenskap och samhörighet (kyrkpressen.fi).
Evenemanget började med en nattvard som gick traditionellt till. Fotbollstemat präglade
inledningsorden och förbönen. Nattvarden skulle markera samhörigheten mellan fotbollen och
församlingen att skapa rätt stämning till matchen som spelades efter nattvarden. Efter
nattvarden kunde besökarna se matchen från en storbildsskärm vid altaret. Besökarna var inte
enbart församlingsmedlemmar utan alla var välkomna att ta del av evenemanget. Kyrkan gjorde
aktivt reklam för evenemanget via många sociala medier. På Facebook var det över 200
personer som var intresserade av evenemanget (kyrkpressen.fi).
Biskop emeritus Wille Riekkinen medverkade också i evenemanget. Både Riekkinen och
Kanala poängterade att fotboll är kopplat till kyrkans budskap, genom att människan är en
helhet som också behöver fysisk vård. De menar att alla delar av människan är i behov av vård
och uppmärksamhet, och Kanala betonar att människan har en fysisk, psykisk och en andlig
sida. Det är viktigt att utveckla alla dessa sidor. Kanala menar att kyrkan fokuserar för ofta på
endast de psykiska och de andliga värderingarna, utan att beakta den fysiska sidan. Denna tanke
vill kyrkan nu lyfta fram, säger Kanala. Vidare anser Kanala att kyrkan inte ska betraktas som
alltför helig. Mötet mellan människa och Gud är det som gör kyrkan helig. Enligt Kanala kan
samma möte även ske genom fotbollen. Evenemang som detta ska också bidra till att allt fler
vågar ta steget in i kyrkan. När första steget är taget blir det lättare att gå till kyrkan i framtiden,
även vid svårare stunder i livet, menar Kanala (kyrkpressen.fi)

18

2 Metoder
Forskningsmetoderna jag valt att använda i min avhandling är en innehållsanalys, intervjuer och
en komparativ analysmetod. Innehållsanalysen fungerar som en huvudmetod för den här
avhandlingen medan intervjuer fungerar som hjälpmetod för denna avhandling. Den första
metoden, innehållsanalys är en metod som används i till exempel samhällsvetenskapliga studier.
En innehållsanalys ger en systematisk och kvantitativ beskrivning av textens innehåll. Texterna
i en innehållsanalys varierar. Jag använder mig av texter från böcker, tidningar och intervjuer i
min avhandling. En innehållsanalys innefattar att analysera information om texterna och
avsändaren.
Den andra metoden som används i den här avhandlingen är intervjuer. Jag har valt intervju som
metod i min avhandling för att få fram mera detaljerad information om ämnet. Personerna som
jag intervjuat är Mikko Mäkelä, som nämnts tidigare i min avhandling, Sara Grönqvist, präst
och arbetshandledare för kyrkostyrelsen och Timo Sahi, som var med och grundade kyrkans
delegation för motion och idrott. Jag har skickat intervjufrågor till dem via e-post. Med
Grönqvist har vi kommunicerat på svenska medan med Mäkelä och Sahi har jag ställt frågor
och fått svar på finska. Översättningarna från intervjuerna med Mäkelä och Sahi är mina egna
översättningar.

2.1 Innehållsanalys
Innehållsanalys är den här avhandlingens huvudmetod och är en metod som går ut på att
analysera texter. Forskaren fastställer systematiskt och replikerbart ett innehåll från kategorier
som utformats i förväg. Det kan handla om handskrivna och tryckta texter, och om texter i
visuell eller elektronisk form. Forskarna Alan Bryman och Emma Bell skriver, i
Företagsekonomiska forskningsmetoder (2017), att innehållsanalys är som metod, väldigt
flexibel och kan användas i samband med många olika typer av massmedier. (2017: 288). Vilket
passar bra in på denna avhandling, där jag analyserar tidigare intervjuer, böcker, tidningar
websidor med mera.
Två av de kändare definitionerna av en innehållsanalys kommer från sociologen Bernard
Berelson (1912–1979) och från professor Ole R. Holsti (1933–2020). Berelsons (1952)
definition av en innehållsanalys lyder: ”Innehållsanalys är en forskningsteknik som berör en

19

objektiv, systematisk och kvantitativ beskrivning av det konkreta eller manifesta innehållet i
kommunikationen” (Berelson, 1952: 18). Holstis (1969) definition av en innehållsanalys lyder:
”Innehållsanalys innebär en objektiv och systematisk beskrivning och specifikation av det
karakteristiska i olika slags budskap” (Holsti, 1969: 14). Båda definitionerna innehåller
referenser till två drag eller egenskaper i form av objektivitet och systematik (Bryman & Bell,
2017:288).
Egenskapen som berör objektivitet innebär, enligt Bryman och Bell (2017), att man tydligt, i
förväg, specificerar hur forskaren ska klassificera olika delar av sitt utgångsmaterial till olika
kategorier. Objektivitet bygger på att det klart och tydligt visar hur forskaren ska gå till väga
med att kategorisera utgångsmaterialets innehåll, så att ens personliga värderingar påverkar
processen i en så liten utsträckning som möjligt. I en innehållsanalys ska forskaren följa regler
som formulerats i ett enskilt fall. Dessa regler påminner om ett observationsschema. Med ett
observationsschema ska forskarna göra klart på förhand vad eller vem som ska observeras och
ifall det är någon speciell del i en specifik miljö som behöver observeras. Egenskapen som
berör systematik implicerar att reglerna tillämpas konsekvent och därmed blir varje form av
skevhet och felkälla så liten som möjligt (Bryman & Bell, 2017: 288).
Genom att använda sig av egenskaperna objektivitet och systematik uppnår olika forskare,
förhoppningsvis, samma resultat genom att följa reglerna. Analysprocessens resultat gör att det
inte blir en konsekvens av forskarens personliga värderingar. Däremot ska reglerna spegla
forskarens intressen, vilket gör att det kan vara en produkt av personliga skevheter. Bryman och
Bell (2017: 288) påstår att huvudsaken är att reglerna tillämpas utan att några skevheter
framträds när de formulerats. Vidare nämner Berelson (1952), i sin definition om
innehållsanalys, uttrycket ”kvantitativ beskrivning”. Berelson (1952) menar att innehållsanalys
är förankrad i en kvantitativ forskningsstrategi eftersom målet, med en innehållsanalys, är att få
fram kvantitativa beskrivningar av utgångsmaterialet i termer av de kategorier som reglerna
anger (Bryman & Bell, 2017: 288–289).
Det finns två aspekter till i Berelsons (1952) definition, i jämförelse med Holstis (1969)
definition, som är värda att nämna. Dessa två är ”det konkreta eller manifesta innehållet” och
”kommunikationen”. Det konkreta eller manifesta innehållet betyder att en innehållsanalys
inriktar sig på att få en bild av det märkbara innehållet i det tema som intresserar forskaren eller
vad innehållet handlar om. Holsti (1969) berör inte detta i sin definition utan hänvisar istället
till det karakteristiska. Detta kan kallas, enligt Holsti, för ”latent innehåll”. Vilket är
implikationer som ligger bakom de ytligare indikatorerna på ett innehåll. Genom att tolka
20

innebörden och meningen som finns under ytan, når man fram till ett latent innehåll (Holsti
1969). Det som utmärker detta synsätt är att det handlar om en betoning på texten samt en
betoning på olika teman i texterna (Bryman & Bell, 2017: 289).
Referensen till kommunikation saknas helt från Holstis (1969) definition. Bryman och Bell
(2017) betonar att kommunikationen är essentiellt för Berelson (1952), eftersom hela hans bok
är i princip fokuserad på kommunikationsforskning. Området har framför allt haft fokus på TV,
dagstidningar och andra massmedier. I en allmännare bemärkelse tar Holsti (1969) upp
begreppet ”budskap”, vilket betyder att innehållsanalysen kan tillämpas på många fenomen än
endast massmedia och masskommunikation. Därmed kan innehållsanalysen användas i
samband med olika former av ostrukturerad information, till exempel utskrifter av
ostrukturerade och semistrukturerade intervjuer och även kvalitativa fallstudier av olika
organisationer. Vidare menar Holsti (1969) att informationsmedlet som studeras inte endast
behöver vara i tryckt form, utan visuella bilder och videoinspelningar är också exempel på
informationsmedel som kan studeras (Bryman & Bell, 2017: 289).
Likt de flesta kvantitativa undersökningar måste forskningsfrågan eller frågeställningen
specificeras på ett exakt och konkret sätt. På grund av att det styrs valet av medier, vars innehåll
som ska analyseras. Ifall frågeställningen är otydlig finns det en risk att medier analyseras på
fel sätt. De flesta innehållsanalyser, enligt Bryman och Bell (2017), har plats för fler än en
frågeställning i samma analys. En vanlig fråga som ofta förekommer vid en innehållsanalys är:
”I vilken utsträckning förändras bevakningen av denna frågeställning?” (Bryman & Bell, 2017:
290–291). Denna diskussion är aktuell i den här avhandlingen eftersom det är av intresse att
kunna observera olika typer av trender i bevakningen av olika faktorer, till exempel när det
handlar om ökat och minskat intresse för en viss typ av frågeställning.
I den här avhandlingen handlar det om att ta reda på hur den finska kyrkans attityd till motion
och idrottsutövande har förändrats med tiden. Det gör jag genom att analysera dokument jag
fått från Mikko Mäkelä samt websidor och litteratur som berör den evangelisk-lutherska
kyrkans inställning till idrott. Jag har börjat med att ta reda på vem som har skrivit texterna för
att få reda på ifall författaren har en personlig koppling till temat. Efteråt har jag fokuserat på
innehållets huvudsakliga tema och sammanfattar det i korthet. När jag läst texterna har jag
fokuserat på vilka ord och teman författarna använder sig av i deras texter. Jag har märkt att
samma ord och teman dyker upp i flera olika texter.

21

2.1.1 Skapa ett urval
Det ingår många faser när forskaren skapar ett urval för en innehållsanalys. Många
undersökningar

av

massmedia

medför

en

specificering

av

frågeställningen

eller

problemformuleringen. Detta kan uttryckas på till exempel följande sätt: ”Hur representeras X
i massmedia” (Bryman & Bell, 2017: 291). I min avhandling blir X lika med hur Finlands
evangelisk-lutherska kyrkas attityd till motion och idrottsutövande representeras i olika former
av massmedia från den evangelisk-lutherska kyrkans sida samt från det finländska samhällets
sida.
Enligt Bryman och Bell (2017: 291), finns det många frågor forskaren behöver ställa sig själv
innan hen ska välja vilken typ av massmedia som ska användas i innehållsanalysen. Forskaren
behöver till exempel välja ifall det ska vara tidningar, tidskrifter eller TV som analyseras. Ifall
valet faller på tidningar, ska det vara dagstidningar eller kvällspressen forskaren ska analysera?
Eller ska forskaren analysera eventuella bilagor? Detta är några få exempel på frågor där
forskaren behöver bestämma sig när hen utför en innehållsanalys. Bryman och Bell (2017: 291)
menar att i normala fall tenderar forskarna att välja endast en till två typer av massmedium för
att skapa ett urval, inom respektive kategori, på ett eller två exempel.
Själv har jag valt att utnyttja materialet jag fick från Mikko Mäkelä så långt det går. I materialet
finns det böcker, avhandlingar, powerpointpresentationer, mötesprotokoll med mera. Utöver
materialet från Mäkelä har jag använt mig mest av böcker om temat men även av websidor.
Anledningen till att jag använt mig mest av böcker till mitt urval beror delvis på förslag jag fått
från Mikko Mäkelä, Björn Vikström och Mikael Lindfelt, men också för att böcker passar mig
själv bäst.

2.1.2 Analysenheter
Vad som räknas vid en innehållsanalys påverkas av vilken frågeställning man valt som
utgångspunkt för forskningen. En innehållsanalys ger möjligheter till att ta så kallade
”analysenheter” i beaktande. Analysenheterna kan till exempel vara aktörer, ord, ämnen och
teman samt disposition (Bryman & Bell, 2017: 293). De analysenheter som nämns i denna
avhandling kan användas och betraktas som riktlinjer för det som man vill specialisera sig på.
När det handlar om massmediers nyhetsrapportering är olika aktörer och deras egenskaper
viktiga att koda, enligt Bryman och Bell (2017). Detta innebär att det finns fyra faktorer som
22

observeras vid en innehållsanalys. Den första faktorn har att göra med vem som producerat
texten. Det kan vara en journalist med ett specialintresse för ämnet som producerat texten. Detta
kan påverka texten och därför är det bra att ha det i åtanke när man analyserar en text. Den andra
faktorn har att göra med vem eller vad texten handlar om. Det kan handla om en högre chef på
en organisation. Den tredje faktorn har att göra med vem eller vilka som bidrar med de
kompletterande åsikterna i texten. Det kan handla om en forskare eller en anställd. Den fjärde
faktorn har att gör med i vilket sammanhang texten förekommer i. Det kan handla om
information om något betydelsefullt för en organisation. När dessa detaljer observeras, finns det
två viktiga faktorer som bör tas i beaktande. Dessa två är att få en bild av vilka som är
huvudaktörerna vid nyhetsrapporteringen på ett specifikt område och att lyfta fram
mekanismerna som är inkluderande i produktionen av information åt allmänheten (Bryman &
Bell, 2017: 293).
En del forskare brukar vid vissa tillfällen räkna hur ofta samma ord förekommer vid en
innehållsanalys. I min avhandling går det att se hur en del ord eller namn dyker upp på många
ställen. Det är en viktig uppgift, vid en innehållsanalytisk forskning, att bestämma sig vilken
analysenheten ska vara. Det kan till exempel röra sig om ord, fraser eller satser. Genom att
använda ett ord istället för ett annat ord kan ha en väsentlig betydelse eftersom det potentiellt
kan visa de genuina tolkningsramarna en del subkulturella grupper använder sig av (Bryman &
Bell, 2017: 293–294).
Vissa forskare kodar texten i termer av ämnesområden och teman, enligt Bryman och Bell
(2017). De strävar efter en kategorisering av ämnesområden och teman som finns med i texten
eller efter ett särdrag som är av intresse för forskarna. På liknande sätt som man räknar ord,
fraser eller satser, räknar man hur ofta likadana ämnesområden eller teman förekommer vid en
innehållsanalys. Dispositionen i texterna som analyseras kan ytterligare vara en tolkningsnivå
för forskaren, ifall forskaren vill ha en uppfattning om journalisten eller skribenten är positivt
eller negativt inställd till ämnet som de skriver om. Naturligtvis är det inte nödvändigt att
journalistens eller skribentens inställning, till ämnet, är av intresse för forskaren. Det är möjligt
att läsarens uppfattning av en text är intressantare, för forskaren, än vad författarens egna
uppfattningar är (Bryman & Bell, 2017: 294–295).

23

2.1.3 För- och nackdelar
Likt de flesta analysmetoder finns det, enligt Bryman och Bell (2017), både positiva och
negativa sidor med innehållsanalys som metod. Kabanoff m.fl (1995: 1075-1104) anser att
innehållsanalys är en framträdande metod när det berör en kulturell forskning av organisationer.
Metoden gör att det blir möjligt att analysera organisationernas värderingar och avtryck från
värderingar som eventuellt kan identifieras i vissa texter. Att mäta hur frekvent en värdering
kommer till uttryck i en text ger även en bild på hur betydelsefullt värderingen är för
organisationen (Bryman & Bell, 2017: 302).
Fördelen med en innehållsanalys är att det är en transparent metod, förklarar Bryman och Bell
(2017). Det är enkelt att ge konkreta beskrivningar på hur man gjort sitt urval och hur man
utformat sitt kodningsschema. Detta gör att eventuella uppföljningsstudier och replikeringar är
enklare att göra. Med hjälp av en innehållsanalys är det också förhållandevis enkelt att utföra
en longitudinell analys. Vilket innebär att, till exempel, följa ett antal individer över en tid och
sedan göra upprepade mätningar på samma individ. Här är det möjligt att genomföra en
jämförelse av hur massmedier rapporterar olika ämnesområden och teman under två
tidsperioder. På så sätt går det att undersöka om det har skett någon förändring i vad som
betonats mest i massmedier. Innehållsanalys är ett flexibelt tillvägagångssätt eftersom det är
möjligt att tillämpa olika slag av ostrukturerad information. Med hjälp av en innehållsanalys
kan forskaren få information där det är svårt att få någon direkt kontakt och information om
sociala grupper (Bryman & Bell, 2017: 302). I den här avhandlingen ger innehållsanalys mig
information eftersom det är omöjligt att veta hur alla medlemmar från den evangelisk-lutherska
kyrkan såg och ser på motion och idrottsutövande. Innehållsanalysen har från texter som handlar
om idrott och religion och från intervjuer givit mig nödvändig kunskap om kristna kyrkans
inställning till motion och idrottsutövande.
Bryman och Bell nämner (2017: 304) att till innehållsanalysens begränsningar tillhör att det är
omöjligt att det inte finns med lite av ens egna tolkningar i studien. Specifika problem kan också
uppstå ifall målet är att koda ett dolt innehåll istället för ett framträdande innehåll.
Innehållsanalytiska undersökningar får ibland kritik, enligt Bryman och Bell (2017), för att de
inte är tillräckligt teoretiska. Mätningens tyngd i en innehållsanalys kan direkt resultera att det
väsentliga är det som går att mäta och inte det teoretiska. Det är också svårt att få svar på varförfrågor enbart utifrån en innehållsanalys. Därför behövs det intervjuer med författarna till artiklar
för att få fram motiven från en del överensstämmelser som gjorts (Bryman & Bell, 2017: 304).
24

Jag har därför intervjuat tre personer till denna avhandling för att nå fram till bästa möjliga
resultat.

2.2 Intervju som metod
Intervjuer fungerar som en hjälpmetod för min avhandling. Jag har använt mig av epostintervjuer som intervjuform för den här avhandlingen. E-postintervjuer är annorlunda än
vanliga intervjuer på flera olika sätt men den stora skillnaden är att intervjuaren inte ser
intervjupersonen. Därför kan man inte läsa av personen på samma sätt som i en vanlig fysisk
intervju där samtalspartnerna ser varandra. Jag lärde mig också att det är mera komplicerat att
ge direkta följdfrågor i en e-postintervju, jämfört med en vanlig intervju, eftersom man inte
befinner sig på samma ställe. Därför är det viktigt att fundera ut noggrant på förhand vilka frågor
som ska ställas och på vilket sätt frågorna ska ställas till intervjupersonen. E-postintervjuer kan
vara lättare för en intervjuperson eftersom frågorna ges på förhand och de får mera tid på att
fundera ut svar på frågorna. Till näst ska jag förklara mera om intervju som metod och hur jag
gått till väga när jag intervjuade mina intervjupersoner.
Monica Dalen skriver i sin bok, Intervju som metod (2015), att själva ordet intervju egentligen
betyder en ”utväxling av synpunkter” mellan två personer som kommunicerar med varandra om
ett specifikt tema. I denna avhandling är det specifika temat kyrka och idrott. Vidare menar
Dalen (2015) att avsikten med samtalet är att få fram en träffande och beskrivande information
om hur övriga människor upplever diverse sidor av ens livssituation. Dalen (2015) hävdar att
en kvalitativ intervju är speciellt lämpad för att ge en förståelse för informantens egna
erfarenheter, känslor och tankar (Dalen 2015: 14). Detta är något jag försökt få fram i mina
intervjuer eftersom det varit av intresse för mig att få fram intervjupersonernas egna
erfarenheter och åsikter i denna avhandling.

2.2.1 Intervjuform
Intervjuer kan, enligt Dalen (2015), delas in i huvudmetod och hjälpmetod. När en intervju
används som en huvudmetod i ens forskning, är det för att samla in kunskap och när intervjuer
används som en hjälpmetod, kan det vara för att komplettera annat insamlat forskningsmaterial

25

(2015: 14). Därför används intervjuerna som hjälpmetod för den här avhandlingen. Intervjuerna
ska komplettera resultaten från innehållsanalysen.
Mina intervjuer var som sagt e-postintervjuer, vilket är en mindre vanlig intervjuform. Dalen
(2015) berättar att en semistrukturerad eller en delvis strukturerad intervju är de mest använda
intervjuformerna. Under dessa intervjuer är samtalet inställt på förbestämda ämnen som
forskaren har valt ut (Dalen 2015: 35). Vidare skriver Dalen (2015) att före mötet med
informanten, i en kvalitativ intervju, har forskaren ofta utarbetat både frågor och teman för att
få svar på de frågeställningar som intresserar projektet. Därför blir en forskningsintervju inte en
vanlig dialog mellan två samtalspartner, eftersom det är intervjupersonens upplevelser som är
av intresse i första hand. Dalen (2015) påpekar också att i regel bör forskarens egna synpunkter
och uppfattningar hållas utanför intervjun. Med andra ord ska man i en forskningsintervju
varken argumentera eller moralisera (2015: 42).
Dalen (2015) förklarar att det är viktigt att precisera en del saker när en intervju ska påbörjas.
Intervjuaren ska precisera vem hen är, varför hen är här, vad hen vill, vad som ska ske med
materialet, vad hen inte kan ge eller lova och hur återkopplingen och publiceringen ska ske
(Dalen 2015: 45). Detta är något jag haft med mig när jag kontaktat mina informanter.

2.2.2 Min intervjuprocess
För att ge en tydligare bild hur min intervjuprocess sett ut tänkte jag förklara hur det gick till
när jag kontaktade intervjupersonerna. Här är ett exempel på hur mitt mejl såg ut när jag
kontaktade Borgås stifts motionsagent Sara Grönqvist:
” Hej,
Jag är en idrottsintresserad religionsvetare på Åbo Akademi. För tillfället skriver jag min pro
gradu-avhandling om evangelisk-lutherska kyrkans attityd till idrott och hur attityden har
förändrats genom åren.
Jag såg att ni fungerar som motionsagent för Borgå stift. Jag skulle vara intresserad av att veta
lite mera om vad det innebär att vara motionsagent och även om dina åsikter om ämnet. Skulle
ni kunna tänka er att ställa upp på en kort intervju via email som berör ämnet? Och skulle det
vara möjligt att intervjun i så fall skulle fungera som en del av materialet i min avhandling?”

26

Före min intervju med Sara Grönqvist kontaktade jag Mikko Mäkelä. Det var där min
intervjuprocess började. I mitt mejl till Mäkelä berättade jag om mitt idrottsintresse, förklarade
vad min forskningsfråga är och bad om en e-postintervju med honom. Mäkelä delade material
och dokument till mig och tackade ja till att ställa upp på en intervju via e-post. Svaren från
Mäkelä var tydliga och där fanns även tips på två personer jag kunde kontakta för ytterligare
information till min avhandling. En av personerna var Grönqvist, som nämndes tidigare, och
den andre var Timo Sahi som var med och grundade kyrkans delegation för motion och idrott.
En viktig sak att betona är att jag säkerställde före jag ställde intervjufrågorna att svaren från
intervjupersonerna kan användas som material till min avhandling. Alla intervjupersoner
godkände att svaren används som material.

27

3 Material
Det mesta av mitt material har jag fått av Mikko Mäkelä. Han har delat med sig av material som
varit och fortfarande är av stor betydelse för den evangelisk-lutherska kyrkans delegation för
motion och idrott. Till mitt material hör Kyrkostyrelsens verk, Kirkko ja urheilu (1987)
redigerad av Mikko Malkavaara, som behandlar hur Finlands evangelisk-lutherska kyrkas
relation till idrott sett ut genom åren. År 2005 gjordes det en uppdaterad version av Kirkko ja
urheilu (1987) och som jag nämnt tidigare i den här avhandlingen är det den uppdaterade
versionen jag använder som en del av mitt material för denna avhandling. Materialet innefattar
förutom Kirkko ja Urheilu (2005) även Kyrkans delegation för idrott och motions uppgifter och
mål, Församling i rörelse-projektets uppgifter och mål, motionsagenternas uppgifter och mål,
John Wikström-prisets syfte samt tre e-postintervjuer.

3.1 Kirkko ja urheilu
Boken Kirkko ja urheilu är som tidigare nämnts ett resultat från år 1987 av kyrkostyrelsens
idrottarbetsgrupp arbete som grundades år 1984. Jag nämnde också tidigare i denna avhandling
att jag refererar från den uppdaterade versionen som gavs ut som en PDF-fil år 2005 i min
avhandling eftersom boken från 2005 är väldigt lik boken från 1987. Det enda som skiljer
böckerna åt är att det finns nyare statistik och att det tagits bort en del tidsbundna meningar från
den äldre boken.
Boken tar fasta på förhållanden mellan kyrkan och idrotten i Finland. Malkavaara (2005) skriver
att en del av den Finska kyrkans ledare haft uppfattningar till idrott som vanligtvis speglat i hur
den evangelisk-lutherska kyrkan fått en bredare förhållningssätt till kulturlivets fenomen.
Kyrkans inställning till kulturlivet och människors vardagliga sysslor har i allmänhet varit
känsliga och idrottsutövande har varit impopulärt för en del inom kyrkan. De negativa
attityderna hos en del av kyrkans medlemmar har kopplats till en allmän konservatism och även
till idealet och kravet på en så kallad "sann kristendom" fanns i synnerhet hos en del
väckelserörelser, menar Malkavaara (2005: 6).
Av den nuvarande standarden att döma var kyrkans och prästernas inställning till
ungdomsföreningarnas verksamhet vid sekelskiftet och till idrottsklubbar under den finländska
idrottens gyllene årtionden ganska passiv, skriver Malkavaara (2005: 6). Det som var särskilt
problematiskt var evenemang som hölls på söndagar. Inom kyrkan ansågs idrottstävlingar som
28

hölls på en helgdag bryta mot det tredje budet, det vill säga att hålla sabbaten helig. Nya sätt att
spendera sin tid uppfattades som ett hot mot det traditionella oförstörbara sättet att leva enligt
en del medlemmar inom kyrkan (Malkavaara 2005: 6).
Inte bara negativa attityder till idrott har varit närvarande inom den kristna kyrkan. Malkavaara
(2005: 6) ger som exempel att den kyrkliga pressen jublade tillsammans med nationen över
finländska idrottsprestationer och att det var många unga präster som idrottade. Vidare nämner
Malkavaara (2005: 6) att en del präster klarade sig bra i nationella tävlingar under sina studieår.
Malkavaara (2005: 6) betonar att KFUM -rörelsen har uppfostrat många kyrkoledare. KFUM
är en kristen förening för ungdomar som stödjer ungas välbefinnande och stärker
förutsättningarna för fred runt om i världen. Rörelsen har också varit en bidragande faktor till
en positivare attityd till idrott från den evangelisk-lutherska kyrkans medlemmar. En allmän
tanke, enligt Malkavaara (2005), har varit att idrott är bra för växande unga människor eftersom
det håller dem borta från dåliga vanor. En beundran för moralisk absoluthet som kännetecknade
1930-talet och populariteten hos totalitära regimer, ledde till varningsröster från kyrkokretsar
som var riktade mot idrottsvärlden. Det fanns en rädsla att en så kallad "idrottsreligion" skulle
vara ett hot mot de kristnas andliga liv, skriver Malkavaara (2005: 6).
Trots att många av kyrkans ledare och anställda tittade på och utövade idrott fanns det olika
åsikter om idrott från kyrkligt håll och från idrottsorganisationer. Konvergensen ägde rum först
efter andra världskriget. Efterkrigsfasen innebar att tidigare värderingar förändrades och att det
uppstod olika grupper i samhället. Kyrkans och idrottens, båda var integrerade samhällskrafter,
utveckling gick i motsatt riktning, förklarar Malkavaara (2005: 6–7). Kyrkan uppfattades som
en symbol för nationell tradition. Prästerna som var inblandade i kriget inledde en kraftig
reformprocess för att tillgodose folkets verkliga behov. I detta skede uppstod till exempel
familjerådgivning, sjukhussjukvård, dagklubbsarbete och socialbidrag

intensifierades

(Malkavaara: 2005: 7).
De olympiska spelen i Helsingfors år 1952 betydde mycket för finländarna, skriver Malkavaara
(2005: 7). Att vara värd för de olympiska spelen innebar att idrotten kunde samla ihop nationen
efter de svåra efterkrigsförhållanden. Hela världens uppmärksamhet riktades mot Finland. I
samband med de olympiska spelen kunde Finland visa upp sina muskler för resten av världen,
menar Malkavaara (2005: 7). I närheten av de olympiska spelen i Helsingfors hölls det många
auktoritativa tal från den kristna kyrkan för att utveckla samarbetet mellan kyrkan och
idrottsverksamheten i Finland. Vidare konstaterar Malkavaara (2005) att många biskopar, i
Finland, betonade idrottens och den kristna uppfattningens liknande anknytningspunkter som
29

uppfostrare för människan. Dessa tal presenterade en självkritik mot den trångsynta moralism
som fanns inom kyrkan under denna tid. Samtidigt påminde de kyrkliga tal, idrottsmännen om
att främja rättvist spel en hälsosam livsstil av och fysisk träning inom olika områden. Även
nykterhetens betydelse betonades särskilt, skriver Malkavaara (2005: 7).
Individuella möten och diskussioner mellan kyrkorepresentanter och idrottsgemenskaper har
hållits, enligt Malkavaara (2005: 7), sedan 1940-talet. Men inget särskilt omfattande samarbete
har framkommit. I all tystnad har ytterligare förutsättningar däremot skapats för anslutningen.
Malkavaara (2005: 7) påpekar att i församlingarnas ungdoms- och utbildningsarbete anses
träning vara en naturlig del av livet som helhet. Församlingen kan organisera klubb- eller
åtminstone lagnivåidrottsaktiviteter på vissa orter. Programmet för nästan alla församlingar
inkluderar underhållning och fritidsaktiveter i någon form. Beroende på vilken ort det är frågan
om har församlingarna olika kopplingar till idrottslivet, menar Malkavaara (2005: 7).
Det fanns tidigare idrottsandakter som togs för givna och blev efter krigstiden sällsyntare och
istället utvecklades det nya idéer, skriver Malkavaara (2005: 7). De nya idéerna som
utvecklades var till exempel idrottspräster och idrottskapellsystem. Malkavaara (2005: 7)
betonar att själavårdens betydelse vuxit och blivit viktigare än traditionella utlysningar. Sara
Grönqvist berättar att hon ser en möjlighet att kombinera själavård och rörelse. Vidare säger
Grönqvist att hon tror att själavården kan utvecklas i denna riktning, där vi inte enbart lyssnar
till ord utan ser kroppen också (e-postintervju med Sara Grönqvist).
Malkavaara (2005: 7) nämner att den offentliga debatten om förhållandet mellan idrott och
kyrkan upphörde nästan helt på 1970-talet. Detta berodde till exempel på att kyrkan kraftigt
började utveckla sin egen utbildningsverksamhet. Men från 1980-talet har situationen
förändrats, menar Malkavaara (2005: 7). På initiativ av kyrkoförsamlingen inrättade
kyrkostyrelsen 1984 en arbetsgrupp för att undersöka idrottens betydelse och utmaningar som
kan dyka upp för kyrkans arbete. Arbetsgruppen lämnade in sin rapport ett år senare till
kyrkostyrelsen (Malkavaara (2005: 7).
År 1986 hölls ett seminarium om möjligheterna och utmaningarna för ett samarbete mellan den
kristna kyrkan och Finlands idrottsverksamhet. I seminariet deltog representanter för de ledande
organen i de nationella idrottsorganisationerna, från statens idrottsavdelning och från kyrkan.
Ett liknande seminarium hölls år 2000, då var temat var ”Arvot suurennuslasissa”, säger
Malkavaara (2005:7) Kyrkans forskningscentral åtog sig att undersöka de teologiska
utmaningarna relaterade till träning och särskilt etik. Hanterandet, övervakandet och
utvecklandet av frågor om kyrkan och idrott gavs till den dåvarande projektsekreteraren för
30

kyrkans ungdomsarbetscentral. Det anställdes i många år en projektsekreterare som var
specialiserad på idrottsfrågor (Malkavaara 2005: 7).
Malkavaara (2005: 8) fortsätter att ge exempel på den evangelisk-lutherska kyrkans inblandning
i idrottsvärlden och nämner att det ordnats nationella eller lokala seminarier för att diskutera
villkoren för samarbete och idrottsetiska frågor. Ytterligare upplyser Malkavaara (2005: 8) att
ärkebiskopen John Vikström har varit en beskyddare av bollförbundets kampanj "Livet är ett
lagspel" och att kyrkans ungdomsarbete i samarbete med gudstjänstorganisationer organiserat
ett årligt motions- och idrottsforum för församlingsarbetare och andra berörda parter.
Idrottsprästerskapet har fastställt sin position och kyrkostyrelsen har också anställt idrottpräster
för stora idrottsevenemang (Malkavaara 2005: 8). Idrottspräst är en tjänst som erbjuds till
elitidrottare. En idrottspräst finns tillgänglig för samtal och stöd när de finska landslagen
befinner sig på tävlingar eller läger. Finlands första idrottspräst hette Göran Hellberg. De
nuvarande idrottsprästerna heter Leena Huovinen och för paraidrotten Olli-Pekka Silverhuth.

3.2 KLUNK
I denna avhandling har jag nämnt kyrkans delegation för motion och idrott, som förkortas
KLUNK på finska. KLUNK är relevant i min avhandling eftersom delegationen behandlar och
tar beslut om frågor som berör idrott. De arbetar också flitigt med att sprida budskapet om
motion och idrottsutövandets positiva sidor till både församlingens anställda och medlemmar.
Delegationen har bidragit till att den evangelisk-lutherska kyrkan har en positiv inställning till
motion och idrottsutövande både inåt och utåt sett. De vill inte bara visa inom församlingen
deras positiva inställning till idrott utan också till hela Finland. Framåt i den här avhandlingen
behandlar jag på vilket sätt KLUNK bidrar till en positiv inställning till motion och
idrottsutövande. Men till först kort hur KLUNK grundades
Delegation grundades år 2008. Mäkelä berättar att kyrkomötets viceordförande Timo Sahi,
spelade en stor roll i grundandet av KLUNK. Kyrkomötet är den evangelisk-lutherska kyrkans
högsta beslutande organ. I en intervju med Sahi berättar han att det hela började med en
diskussion, med kyrkoherden Markku Holma år 2007, under ett uppehåll på Finlands idrott,
eller SLU, (Suomen Liikunta ja Urheilu). Vid den här tiden var Sahi ordförande för Finlands
Motionsidrottsförbund, som var en av de fyra idrottsorganisationerna som slogs ihop och
grundade år 2013 Valo, Finlands idrott. Sahi hade även suttit med i SLU-styrelsen tidigare före
han blev ordförande. Markku Holma var utbildningssekreterare i Kyrkostyrelsen / Kyrkans
31

utbildningscentrum och skötte bland annat idrotts- och idrottsärenden. Sahi berättar att Holma
deltog stundvis i liknande evenemang på SLU. Diskussionen, med Holma, handlade om att det
vore bra ifall den evangelisk-lutherska kyrkan hade en egen officiell organisation som skulle
fungera som expertorganisation på idrottsfrågor. Organisationens uppgifter vore till exempel att
ta ställning och eventuellt representera kyrkostyrelsen i frågor om motion och idrott. Holma
blev omedelbart entusiastisk över saken och lovade att föra idén vidare, berättar Sahi (epostintervju med Timo Sahi)
Holma tog upp frågan med kyrkostyrelsen, där ärendet välkomnades. Sahi nämner att det första
informella mötet för kyrkans delegation för motion och idrott hölls den 13 februari 2008. Biskop
emeritus Wille Riekkinen hade lovat att vara delegationens första ordförande. Kyrkostyrelsen
inrättade en rådgivande styrelse, vars mandatperiod officiellt började i juni 2008. Sahi berättar
att Holma skrev om detta också i kyrkans utbildningstidning. Det var betydande medlemmar
från församlingen som representerade motionens och idrottens positiva sidor som blev
medlemmar för delegationen. Vidare nämner Sahi att delegationen vanligtvis sammanträder tre
gånger per år (e-postintervju med Timo Sahi).
Granholm m.fl. (2015: 318–319) menar att till delegationens uppgifter hör att bedöma kyrkans
roll och dess uppgifter inom Finlands motions- och idrottsverksamhet samt att vara aktiva och
delta i idrottspolitiska diskussioner, särskilt om frågor som berör idrottsetiken. Delegationen
kan även vid behov uppmärksamma missförhållanden som förekommer inom idrotten och utgör
ett hot mot grundläggande värden, till exempel orealistiska prestationskrav på yngre idrottare
eller användning av doping. Vidare har delegationen ett uppdrag att stärka positiva attityder
gentemot motion och idrott hos församlingens anställda och förtroendevalda samt att betona
motionens och idrottens betydelse i kyrkans arbete. Delegationen vill öka samhällets kännedom
om motionens och idrottens betydelse inom kyrkans verksamhet och även understöda
samhällelig rättvisa och jämlikt deltagande inom motion och idrott (Granholm m.fl. 2015: 318–
319).
Mäkelä menar att det inte har funnits meningsskiljaktigheter bland kyrkans medlemmar om
inställningen till motion och idrott, som han har varit medveten om. Istället såg kyrkan det som
en möjlighet att få fram det meningsfulla som motion och idrott kan ge människor. Arbetet som
startades av John Vikström, med fotbollsförbundet, har fungerat som en utmärkt bas för
KLUNK (e-postintervju med Mikko Mäkelä). En betydande bedrift för delegationen var
kyrkans tio teser om motion och idrott, enligt Sahi (e-postintervju med Timo Sahi). Nästa
kapitel går igenom de tio teserna som KLUNK publicerat.
32

3.3 Tio teser om motion och idrott
Finlands evangelisk-lutherska kyrka klargjorde sin syn på motion och idrott via publiceringen
av Tio teser om motion och idrott. Teserna lades fram av Kyrkans delegation för motion och
idrott år 2011. Delegationen ville poängtera en holistisk människosyn och signalera att
församlingen kan, får och bör integrera motion och idrott i deras verksamhet. Dessa teser riktar
sig till idrottsaktiva och till de som vill upplysa värdegrundsarbetets betydelse inom
idrottsrörelsen

(Granholm

m.fl.

2015:

319–320).

Mäkelä

skickade

till

mig

en

Powerpointpresentation som förklarar de tio teserna på finska. Till näst ska jag gå igenom, tes
för tes, hur delegationen förklarar de tio olika teserna. Det är mina egna översättningar och
originalförklaringarna finns med som en bilaga i slutet av den här avhandlingen.
1. Du är människa – du är värdefull.
Gud har skapat varje person till sin egen avbild. Människan är värdefull på grund av sin
mänsklighet. Ingen ska mätas av hens egenskaper eller färdigheter. Vi lever i ett
konkurrenskraftigt samhälle där prestationer lätt blir ett mänskligt mått. Inför Gud är vi alla
lika. Vi frälsas inte av våra gärningar, våra prestationer eller våra segrar, utan endast av nåd.
2. Motionera och sköt din hälsa – då tar du vara på Guds goda skapelsegåvor.
Det mentala, andliga, fysiska samt den sociala balansen påverkar en person till hälsosamt
välbefinnande. Vi behöver ofta göra val i livet. Ifall vi låter bli att sköta om vår egen hälsa så
återspeglar det andra områden i våra liv.
3. Stöd barns och ungas andliga, psykiska, fysiska och sociala utveckling.
Att stödja tillväxten av barn och ungdomar har en betydande inverkan på hens framtid. Barn
och ungdomar har ett medfött behov av att arbeta tillsammans, röra på sig, tänka och fundera
på livets grundläggande frågor. Uppfostrare ska stödja denna holistiska tillväxtprocess.
Förutom mentala och andliga övningar är motion och sport naturliga verktyg för tillväxten. De
hjälper barn och ungdomar att utvecklas fysiskt och socialt. De lär sig att känna till, lyssna på
sin egen kropp samt att uttrycka sig.
4. Du är en förebild för barn och unga – ta ditt ansvar.
Idrottare och tränare är förebilder för många ungdomar. Förebildernas handlingar bevakas
noggrant och deras budskap uppfångas av många ungdomar. Idrottare och tränares
språkanvändning och livsstil skapar en modell för flickor och pojkar. Människor som deltar
inom en motions- eller idrottsverksamhet behöver stödja en etiskt hållbar utbildningsmodell
33

och samtidigt känna ett eget pedagogiskt ansvar genom egna handlingar, beteenden och
kommunikation.
5. Skilj mellan rätt och fel.
Motion och idrott skiljer sig inte från resten av livet. Även inom idrott stöter man på frågor om
vad som är rätt och fel. Vanliga regler definierar åtgärder där vi behöver bemöta våra
medmänniskor på ett rättvist sätt samt att beakta våra medmänniskor i alla situationer. En del
överträdelser måste åtgärdas, men förlåtelse är också en del av idrotten.
6. Acceptera misslyckanden – visa uppskattning också från läktaren.
Misslyckanden och förluster är något som hör till idrott och idrottsutövande. Det måste också
accepteras både på idrottsplatsen och vid sidan om idrottsplatsen. Idrott handlar om interaktion
mellan människor. Motståndaren måste värderas och respekteras i alla situationer. Besvikelser
som upplevs inom idrott och idrottsutövande förbereder dig på att möta andra misslyckanden i
livet.
7. Sträva efter seger – var glad åt framgång.
Konkurrenssituationen ger möjlighet till att testa dina egna fysiska och mentala förmågor.
Framgångsmål sätts av varje person individuellt efter deras tillstånd. Framgång får inte ske på
andras bekostnad eller med förbjudna metoder. Du får glädjas och vara tacksam för din egen
framgång.
8. Lär dig respektera andra via motion och idrott.
Motion och idrott bidrar med att förstå varandra bättre. Olika kulturer kan mötas i samband med
olika motions- och idrottssammanhang. I samband med motion och idrott strävar man efter att
minska fördomarna, bekämpa rasism, stöda integrationen av invandrare och främja tolerans.
9. Bli glad av motion och idrott – njut av gemenskapen.
En människa skapad av Gud, är en lekfull person. En person behöver anslutning till en annan
person. Denna grundläggande mänskliga kvalitet stöds inom motion och idrott. Det är viktigt
att komma ihåg att den hårda konkurrensen som kan uppstå på elitnivå, är i grunden endast ett
spel trots att det krävs en del uppoffringar på elitnivå. I bästa fall ger motion och idrottsutövande
både idrottsglädje och samhörighet till livet.
10. Alla har rätt till motion.

34

Alla människor har rätt till att utöva idrott. Denna rättighet får inte förhindras av sociala,
ekonomiska, hälsotillstånd, ålder eller av andra skäl. Samhället måste se till att barn och
ungdomar i den mest utsatta ekonomiska situationen, liksom personer med nedsatt rörlighet,
har tillgång till fysisk aktivitet.
Vidare har KLUNK givit exempel på vilket sätt församlingarna ska förverkliga dessa teser i
praktiken. Till exempel kan församlingen genomföra en så kallad ”motionskyrka” i
församlingen en gång om året. I samband med en ”motionskyrka” kan teserna predikas, de kan
distribueras vid kyrkans dörrar och de kan diskuteras, till exempel i samarbete med olika
idrottsklubbar. Dessa teser kan hanteras och övervägas, enligt KLUNK, genom att exempelvis
be tränarna att engagera sig i implementeringen, till exempel via ett motionsevenemang för hela
familjen.
Ett annat exempel som KLUNK ger är att församlingen kan ordna ett så kallat
"omklädningsrumsmöte" med till exempel lokala juniorlagstränare och spelare. Där kan teserna
användas som material för diskussioner om spelregler. Teserna kan också skrivas ut på till
exempel speltröjor. Församlingar och idrottsklubbar har redan mycket fadderaktivitet och de tio
teserna kan vara starkt involverade i detta samarbetsmönster.
Även på religionstimmarna i skolan eller på olika träningskurser kan församlingens
vidarebefordra hälsningar med hjälp av de tio teserna. KLUNK menar att kyrkan och dess
värderingar kommer på detta sätt nära barnens och ungdomars vardag. Till sist kan församlingen
göra teserna till en så kallad "föreläsningsserie" för en lokal tidning eller en publikation av
lokala idrottsklubbar eller säsongsprogram.
Delegationen har olika uppgifter och en av delegationens uppgifter är att dela ut en del
utmärkelser. En utmärkelse som delegationen delar ut är John Vikström-priset, som är grundat
av kyrkostyrelsen. John Vikström är en finlandssvensk teolog. Från år 1982–1998 var han
ärkebiskop för den evangelisk-lutherska kyrkan i Finland. Vikström är också känd för att vara
intresserad av idrott och fick själv dela ut priset för första gången år 2014 till Pertti Alaja, som
var den dåvarande ordföranden för Finlands Bollförbund (Helle-Lahti, 2014).
På Finlands evangelisk-lutherska kyrkas websida står det att kyrkan belönar enskilda personer
eller organisationer för deras idrottsinsatser i samhället. Kyrkostyrelsen grundade detta pris för
motion och idrott år 2014. Kyrkan motiverar priset på sin hemsida på följande sätt: ”Priset ges
för arbete som främjar etiska värderingar inom motion och idrott, främjar motion och idrott

35

inom kyrkan, verkar för mänsklighet och människovärdet, eller förebygger marginalisering med
hjälp av motion och idrott” (Evangelisk-lutherska kyrkan 2021).

3.4 Församling i rörelse
Församling i rörelse-projektet är ett treårigt projekt som påbörjades 2014. Utbildnings- och
kulturministeriet beviljade 60 000 euro till Finlands KFUM -idrottsförening. Donationen av
utbildnings- och kulturministeriet gjorde det möjligt för projektet att genomföras. Partnerna till
projektet är kyrkostyrelsen, Suomen Latu, Valo ry och Suomen Icehearts. När projektets
verksamhetsmodeller designades, var Församling i rörelse-projektet ett exempel och en
inspiration från Skola i rörelse-projektet. Så kallade pilotförsamlingar valdes ut för projektet,
där tanken var att de skulle fungera som testplatser för idrottsoperationsmodellerna.
Pilotförsamlingarna var Lapuan tuomiokirkkoseurakunta, Parkanon seurakunta, Jyväskylän
seurakunta, Iin seurakunta, Liperin seurakunta, Turun Henrikinseurakunta, Sipoon
seurakuntayhtymä, Nurmijärven seurakunta, Lahden seurakuntayhtymä och Borgå svenska
domkyrkoförsamling.
Många olika församlingar runtom i Finland tillämpar idag modellen Församling i rörelse. Målet
med projektet är att öka vardagsmotionen bland de anställda och andra församlingsmedlemmar.
Projektet vill även förstärka bilden av församlingen som en gemenskap som understöder fysisk
aktivitet (Evangelisk-lutherska kyrkan 2021). För tillfället är 279 församlingar med i projektet
Församling i rörelse och alla församlingar har fler än 6000 medlemmar.
Den finlandssvenska verksamheten var år 2014 ännu i startgroparna skriver Eva-Liisa Helle
Lahti (2014). Sara Grönqvist säger att orsaken till att Församling i rörelse ännu är i
startgroparna, i Svenskfinland, handlar om resurserna i Borgå stift. Vidare menar Grönqvist att
många av de evangelisk-lutherska församlingarna i Finland har en verksamhet som passar in
under Församling i rörelses slogan, men det har inte funnits tid och kraft att marknadsföra en
slogan på finlandssvenska på samma sätt som det har gjorts på finska. För att marknadsföringen
ska lyckas måste man hitta personer som ärligt är villiga att föra fram ämnet och starta upp
detta. Marknadsföring och att lyfta fram en ny sak inom den evangelisk-lutherska kyrkan kräver
ett långsiktigt arbete och uthållighet (e-postintervju med Sara Grönqvist).
Församlingen ordnar olika aktiviteter (Evangelisk-lutherska kyrkan 2021) Dessa kan vara
möten i samband med promenader i naturen. Andra exempel på aktiviteter är studiecirklar,
36

utfärder, träffar och olika läger som inkluderar aktiviteter i naturen. Till modellen Församling
i rörelse finns det en möjlighet att välja en så kallad motionsagent. En del församlingar har valt
en motionsagent utav anställda eller frivilliga medlemmar. Längre fram i min avhandling
förklarar jag grundligare om vad en motionsagent är och vilka uppgifter en motionsagent har.
Helle-Lahti (2014) påpekar att Församling i rörelse har gjort det möjligt för församlingarna att
utöva många olika idrotter. För tillfället har Församling i rörelse 59 näridrottsplatser, en
squashbana, tretton gym, 169 träningsanläggningar utomhus bland annat för fotboll, frisbeegolf,
volleyboll och lekplatser för barn som tillhör dem. Projektet producerar också material som är
tillgängligt för alla församlingar i Finland. Församling i rörelse-projektet har en egen webbplats
som är en del av kyrkostyrelsens webbplats. Projektet är en fortsättning på kyrkans tio teser om
motion och idrott, vilket jag nämnde tidigare i den här avhandlingen. Detta projekt stöder också
idrottsprästernas arbete inom finländsk motion och tävlingsidrott (Helle-Lahti, 2014).

3.5 Motionsagent
En motionsagent är en del av Församling i rörelse konceptet och deras mål är att uppmuntra
församlingarna i Finland till att stöda och synliggöra fysisk aktivitet. Enligt Helle-Lahti (2014)
är motionsagenten församlingens kontaktperson, hen har till uppgift att erbjuda och uppmuntra
till olika former av motion och rörelseglädje i församlingens egen verksamhet. Församling i
rörelse har som utgångspunkt en kristen människosyn där varje individ utgör en helhet av det
andliga, det psykiska och det fysiska.
Runtom i Finland finns det ett tiotal motionsagenter.
Till församlingens motionsagents arbetsbeskrivning tillhör följande uppgifter:
1. Att synliggöra rörelsen och träningen i församlingarna och inspirera till mera rörelse i
församlingens aktiviteter
2. Skapa nätverk med lokala företag, skolor och idrottsklubbar
3. För sin del, ge information om fördelarna med holistisk rörlighet.
4. Att främja en omfattande kristen uppfattning om människan, som träning är inneboende
relaterad till.
5. Framdriva Församling i rörelses budskap
(Powerpoint från Församling i rörelse)
37

Grönqvist beskriver motionsagentens arbetsuppgifter med att säga att en motionsagent ska
sprida motionsglädje i församlingarna och framför allt motivera församlingens anställda. En
motionsagent ska också påminna människor om att rörelse är bra för oss. Vidare berättar
Grönqvist att när människor rör på sig händer det saker i kroppen, själen och tanken. Grönqvist
anser att hon har ännu ganska liten kunskap kring kroppens teologi men ser en möjlighet att
kombinera själavård och rörelse. Grönqvist vill att begreppet Församling i rörelse inte ska vara
något märkvärdigt utan att det ska vara en slogan som finns i vår vardag och som sporrar oss
att ha lågtröskelverksamhet kring rörelse i församlingarna (e-postintervju med Sara Grönqvist).
Fortfarande behöver vi stöda, uppmuntra och peppa varandra för att utvecklas, menar Grönqvist.
Eftersom Grönqvist arbetar för kyrkostyrelsen har hon möjligheten att vara en länk mellan den
svenska och den finska sidan. Hon har även lockat församlingar att använda Församling i
rörelses slogan och utse motionsagenter till församlingen. Detta har hon gjort genom att
personligen ta kontakt, samla till möte, skapa websidor och berätta om Församling i rörelse i
de miljöer hon rör sig i. Grönqvist menar att arbetet måste byggas upp från grunden på svenska
sidan, med vissa undantag som till exempel Stafettkarnevalen. Enligt Grönqvist har kyrkan
redan ett bra samarbete med stafettkarnevalen i och med närvaron där. Ett mål som Grönqvist
har är att hitta fler samarbetspartners och på så sätt underlätta församlingarna att skapa kontakter
till deras olika organisationer (e-postintervju med Sara Grönqvist).
Generellt sett tycker Grönqvist att hon stött på en positiv attityd från församlingen till projektet.
Idag finns det snart 20 motionsagenter runt omkring Svenskfinland efter att projektet startades
på svenska. Grönqvist anser att första steget för att nå ut till de finlandssvenska församlingarna
inte var svårt på grund av att många av de Finlandssvenska församlingarna redan har en
verksamhet som passar suveränt under deras slogan Församling i rörelse. Många medlemmar
inom församlingarna pilgrimsvandrar, vissa cyklar, andra tränar styrkelyft tillsammans, vissa
har kroppsvård, olika evenemang kring rörelse för familjer och så vidare, berättar Grönqvist (epostintervju med Sara Grönqvist).
I ett av dokumenten från KLUNK står det att församlingens och stiftens idrottsförbindelser varit
ett långsiktigt mål för kyrkans delegation för motion och idrott. Ärendet har lösts med
motionsagent-modellen, som fått mycket beröm. För att öka medvetenheten om kyrkans fysiska
arbete, motionsagenternas arbete, stärka kroppsövningen och synliggöra motionsagenternas
arbete beslöt kyrkans delegation för motion och idrott år 2020 att inrätta en egen utmärkelse.
Utmärkelsen heter Årets motionsagent. Följande regler gäller när årets motionsagentpris utses:
1) Kyrkans delegation för motion och idrott tilldelar årets pris för årets motionsagent.
38

2) Priset kan tilldelas en person som färdigt agerar som motionsagent.
3) Nomineringar till priset kan göras av både individer och enheter.
Ifall någon har ett förslag till vem som borde få priset, skickas det till kyrkans delegation för
motion och idrott. Priset tillkännages årligen på Drömmarnas motionsdag, som är en slags popup dag för alla typer av rörelse och idrott där vem som helst kan delta genom att röra på sig
(idrott.fi).
Kriterierna för priset är att vinnaren har genom eget exempel gjort det möjligt att främja fysisk
aktivitet i sin egen församling eller stift.
•

Mottagaren av priset har kommunicerat om församlingarnas och kyrkans motionsarbete
i många kanaler och nätverk.

•

Mottagaren av priset har marknadsfört motionsaktiviteter och möjligheter för till
exempel församlingsmedlemmar, arbetsgemenskaper, medlemmar i deras samhälle
eller deras miljö. Anledningen kan vara en långvarig aktivitet eller en individuell
handling

som

har

visat

sig

ha

sportslig

betydelse

inom

församlingens

verksamhetsområde.
•

Mottagaren av priset har genom motion och idrott hjälpt personer som känt sig utanför

•

Mottagaren av priset har marknadsfört aktiviteterna för motionsagentplattformen genom
sina egna aktiviteter.

•

Mottagaren av utmärkelsen har varit aktiv under en längre tid i sin egen församling,
gemenskap eller rikstäckande och har främjat en holistisk kristen förståelse för
människan.

•

Mottagaren av priset har agerat som en motionsagent över branschgränserna

Kriterierna till priset av Årets motionsagent är också ett bevis på den evangelisk-lutherska
kyrkans positiva attityd till motion och idrottsutövande. För att bli vald till Årets motionsagent
krävs det en positiv inställning till idrott och att budskapet förs vidare. År 2021 blev
ungdomsarbetsledaren Jari Komulainen Årets motionsagent efter att ha långsiktigt arbetat fram
till ett samarbete mellan församlingen, staden och lokala idrottsföreningar. Han har i över 30 år
organiserat avgiftsfria grupper som frivilliga erfarenhetsledare har dragit. Kovalainen har
Under Corona pandemin har förverkligat rast verksamhet i skolor som uppmuntrat till
rörelseglädje (Evangelisk-lutherska kyrkan 2021).

39

4 Analys
Kapitlet ”1.3 Historisk översikt” tar upp olika faktorer som bidragit till att det förekommit, och
till viss del förekommer, en negativ inställning till idrott inom den kristna kyrkan. Efter att ha
analyserat texterna har jag lagt märke till att det finns ord och faktorer som dyker upp många
gånger både i den historiska översikten och i materialet. En faktor som Nykvist och Maurits
(2015: 10) tar upp i sin antologi, Kyrkan och idrotten under 2000 år: Antika, medeltida och
moderna attityder till idrott, är ett gammalt exempel på hur kyrkofäderna Tertullianus (160–
225) och Johannes Chrystomos (347–407) ansåg att problemet med idrott var dess intima
koppling till de hedniska riterna. Även kyrkohistorikern Bertil Nilsson (2015), som skrivit om
teologen och liturgikern Jean Beleths inställning till idrottsutövande, nämner att Beleth påstått
att idrottsutövande är en antik och hednisk tradition. Kyrkohistorikern Anders Jarlert (2015:
215–216) skriver också om hedendom i Maurits och Nykvists antologi (2015). Jarlert (2015)
räknar upp de tre problemområden som är kopplade till kyrkans och idrottens relation enligt
historikern Jan Lindroth. Ett av de problemområden som Lindroth nämner är arvet från antiken.
Där diskuteras vad den olympiska elden betyder och om den olympiska elden representerar rena
hedendomen. Även Malkavaara (2005) tar upp, i sitt verk, hur de tidiga kristna kritiserade
idrottsutövandet eftersom det representerade ett hedniskt levnadssätt. Malkavaara (2005: 4)
påstår att en del av de kristna inte ville ta itu med den sena antikens idrottsvärld på grund av att
den bestod av professionella gladiatorer som avsiktligt dödade slavar och såg våld mellan
människor som ett nöje.
En annan faktor till den negativa inställningen till idrott från den kristna kyrkans sida, som dyker
upp många gånger i den historiska översikten och i material, är söndagsidrottandet. Jarlert
(2015) beskriver hur Lindroth tar upp söndagshelgen som ett av de tre problemområdena
kopplade till relationen mellan kyrkan och idrotten. Lindroth menar att idrottsutövandet på
söndagar betraktats ur fyra olika synvinklar. Den första synvinkeln var att det inte fick
förekomma någon form av idrott på söndagar. Den andra synvinkeln var att idrott fick utövas,
men bara efter gudstjänsterna. Den tredje synvinkeln var att söndagsidrottandet var acceptabelt
ifall det anordnades i samband med en gudstjänst. Den fjärde synvinkeln var att idrotten inte
hade någon annan funktion än att konkurrera med gudstjänsten. Överlag fanns en inställning
hos många inom den kristna kyrkan enligt vilken kyrkan och idrotten inte gick ihop på söndagar,
eftersom söndagarna skulle ägnas åt endast gudstjänst, andakt och stillhet (Jarlert 2015: 216–
217).

40

Jarlert (2015) menar att åsikten om att tävlingar eller annan idrottsutövning inte ska förekomma
på söndagar har återkommit under en lång tid, främst från konservativt och gammalkyrkligt
håll. Granholm m.fl. (2015) skriver i artikeln ”Evangelisk-lutherska kyrkan i Finland och om
dess inställning till idrott”, i antologin Kyrkan och idrotten under 2000 år: Antika, medeltida
och moderna attityder till idrott (2015), att då den moderna idrotten kom till Finland, under
1800-talets slut, var den kristna kyrkan till en början skeptisk mot idrott. Det fanns en del präster
som ansåg att det fanns en risk om många ungdomar började idrotta. Granholm m.fl. (2015)
skriver att risken med idrottsutövande, enligt en del präster, var att det skulle innebära att många
ungdomar avlägsnar sig från kyrkan och vilodagen.
En tredje faktor till den negativa inställningen till idrott från kyrkligt håll som dyker upp på fler
än ett ställe, i materialet och forskningen, är hur idrottsutövande påverkar den kristna tron.
Maurits och Nykvist (2015) tar upp en händelse från år 1404 då den franska kardinalen Louis
de Bar (ca 1370–1430) förbjöd präster att utöva idrott. Louis de Bar ansåg att idrottsutövandet
distraherade prästerna i deras ämbetsutövande och därför var idrotten onyttig (Nykvist och
Maurits 2015: 10). Nilsson (2015) skriver också om hur teologen och liturgikern Jean Beleth
(1108–1183) ogillade att biskopar och ärkebiskopar idrottade under de fester som arrangerades
på den tiden i Frankrike. Beleth ansåg att det var av högre värde att avstå från idrottsutövandet
helt (Nilsson 2015: 81).
Malkavaara (2005) skriver, i kyrkostyrelsens verk Kirkko ja urheilu (2005), om fler eventuella
faktorer till de negativa inställningarna till motion och idrott från kristligt håll. En av orsakerna,
enligt Malkavaara (2005: 4), är att under de tidiga kristna århundradena och under hela
medeltiden präglades många kristna av likgiltighet och misstänksamhet till förhållandet mellan
den kristna kyrkan och idrotten. En anledning till det beror på att många kristna väntade ivrigt
på att Herren skulle återvända och hade därmed ingen tid för att tänka på idrott (Malkavaara
2005: 4).
Malkavaara (2005) påstår också att en del av de kristnas fördomar berodde på att judendomen,
som utgör kristendomens historiska bakgrund, inte accepterade nakenheten som förekom på
idrottsplatser (Malkavaara 2005: 4). Men kanske den viktigaste anledningen till en tveksam
inställning till idrott bland kristna, som Malkavaara (2005) tar upp, är den långvariga
uppfattningen att kroppen är underlägsnare själen och anden. En del kristna ansåg att kroppen
var själens fängelse. Dessa idéer kommer ifrån nyplatonismens tankesätt vilket var vanligt inom
filosofin under de tidiga kristna århundradena (Malkavaara 2005: 4).

41

De negativa attityderna till idrott, som tagits upp i analysen är attityder som finns kvar hos en
del av den evangelisk-lutherska kyrkans medlemmar. Men det framgår av materialet i den här
avhandlingen att det finns en betydligt positivare ton från kyrkligt håll till idrott idag. Granholm
m.fl. (2015) skriver att en del präster ansett att genom att motionera och utöva idrott hålls
ungdomarna borta från dåliga vanor, till exempel från alkohol (2015: 318–19).
Den evangelisk-lutherska kyrkan i Finland har med hjälp av olika projekt, organisationer och
evenemang aktivt försökt sprida budskapet om att idrott och motion är meningsfullt för
människor. Kyrkans delegation för idrott och motion, eller KLUNK, har som uppgift att bedöma
kyrkans roll och uppgifter inom Finlands motions- och idrottsverksamhet. Delegationen är
också aktiv och deltar i olika idrottspolitiska och idrottsetiska diskussioner. Vid behov
uppmärksammar delegationen missförhållanden som förekommer inom idrotten. Granholm
m.fl. (2015) ger som exempel på missförhållanden orealistiska prestationskrav på yngre
idrottare och användning av doping. Delegationen vill också stärka positiva attityder gentemot
motion och idrott till de som arbetar i församlingen och till församlingens förtroendevalda. De
vill betona motionens och idrottens betydelse i kyrkans arbete och de vill understöda
samhällelig rättvisa och jämlikt deltagande inom motion och idrott (Granholm m.fl. 2015: 318–
319).
Kyrkans delegation för motion och idrott lade år 2011 fram tio teser om motion och idrott. De
tio teserna riktar sig till idrottsaktiva och till de som inom församlingen vill upplysa vikten av
värdegrundsarbetet inom idrottsrörelsen (Granholm m.fl. 2015: 319–320). Alla teser har olika
korta budskap och de informerar om vilken attityd kyrkan har till motion och idrott idag.
Granholm m.fl. (2015) skriver att med dessa teser vill Finlands evangelisk-lutherska kyrka
poängtera en holistisk människosyn och meddela att församlingen kan, får och bör få in mera
motion och idrott i sina verksamheter. I avhandlingens kapitel 3 ”Material” framgår att
delegationen ger exempel på hur dessa teser kan förverkligas i praktiken.
Projektet Församling i rörelse är också ett exempel på att den evangelisk-lutherska kyrkan idag
har en positiv attityd till idrott. Projektet startade år 2014 och partnerna i projektet är
kyrkostyrelsen, Suomen Latu, Valo Ry och Suomen Icehearts. Många församlingar i Finland
tillämpar Församling i rörelse-modellen idag. Helle-Lahti (2014) skriver att målet med
Församling i rörelse är att öka vardagsmotionen hos församlingsmedlemmarna, men också hos
församlingens anställda. Församling i rörelses utgångspunkt är att i en kristen människosyn
utgör varje individ en helhet av det andliga, det psykiska och det fysiska (Helle-Lahti 2014: ).

42

Som en del av Församling i rörelse-konceptet hör det till att församlingarna ska ha en så kallad
motionsagent. Det är delegationen som utser motionsagenterna. Den som blir vald till
motionsagent ska uppmuntra sin församling att stöda och synliggöra fysisk aktivitet. Sara
Grönqvist är verksam som Borgå stifts motionsagent och berättar att hennes arbetsuppgift är att
sprida motionsglädje i församlingen och framför allt hos församlingens anställda (e-postintervju
med Sara Grönqvist).
I avhandlingens kapitel 1.3 ”Historisk översikt” nämns att den evangelisk-lutherska kyrkan
ordnade ett evenemang där idrotten kombinerades med en gudstjänst. Det var under fotbollsEM 2016 då det arrangerades en fotbollstudio i Pauluskyrkan, i Helsingfors. För att synliggöra
och framhäva samhörigheten mellan församlingen och fotbollssupportrarna, ordnades det en
fotbollsnattvard för besökarna. Det var kyrkoherden för Paulus församling, Kari Kanala, som
höll nattvarden. Kanala berättade att fotbollen och kyrkan har många liknande drag. Enligt
Kanala skapar båda känslan av gemenskap och samhörighet (kyrkpressen.fi).
Orsaken till att den evangelisk-lutherska kyrkan ordnar projekt, olika organisationer och olika
evenemang är att de vill att deras medlemmar ska ha en sund och hälsosam relation till motion
och idrottsutövande. Jämförs attityderna till idrott hos kristna från de tidiga århundradena till
idag, finns det idag en betydligt positivare attityd till idrott. Jag ska härnäst analysera vilka
orsaker som kan ha bidragit till den förändrade inställningen till idrott i den kristna kyrkan.

4.1 Förändringsfaktorer
Med hjälp av en innehållsanalys och intervjuer med ämnesexperter kan jag peka ut en del
faktorer som bidragit till den förändrade attityden till idrott hos en del medlemmar i den
evangelisk-lutherska kyrkan. I en e-postintervju med Mikko Mäkelä berättar han att en orsak
till den förändrade attityden är att människan idag ses mera som en helhet också fysiskt sett.
Tanken att människan inte är fysisk, utan att det andliga är viktigare, är inte en kristen tanke
utan en produkt av grekiska filosofer, menar Mäkelä. Vidare nämner Mäkelä några personer
som varit flitiga med att se helheten och spridit budskapet vidare. Mäkelä anger personer som
biskoparna Wille Riekkinen, John Vikström och Björn Vikström samt KFUM-rörelsen. Även
idrottsprästerna har gjort ett gott arbete för att attityden till idrott har förändrats och blivit
positivare. Mäkelä understryker också att den före detta idrottsprästen Göran Hellberg och de
nuvarande idrottsprästerna Leena Huovinen och Olli-Pekka Silverhuth varit med och bidragit

43

till att sprida en positiv attityd till motion och idrottsutövande till församlingsmedlemmarna
inom den evangelisk-lutherska kyrkan i Finland (e-postintervju med Mikko Mäkelä).
Mäkelä berättar att under hans tid som aktiv inom kyrkan har attityden till idrott alltid varit
positiv från kyrkligt håll. Det har hänt att idrottsprästerna har kritiserats periodvist från en del
utomstående. Anledningen till kritiken har varit att en del inte förstått varför den evangelisklutherska kyrkans präster fått vara inblandade i, till exempel, de olympiska spelen. Enligt
Mäkelä är detta något som idrottarna själva vill och uppskattar. Mäkelä berättar att de har haft
regelbundna möten med den olympiska kommittén om idrottsprästernas medverkan i de
olympiska spelen. Utöver detta kan Mäkelä inte komma ihåg att motion och idrottsutövande
fått några negativa konsekvenser från varken församlingens egna medlemmar eller från
utomstående. Däremot menar Mäkelä att han mött på mera entusiasm från både
församlingsmedlemmar och från utomstående än likgiltighet. Mäkelä betonar också att det är
kyrkan som betalar idrottsprästernas kostnader (e-postintervju med Mikko Mäkelä).
Överlag har det gjorts ett långsiktigt arbete, enligt Mäkelä, som har gjort idrotten till en synlig
och viktig del av mötesarbetet och förebyggandet till de utomstående. Mäkelä säger att alla
människor önskar bli sedda, och att det idag finns goda möjligheter till det genom olika motionsoch idrottsgrupper. Vidare säger Mäkelä att församlingsarbetare idag ser motion som ett tillfälle
att tjäna och möta människor. Mäkelä menar att den evangelisk-lutherska kyrkan medvetet
utrotat idén att motion och idrott endast ska finnas till för toppidrottare. Huvudsaken är, enligt
Mäkelä, att människan rör på sig. Mäkelä betonar att människan är skapad för att röra på sig (epostintervju med Mikko Mäkelä). Den finska översättningen till ”skapade för att röra på sig” är
”luotu liikkumaan”, vilket också är namnet på ett projekt som den evangelisk-lutherska kyrkan
har på gång. Målet med projektet Luotu liikkumaan är att stödja unga människors uthållighet i
vardagen, minska ensamheten och stärka både deras fysiska och psykiska välbefinnande. Med
projektet strävar man efter att tröskeln till att börja motionera skulle bli lägre med hjälp av
församlingarnas skriftskolor och ungdomsarbete (lastenjanuortenkeskus.fi).

4.2 Idrottskulturen förändras ständigt
En annan faktor till den förändrade attityden till idrott, enligt Malkavaara (2005:12) är att
utvecklingen i olika riktningar förändrar ständigt den traditionella bilden av motion och
idrottsutövande. Ökningen av människors fritid, förändringar i de ekonomiska strukturerna,
konsumenternas efterfråga i privata hushåll och i allmänhet välstånd, internationalisering och
44

av den enorma telekommunikationsutvecklingen är faktorer som lett till förändringar av den
traditionella bilden av motion och idrottsutövande.
En annan viktig förändring är idrottens expansion. Nuförtiden växer nya idrottsgrenar och nya
idrottsformer fram hela tiden. Det finns tydliga skillnader i de olika stadierna för dessa grenar,
menar Malkavaara (2005: 12). De som räknas till de prestigefyllda idrottsgrenarna i Finland är
och har varit längdskidåkning och långdistanslöpning. I dessa grenar finns det en stereotypisk
tanke att egenskaperna som krävs, för att bli en framgångsrik längdskidåkare eller
långdistanslöpare, är uthållighet och ett maskulint hjältemod. Malkavaara (2005: 12) påstår att
dessa grenar kan jämföras med ett tungt kroppsligt arbete. Att utföra tungt kroppsligt arbete är
något som ansetts tidigare känneteckna en stereotypisk finsk man. Idrotter som visat sin
konservativa maskulinitet har idag ersatts av nya typer av idrotter (Malkavaara 2005: 12).
I många nya och populära idrottsformer betonas inte slitande och seghet på samma sätt som
tidigare. De moderna idrotterna representerar en modernare och snabbare urban livsstil. Dessa
idrottsformer kännetecknas av teknisk skicklighet, hastighet och tempo påstår Malkavaara
(2005: 12). Vidare menar Malkavaara (2005: 12) att det är anmärkningsvärt att
redskapsidrottandet och lagidrottandet är för närvarande de idrotter som vinner mest popularitet
hos befolkningen, särskilt bland unga.
Nya populära grenar ger uttryck för en förändrad livsstil, skriver Malkavaara (2005: 12). För en
del kan fritidssysslor betyda mer än själva arbetet och till arbetet går man endast till för att tjäna
pengar till sina fritidssysslor är en vanlig tanke idag, menar Malkavaara (2005: 12). Ens hobbyn
anses berätta mycket om hela personen. Det är därför naturligt att det byggts upp en egen livsstil
kring de olika idrotterna, med dess särskiljande klädesplagg och olika platser att umgås på.
Även om idrotten utgör kärnan i en sådan "social idrottskultur", är det bara en del av en helhet
som består av olika tillhörande aktiviteter, skriver Malkavaara (2005: 12). I och med att
idrottskulturen förändrats kan många människor idrotta med en idrott som passar hen bäst. Idag
kan många också försörja sig med idrott och därför räknas det mera som ”riktigt” arbete, vilket
jag tror kan vara en orsak till att attityden till idrott från den evangelisk-lutherska kyrkans håll
blivit positivare.
Medieintresset för idrott är en orsak till att idrott är så populärt för så många människor
(Malkavaara 2005: 12). Vidare skriver Malkavaara (2005: 12) att alla idrottsgrenar kämpar om
popularitet och uppmärksamhet. Båda är viktiga för de flesta idrottsgrenarna. En idrottsgren,
som har många supportrar och som intresserar allmänheten presenteras på ett positivt sätt i
media. Detta betyder att en idrottsgren som är av intresse för media, och särskilt för TV, är
45

intressant för annonsörer. En idrottsgren som intresserar annonsörer är vanligtvis av intresse för
tillverkarna av produkten som annonseras och som är villiga att sponsra idrottsgrenen
(Malkavaara 2005: 12).
Modern sport är, enligt Malkavaara (2005: 13), ett fenomen som påverkar på många nivåer och
många olika riktningar i samhället. Den drabbar en betydande del av befolkningen, barn och
nästan alla ungdomar (Malkavaara 2005: 13). Idrottsorganisationerna är stora, mäktiga och
deras inverkan är synlig. Sport har expanderats till att bli betydande i interaktionen och
samarbetet internationellt. Människors intresse för idrott och motion i allmänhet gynnar också
näringslivet på många olika sätt. Den har därför stor social, politisk och ekonomisk betydelse
(Malkavaara 2005: 13). Detta kan också vara en orsak till att den kristna kyrkan vill vara en del
av modern sport idag. Många faktorer inom modern sport ses som något positivt snarare än
något negativt idag.
Mera fritid och nya idrottsplatser har ökat antalet personer som motionerar och rör på sig.
Minskandet av rörlighet och kroppsligt arbete har gjort att det i sin tur ökat ett behov av träning
och fysisk kondition. För fler och fler människor är träning ett vanligt sätt att ta hand om sin
kondition. Motion och träning är också viktigt för människans vaksamhet och det psykiska
välbefinnandet, säger Malkavaara (2005: 13). Motion har en viktig pedagogisk funktion för
individer och grupper. Det lär ut självkontroll, samarbete och den sociala kompetensen
(Malkavaara 2005: 13).
Malkavaara (2005: 13), skriver att i det lutherska synsättet har livet traditionellt delats in i det
andliga och det profana, där idrotten är en del av det profana. Samhällets roll är att hjälpa och
främja gemensamma angelägenheter och att skydda individen. Till dessa saker har människan
fått ett förnuft. Rörelsen måste också utvecklas och styras i samhället av skäl till förmån för
människan. Denna aktivitet bedöms på samma sätt av förnuftet (Malkavaara 2005: 13).
Medvetandet om mänsklig moral riskerar alltid att döljas eller förvrängas. En person har alltid
ett ansvar, men hen kan få hjälp och stöd för sina lösningar. Utifrån detta är viktigt att det finns
interaktioner och samtal mellan idrottsföreningar och kyrkorna. Även om den evangelisklutherska kyrkan inte har expertkvalifikationer inom idrottsområdet, har kyrkan rätt och en plikt
att påminna idrottsföreningar om deras etiska ansvar som pedagoger, skapare och genomförare
av värderingar, anser Malkavaara (2005: 14).

46

4.3 Kristna kyrkan vill involvera alla
Majoriteten av finländarna tillhör kyrkan, den finska evangelisk-lutherska kyrkan står för 67,5
procent av den finska befolkningen (Evangelisk-lutherska kyrkan 2021). Malkavaara (2005: 14)
menar att kyrkan har ett ansvar och plikt som sträcker sig framför allt till kyrkans egna
medlemmar. Länge har den så kallade folkkyrkoperspektivet rått i Finland, enligt vilket kyrkans
uppgifter i det finländska samhället inkluderar att känna ansvar för hela nationens liv i etiska
frågor. De etiska frågorna gäller också idrottsetiska frågor. Baserat på denna uppfattning strävar
kyrkan efter att leva ett nära, konversationsrikt liv med alla samhällsskikt (Malkavaara 2005:
14).
Den Svenska kyrkan tar hjälp av idrott inom sin verksamhet. Nykvist och Maurits (2015) skriver
att för den Svenska kyrkan handlar det fortfarande om att nå ungdomar som saknar kontakt med
kyrkan. Vidare skriver Nykvist och Maurits att föreningsidrotten har en stor plats i många barns
och ungdomars liv och därför är det en plats där kyrkan ska vara synlig (Nykvist och Maurits
2015: 328). Avhandlingen betonar att Finlands evangelisk-lutherska kyrka vill vara synlig inom
föreningsidrotten idag. En orsak till det kan bero på att många barn och ungdomar utövar någon
form av idrott idag och därför är det bra för kyrkan att vara synlig inom olika
idrottsverksamheter. Motion och idrott ses inte idag som ett hot för kyrkoverksamheten på
samma sätt som tidigare. Utan istället är det, som Malkavaara (2005) skriver, en allmän tanke
att idrott är bra för växande unga människor eftersom de då åtminstone är borta från dåliga
vanor (2005:5).
Enligt mig är det så att den evangelisk-lutherska kyrkan inte endast sprider det positiva med
motion och idrottsutövande inom församlingen utan dessutom till de som inte tillhör den
evangelisk-lutherska kyrkan. Idrott är populärt i Finland och är därför ett sätt för kyrkan att
involvera motion och idrott i verksamheten. Inte bara för att det är hälsosamt med motion utan
också för att behålla medlemmar och eventuellt få fler medlemmar. Jag tror att
idrottsorganisationer i Finland likväl har nytta av att samarbeta med den evangelisk-lutherska
kyrkan. Särskilt när det berör idrottens negativa sidor, det vill säga om idrottsetiska frågor,
orealistiska prestationskrav på idrottare och användning av doping, tror jag att kyrkan kan hjälpa
till med sin expertis.

47

4.4 Händelser och personer
Jag har också lagt märke till att det finns en del händelser som har förändrat inställningen till
idrott för en del av den evangelisk-lutherska kyrkans medlemmar. I avhandlingens kapitel 1.3
”Historisk översikt” nämns det att kyrkan i Finland drabbades av en identitetskris och sökte sin
identitet i samhället efter andra världskriget. Granholm m.fl. (2015: 317) skriver att idrotten var
något som förenade finländarna under denna tid och att idrotten utvecklades snabbt. Det var
nya idrottsgrenar som kom till och speciellt bollsporterna växte kraftigt i Finland. Granholm
m.fl. (2015: 317) anser att detta är en av orsakerna till att inställningen till idrott inom kyrkan
blev positivare. Malkavaara (2005: 16) menar att det var speciellt unga stater som sökte en
självkänsla och en identitet från idrottsliga prestationer.
Olympiska spelen år 1952 som ordnades i Helsingfors var en viktig händelse för den förändrade
inställningen till idrott från den kristna kyrkan. I och med de svåra efterkrigsförhållanden
behövde finländarna något för att samla ihop nationen, skriver Malkavaara (2005: 7).
Olympiska spelen väckte intresse på många håll i världen och uppmärksamheten riktades mot
Finland. Detta var också en möjlighet för Finland att visa upp sig för hela världen (Malkavaara
2005: 7). Finland fick också flera medaljer under de olympiska spelen, vilket säkert ledde till
mera intresse för idrott i hela Finland.
I närheten av de olympiska spelen i Helsingfors hölls det många auktoritativa tal av kyrkan för
att utveckla samarbetet mellan kyrkan och idrottsverksamheten i Finland. Många biskopar, i
Finland, betonade idrottens och den kristna uppfattningens nära anknytningspunkter som
uppfostrare för hela människan. Dessa tal presenterade självkritik mot den trångsynta moralism
som fanns inom kyrkan under denna tid. Samtidigt påminde de kyrkliga talen, idrottsmännen
om att främja rättvist spel och en hälsosam livsstil inom olika områden av fysisk träning.
Nykterhetens betydelse betonades särskilt, skriver Malkavaara (2005: 7). Malkavaara skriver
också (2005: 16) att med kommunikationsutvecklingen har framgångarna för internationell
idrott haft en viss PR -betydelse för hela landet.
En del personer har blivit så pass populära i Finland att de blivit idoler för det finska folket och
i sin tur inspirerat det finska folket. Det ansågs, enligt Malkavaara (2005), särskilt viktigt att
Finland kunde skicka ett eget lag till de olympiska spelen, även om landet inte var självständigt.
En person som varit viktig på grund av sin sportsliga framgångar var Hannes Kolehmainen,
som sades ha sprungit in Finland på världskartan år 1912. Spelen har setts ha haft en stark
politisk och internationell betydelse för Finlands självständighetssträvanden. Betydelsen av de
48

segrar som uppnåddes vid de olympiska spelen ansågs vara enorma. Efter Kolehmainen gjorde
Paavo Nurmi finsk löpidrott till ett begrepp i världen. Nurmi är fortfarande en av de mest kända
finländarna samt en av de mest kända idrottarna i världen. Han bidrog till skapandet av en
sportmakt från ett ungt självständigt land som varade fram till andra världskriget (Malkavaara
2005: 5).
I intervjuer med Mikko Mäkelä, och i de dokument han skickade till mig, dyker John Vikströms
namn upp ett fler tal gånger. John Vikström är en av de personer som spelat en stor roll för den
förändrade attityden eftersom han har bland annat haft väldigt bra kontakter, som ärkebiskop,
till exempelvis bollförbundet. Teologen och biskopen Gustav Björkstrand har skrivit en bok
som heter, Livet är ett lagspel: John Vikström som kyrklig ledare och samhällspåverkare
(2016). Boken handlar om John Vikströms liv. Björkstrand skriver i boken (2016: 133) att idrott
och motion stod Vikström nära och han strävade efter att hålla sig i god form genom olika
former av motion.
År 1972 ordnades det ett så kallat Botnialopp, som gick på skidor i Österbotten. Vikström beslöt
sig för att delta i loppet, som gick av stapeln på en söndag. Före starten hölls det vanligen en
kort andakt för deltagarna. Botnialoppets arrangörer var glada att Vikström bestämt sig för att
delta och erbjöd honom att hålla andakten. Uppgifterna att biskopen skulle delta i Botnialoppet
nådde allmänheten och sedan utbröt en häftig debatt på den lokala tidningen Vasabladet.
Debatten, på Vasabladet, handlade om lämpligheten att en biskop deltar i idrottsutövningar på
vilodagen. Vikström beslöt sig till slut för att inte delta i tävlingen eftersom han ansåg att det
inte var rätt att bränna broar på grund av en så liten sak.
Vikström ansåg själv inte att han vanhelgade vilodagen eftersom det skulle hållas en andakt före
loppet (Björkstrand 2016: 133). Efter debatten i Vasabladet skrev Vikström en längre artikel i
Vasabladet där han skrev att enligt bekännelseskrifterna är sabbaten avskaffad. Det Martin
Luther menade med att hålla vilodagen helig var att man gav rum för ”vila och vedervickelse”
samt att man fördjupade sig i Guds ord. Att ge rum för ”vila och vedervickelse” sker inte bara
genom att vila utan också genom att samla krafter, till exempel via idrottsutövande. Vikström
(2016:134) ansåg att det gick att fördjupa sig i Guds ord på söndag eftermiddag eller kväll
istället för söndag förmiddag.
När det gällde idrotten ansåg Vikström att den är en lika naturlig och självklar sak som lekar är
för barn. Människan är satt till världen för att förvalta Guds gåvor. Antingen genom att prestera
och anstränga sig eller genom att glädja sig över Guds natur (Björkstrand 2016: 134).
Botnialoppet blev ett konkret exempel på hur Vikström aktivt etablerade kontakter med
49

idrottsvärlden. Vikström bjöd in olika företrädare för idrottsföreningar i Svenskfinland till
biskopsgården för diskussioner. Han deltog också i olika tävlingar och matcher som ordnades
för att betona idrottens betydelse. Även på finskspråkigt håll började idrottsintresset
uppmärksammas och idrottstidningen ”Lakeus urheilee” gjorde en stor intervju med Vikström
som handlade bland annat om hans idrottsintresse (Björkstrand 2016: 135).
En annan person som dyker upp många gånger i min avhandling är Finlands första idrottspräst
Göran Hellberg. År 2021 dog Hellberg, Björn Vikström som är Hellbergs systerson och John
Vikströms son, skrev en nekrolog i Kyrkpressen den 6.8. 2021. Vikström (2021) skrev att
Hellberg under åren 1972–2003 fungerade som ett stöd för idrottarna vid hela tio olympiska
spel och sammanlagt i 49 internationella mästerskap i både friidrott och skidsport. Hellberg
ordnade förutom samtalsstöd också kulturupplevelser, utflykter och andakter för idrottarna. Han
hjälpte idrottarna många gånger att hinna i tid till arenorna ifall de hade missat sin transport.
Kontakterna med idrottsledarna och idrottarna ledde till vänskapsband för livet. Hellberg fick
även idrottsrörelsens uppskattning för sina insatser då han belönades vid idrottsgalan år 2018
(Kyrkpressen 2021). Den före detta gångaren och Kristdemokraternas nuvarande
partiordförande Sari Essayah berättar för Iltalehti (2011) att hon har fina minnen av
idrottsprästen Hellberg från olika mästerskap. Vidare berättar Essayah att Hellberg läste
bibelverser och att de bad tillsammans (Iltalehti 2011).
Andra personer jag lagt märke till att dyker upp i intervjuerna och i materialet och som haft ett
stort inflytande över motionens och idrottens positiva betydelse är biskopen Wille Riekkinen,
evangelisk-lutherska kyrkans före detta idrottsansvarsperson Markku Holma, de nuvarande
idrottsprästerna Leena Huovinen och Olli-Pekka Silverhuth. Även kyrkoherden Kari Kanala
och kyrkans nuvarande idrottsansvarsperson Mikko Mäkelä har haft stor inverkan på att kyrkan
behåller sin positiva attityd till idrott.

4.5 Förhoppningar inför framtiden
Det råder inget tvivel om att motion och idrottsutövande kommer att vara en del av den
evangelisk-lutherska kyrkans verksamhet också i framtiden. I avhandlingens kapitel 3
”Material” behandlar jag olika exempel på vad kyrkan gör för att få in idrott i sin verksamhet,
via till exempel KLUNK, Församling i rörelse-projektet och motionsagenter. Kyrkan vill även
utveckla sin idrottsliga verksamhet och jag frågade Mäkelä och Grönqvist om deras
förhoppningar inför framtiden.
50

Mäkelä vill synliggöra möjligheterna för motion och idrott i församlingsarbete, att varje
församling har en idrottskontaktperson (motionsagent), att det förhoppningsvis finns flera
volontärer i framtiden, att det används motion och idrottsmöjligheter för att förhindra att någon
lämnar ensam och att de får stöd för deras aktiviteter, till exempel genom ”Lasten ja Nuorten
keskus ry”, centralen för barn och unga, och att de hjälper äldre, vuxna, familjer, unga och barn
att röra sig, såsom Gud har skapat oss. Vidare menar Mäkelä att flesta finländare vet vad som
görs i församlingarna och hur deras medlemsavgifter används. De förmedlar de goda nyheterna
genom träning, inte genom att driva på utan genom att erbjuda, i samarbete och genom glädje
(e-postintervju med Mikko Mäkelä).
Grönqvist har en del förhoppningar med Församling i rörelse-projektet. En förhoppning är att
Församling i rörelses slogan blir lika känt som Skola i rörelse och att församlingens anställda
vågar med gott samvete ordna verksamhet där de rör på sig. En annan förhoppning är att
församlingens medlemmar inte skulle ha den känslan att de endast ordnar detta för att själva få
röra på sig på arbetstid. Grönqvist hoppas också att deras möteskultur förändras så att de till
exempel skulle gå ut och promenera istället för att sitta stilla när de träffas en och en (epostintervju med Sara Grönqvist).

51

5 Sammanfattning och diskussion
I avhandlingen har jag arbetat med olika typer av material som gett mig en bra helhetsbild av
hur den evangelisk-lutherska kyrkan förhåller sig till motion och idrottsutövande idag. Med
hjälp av intervjuerna har jag fått möjlighet att ställa frågor till intervjupersonerna om intressanta
ämnen och eventuella oklarheter som dykt upp i materialet, för att få mera information om
temat. Intervjupersonerna har givit mycket material och även tips till vem jag kan ställa vidare
frågor till.
Efter att jag analyserat materialet kan jag konstatera att den evangelisk-lutherska kyrkan
generellt sett är väldigt positivt inställd till motion och idrottsutövande idag. I den här
avhandlingen har jag behandlat att det också funnits, och till en viss del fortfarande finns, en
negativ attityd till idrottsutövandet hos en del i den evangelisk-lutherska kyrkan. Det finns tre
problemområden med motion och idrott för en del kristna, som återkommer enligt många
forskare. Dessa tre problemområden är att idrott ansetts vara synonymt med ett hedniskt
levnadssätt, att söndagsidrottandet ställt till det eftersom man skulle hålla vilodagen helig och
att idrottsutövandet stört gudstjänsterna och de präster eller biskopar som idrottat eftersom det
distraherat dem från deras ämbetsutövande.
Utöver dessa tre problemområden behandlar Malkavaara (2005) några fler negativa attityder till
idrott från kyrkligt håll. Dessa negativa attityder är att många kristna väntade på Herrens
återkomst och hade därmed svårt att fokusera på något annat än det. Malkavaara (2005) skriver
också om den långvariga uppfattningen om att människans kropp är svagare än själen och
anden.
De negativa attityderna till sport och idrottsutövande fanns även i Sverige. Norberg (2012)
skriver att motståndet mot idrottsrörelsen var brett i Sverige åren 1920–1930. Motståndet mot
idrottsrörelsen var, enligt Norberg (2012), fördelat på två huvudlinjer. För det första fanns en
idrottskritik som hade en tydlig koppling till olika gruppers egna intressen. Ett exempel var att
en del kyrkliga representanter ansåg att idrotten kännetecknade en överdriven kroppsdyrkan.
En del av de kyrkliga representanterna menade att den överdrivna kroppsdyrkan skedde på
bekostnad av den andliga världen. För det andra klagades det över att idrottstävlingarna
anordnades på söndagar (Norberg 2012: 69–70). Psykologiforskarna Janet Polivy och C. Peter
Herman nämner i sin artikel i Annual Review of Psychology (2002) att en överdriven
kroppsdyrkan även kan orsaka besatthet hos personer som till exempel vill förändra sin vikt,

52

vilket kan orsaka både allvarliga fysiska och psykiska problem, till exempel anorexi (Polivy
och Herman 2002: 193).
Fler av de negativa attityderna kommer från konservativt håll, men det har också alltid funnits
positiva attityder till idrott från kyrkligt håll. Granholm m.fl. (2015) skriver att det på slutet av
1800-talet fanns en del präster som ansåg att ifall ungdomar motionerade och idrottade höll de
sig borta från dåliga vanor (2015: 317). Detta är en vanlig åsikt inom den evangelisk-lutherska
kyrkan, både Granholm m.fl. (2015) och Malkavaara (2005) skriver om det i sina respektive
verk.
I avhandlingens kapitel 4 ”Analys” tar jag också upp att ärkebiskopen John Vikström nämner
en annan vanlig positiv attityd till idrott. Attityden, som Vikström nämner, handlar om att
människan har ett ansvar för att förvalta Guds gåvor, vilket innebär att ta hand om sin kropp.
Vikström anser också att ifall människan vansköter sin kropp är det lika med att missbruka den
Helige Andes tempel (Björkstrand 2016: 134).
Idag vill kyrkans delegation för motion och idrott att församlingen ska ha en positiv attityd till
idrott. Delegationen vill betona hur stor betydelse olika former av motion och idrott har för
kyrkans arbete. Vidare vill delegationen främja en samhällelig rättvisa och ett jämlikt
deltagande inom motion och idrott (Granholm m.fl. 2015: 318–319).
Kari Kanala, som är delegationens ordförande, har betonat att det finns likheter mellan idrott
och kyrkan. Enligt Kanala skapar båda känslan av gemenskap och samhörighet (kyrkpressen
2016). Malkavaara (2005) anser att kyrkan har en rätt och en plikt att påminna alla
idrottsföreningar om deras etiska ansvar som pedagog och om deras värderingar trots att de inte
har några expertkvalifikationer inom idrottsområdet. I följande stycke sammanfattas bidragande
orsaker till den förändrade attityden till idrott.
Den största orsaken, enligt Malkavaara (2005), är att motion och idrottsutövande idag ses på ett
annat sätt än tidigare. Idag är det vanligt att tänka att kroppen är något man ska ta vara på, att
kroppen är något man fått av Gud och att vi människor är skapade för att röra på oss. Malkavaara
(2005) menar att utvecklingen som sker i olika riktningar alltid förändrar den traditionella
bilden av idrott. I och med att det idag finns mera fritid och bättre resurser för en del människor
i Finland, innebär det också att synen på idrott och motion ändras. Idag finns det många nya
idrottsgrenar, och nya idrottsformer växer fram hela tiden. Vilket betyder att det finns en
idrottsgren för nästan alla.

53

Granholm m.fl. (2015) menar att inställningen till motion och idrottsutövande ändrades hos den
kristna kyrkan efter andra världskriget. Det var en omskakande tid och kyrkan sökte sin identitet
i samhället. Idrotten blev ett sammanbindande element för finländarna efter det andra
världskriget. Malkavaara (2005) skriver att även de olympiska spelen år 1952 i Helsingfors gav
mycket positivt för Finland och för den kristna kyrkan.
Det finns också enskilda personer som inverkat stort på att det skett en förändring i attityden
hos många inom den evangelisk-lutherska kyrkan. En viktig person som nämns många gånger
i min avhandling är John Vikström som fungerat som förebild för många inom den evangelisklutherska kyrkan. Andra personer som nämnts i den här avhandlingen och som arbetat för att
den evangelisk-lutherska kyrkan ska ha en positiv inställning till idrott är Markku Holma, Wille
Riekkinen, Mikko Mäkelä, Kari Kanala, Göran Hellberg, Leena Huovinen och Olli-Pekka
Silverhuth. Alla dessa personer arbetar eller har arbetat för den evangelisk-lutherska kyrkan,
men det finns också personer som inte arbetat för kyrkan som påverkat den förändrade attityden.
Till exempel har många elitidrottare som nått framgång gjort att många finländare fått idrottare
som förebilder. Ledande idrottsförebilder är till exempel de före detta friidrottarna Hannes
Kolehmainen, Paavo Nurmi, Sari Essayah och Valentin Kononen.
I kyrkostyrelsens (2019) verk, Öppna dörrar. Strategi för Evangelisk-lutherska kyrkan i
Finland fram till 2026, listas Finlands evangelisk-lutherska kyrkas riktlinjer fram till år 2026.
Riktlinjerna eftersträvar långsiktigare och enhetligare arbetssätt inom kyrkan. Öppna dörrar
(2019) menar att den strategiperiod som inletts på många sätt är avgörande för den evangelisklutherska kyrkan i Finland. Vidare står det att nästintill alla kyrkorelaterade nyckeltal visar att
det behövs en strategisk översyn. Exempel som tas upp i Öppna dörrar (2019) är antalet dop
och vigslar som sjunker snabbt, att den samlande verksamheten inte når ut till människorna som
tidigare, att medlemsantalet minskar och att en del områden i Finland har färre än hälften av
deras befolkning som tillhör den evangelisk-lutherska kyrkan. Ytterligare beskrivs att den
religiösa fostran och tron på kyrkans lära har försvagats. De inre konflikterna inom kyrkan har
förstärkts. Kyrkan har, trots allt detta, fortfarande en betydelsefull plats i både det finländska
samhället och i människornas sinne. I Öppna dörrar (2019) står det att i speciellt krissituationer,
till exempel som under en pandemi, är kyrkans betydelse förstärkt som en slags förmedlare av
hopp, trygghet och tröst (2019: 3).
Öppna dörrar (2019) tar, som nämndes i det senaste stycket, upp att den evangelisk-lutherska
kyrkans medlemsantal sjunker. Ett sätt för kyrkan att nå ut till människor kan vara via idrotten,
det vill säga via idrottsföreningar eller via olika idrottsevenemang. Det är ingen hemlighet att
54

idrott väcker ett stort medieintresse. Ett exempel är fotbolls-VM år 2018 i Ryssland, där varje
match i genomsnitt setts av 191 miljoner tittare, och finalen mellan Frankrike och Kroatien av
upptill 1,12 miljarder människor, skriver SVT:s reporter Linnea Engholm (SVT 2018). Detta
exempel visar hur populärt idrott är för många. Då är det naturligt att man inom andra
sammanhang använder sig av metoder från idrottsvärlden. Pernilla Petrelius Karlberg (2012)
skriver också att det visat sig vara framgångsrikt att ha sportjournalistikens terminologi och
dramaturgi som berättarteknik inom andra nyhetsgrenar. Petrelius Karlberg (2011) förklarar att
magasinet Veckans affärer tidigare redaktionschef använde sig av ett idrottsjournalistiskt språk
för deras egen nyhetsrapportering om näringslivet. Till exempel att skildra affärer som spel eller
tävlingar, eller att beskriva olika företag eller chefer i termer av vinnare eller förlorare. Även
inom politiken talar man om vinnare och förlorare både bland de tävlande som i detta fall är
politikerna, och bland publiken, som är de som vinner eller förlorar på olika lagförslag
(Strömbäck 2004). Med andra ord använder medierna sig gärna av effektiva metaforer från
idrottsvärlden (Petrelius Karlberg 2012: 266).
Sammanfattningsvis kan jag konstatera att det inom den evangelisk-lutherska kyrkan skett en
attitydförändring till idrott, från en negativ till en positiv attityd. Detta beror delvis på en
förändrad syn på kropp och fritid, men också på samhällsutvecklingen. Alternativ till vidare
forskning är att forska i hur kyrkan förhåller sig till integrationsprojekten de är med i. Kommer
idrott att vara en del av integrationsprojekten och kommer motion och idrottsutövande bli ännu
viktigare med tiden i samband med minskande medlemsstatistik.

55

Litteraturförteckning

Bell, Emma & Bryman, Alan (2017). Företagsekonomiska forskningsmetoder. Svensk utgåva
Liber AB
Berelson, B. (1952). Content Analysis in Communcation Research. New York: Free Press.
Björkman, Ingmar (2012). Banbrytare: När idrott kom till Finland. Ekenäs: Ekenäs tryckeri
AB.
Björkstrand, Gustav (2016) Livet är ett lagspel: John Vikström som kyrklig ledare och
samhällspåverkare. Helsingfors: Gustav Björkstrand och Fontana Media,
Denk, Thomas (2012). Komparativa analysmetoder. Lund: Studentlitteratur.
Engstrand, Magnus (2003). Fotboll och religion. Vad finns det i fotboll? En komparativ studie
av sport och religion. Stockholm: Göteborg och Proprius förlag.
Helle-Lahti, Eeva-Liisa (2014). Liikuttava seurakunta. Poikien ja Tyttöjen Keskus Kirjapaja
Helsinki
Holsti, O.R. (1969). Content Analysis for the Social Sciences and Humananities. Reading, MA:
Addison-Wesley
Hvenmark Johan red. (2012). Är idrott nyttigt? En antologi om idrott och samhällsnytta.
Norberg. R. Johan. Idrottens föränderliga samhällsnytta. SISU Idrottsböcker, Riksförbundet
och författarna
Hvenmark Johan red. (2012). Är idrott nyttigt? En antologi om idrott och samhällsnytta.
Petrelius-Karlberg, Pernilla. Kerberos. SISU Idrottsböcker, Riksförbundet och författarna
Ilmanen, Kalervo och Vehmas, Hanna (red.) 2012. Liikunnan areenat, Yhteiskuntatieteellisiä
kirjoituksia liikunnasta ja urheilusta. Jyväskylän yliopisto, liikuntakasvatuksen laitos,
Yliopistopaino Jyväskylä
56

Kabanoff, Boris; Waldersee, Robert och Cohen, Marcus (1995). Espoused Values and
Organizational Change Themes, Academy of Management Journal, 38 (4)
Malkavaara, Mikko (2005). Kirkko ja urheilu. Kirkkohallitus
Nykvist, Martin & Maurits, Alexander (2015). Kyrkan och idrotten under 2000 år: Antika,
medeltida och moderna attityder till idrott. Universus och författarna
Nykvist, Martin & Maurits, Alexander (2015). Kyrkan och idrotten under 2000 år: Antika,
medeltida och moderna attityder till idrott. Nilsson, Bertil. Kyrkliga uppfattningar om idrott
under medeltiden. Universus och författarna
Nykvist, Martin & Maurits, Alexander (2015). Kyrkan och idrotten under 2000 år: Antika,
medeltida och moderna attityder till idrott. Jarlert, Anders. Idrotten och den kyrkliga skepsisen.
Universus och författarna
Nykvist, Martin & Maurits, Alexander (2015). Kyrkan och idrotten under 2000 år: Antika,
medeltida och moderna attityder till idrott. Granholm, Janna; Lampenius, Simon; Mäkelä,
Mikko och Väänänen, Ville. Evangelisk-lutherska kyrkan i Finland och idrotten. Universus och
författarna
Polivy, Janet och Herman, C. Peter (2002) Causes of Eating Disorders. Annual Review of
Psychology Vol. 53:1
Stausberg, Michael & Engler, Steven (2011). The Routledge Handbook of Research Methods
in the Study of Religion. Routledge
Strömbäck, Jesper (2004). Den medialiserade demokratin. Om journalistikens ideal, verklighet
och makt. Stockholm: SNS Förlag

57

Elektroniska källor

Engholm, Linnea (2018). Osannolika succén – halva jordens befolkning tittade på fotbolls-VM.
<Hämtad den 10.11.2021 från: https://www.svt.se/sport/fotboll/halva-planeten-tittade-pafotbolls-vm>
Evangelisk-lutherska kyrkan i Finland (2021). Församling i rörelse. <Hämtad den 24.4.2021
från https://evl.fi/miljodiplom/miljohandbok/miljofostran/forsamling-i-rorelse>
Evangelisk-lutherska kyrkan i Finland (2021). John Vikström – priset. <Hämtad den 24.4.2021
från:

https://evl.fi/plus/seurakuntaelama/kasvatus/kirkon-liikunta-ja-urheiluyhteistyo/kirkon-

johnvikstrom-liikuttajapalkinto>
Evangelisk-lutherska kyrkan i Finland (2021). Kyrkans delegation för idrott- och motion.
<Hämtad den 24.4.2021 från: https://evl.fi/plus/seurakuntaelama/kasvatus/kirkon-liikunta-jaurheiluyhteistyo/kirkonliikunta-ja-urheiluneuvottelukunta>
Evangelisk-lutherska kyrkan i Finland (2021). Statistik. <Hämtad den 19.2.2022 från:
https://evl.fi/fakta-om-kyrkan/statistik>
Finlandssvenska idrott (2021). Drömmarnas motionsdag. <Hämtad den 13.12 från:
https://idrott.fi/motion/drommarnasmotionsdag-10-5-2021/>
Iltalehti (2011). Sari Essayah – oikea nainen väärässä puolueessa. <Hämtad den 12.1.2022
från https://www.iltalehti.fi/presidentinvaalit/a/2011120914918102>
Karleby Svenska Församling. Medlemsstatistik, (2020). <Hämtad den 12.1.2022 från:
https://www.karlebysvenskaforsamling.fi/beslutsfattande/medlemsstatistik>
Kyrkans forskningscentrals publikationer/135 (2021). Religion till vardags och fest:
Evangelisk-lutherska kyrkan i Finland 2016–2019. Vasa: Grano Oy
Kyrkostyrelsen (2014). Kyrkan i ett mångkulturellt samhälle: framtidsredogörelse för
Evangelisk-lutherska kyrkan i Finland. Helsingfors: Unigrafia
58

Kyrkostyrelsen (2019). Öppna dörrar. Strategi för Evangelisk-lutherska kyrkan i Finland fram
till 2026. Kyrkostyrelsen
Kyrkpressen (2016). <Hämtad den 4.9.2021 från https://www.kyrkpressen.fi/nyheter/56217fotboll-sanker-troskeln-tillkyrkan.html>
Nationalencyklopedin

(2021).

Idrott.

<Hämtad

den

4.9.2021

från:

https://www.ne.se/uppslagsverk/encyklopedi/l%C3%A5ng/idrott>
Nationalencyklopedin (2021). Motionsidrott. <Hämtad den 4.9.2021 från https://wwwnese.ezproxy.vasa.abo.fi/uppslagsverk/encyklopedi/l%C3%A5ng/motion>
Rathgeber,

Satu

(2021).

Luotu

liikumaan.

<Hämtad

den

13.1.2022

från:

https://www.lastenjanuortenkeskus.fi/luotuliikkumaan>
Vikström, Björn (2021). Han var Finlands första idrottspräst. <Hämtad den 2.2.2022 från:
https://www.kyrkpressen.fi/nyheter/59727-han-var-finland-forsta-idrottsprast.html>

59

Bilaga 1
E-postintervju med Mikko Mäkelä

-

Kuinka KLUNK sai alkunsa? Oliko kirkossa tuolloin paljon erimielisyyksiä
liikunnan suhteen, ja näin ollen tarvetta perustaa organisaatio, joka tarkastaisi
kirkon asennetta liikuntaa ja urheilua kohtaan sekä kirkon roolia näissä?

Kirkolliskokouksen varapuheenjohtaja Timo Sahilla on ollut tässä rooli. Taustalla ei tietääkseni
ole

ollut

erimielisyyksiä,

vaan

mahdollisuus

nähdä

liikunnan

ja

urheilun

rooli

merkityksellisempänä. John Vikströmin aloittama työ mm. palloliiton kanssa erinomaisena
pohjana. Timon sähköposti on timo.sahi@helsinki.fi jos haluat lisätietoja

-

Mitkä ovat mielestänne suurimmat syyt siihen, että kirkon asenne urheiluun on
muuttunut? Kuinka se on muuttunut sinä aikana, kun olet itse työskennellyt
kirkossa?

Ihminen nähdään enemmän kokonaisvaltaisena, myös fyysisenä. Ajatus että ihminen ei ole niin
fyysinen, vaan että henkinen on tärkeämpää, ei ole kristillinen vaan kreikkalaisten filosofien
tuotosta. Myös piispa olleet ahkeria näkemään kokoanisvaltaisuuden, Wille Riekkinen
(NMKY; kolmioperiaate, henkinen, hengellinen, fyysinen), Vikströmit. Kisapapit tehneet omaa
työtään; Göran Hellbergistä lähtien ja nyt Leena Huovinen ja para puolella Olli-Pekka
Silverhuth. Minun aikana suhtautuminen on ollut myönteistä, pitkäjänteisellä työllä olemme
tehneet sitä näkyväksi ja tärkeäksi osaksi kohtaamistyötä ja ulkopuolisuuden ehkäisyä. Jokainen
kaipaa tulla nähdyksi ja kuulluksi, liikunta- ja urheiluryhmissä siinä on hyvä mahdollisuus.

-

Katsooko kirkko kaikkia urheilulajeja tasavertaisesti? Mitä kirkko ajattelee
esimerkiksi taistelulajeista tai joogasta? Entä e-urheilu, jolla oikeastaan ei ole
mitään tekemistä liikkumisen kanssa?

Kirkon/kristillisen järjestöjen kautta tullut lajeja Suomeen koripallo ja lentopallo NMKY,
sählytoiminta vahvasti alkoi seurakunnissa yms.
Liikkuva seurakunta kummi ja John Vikström Kirkon liikuttajapalkinnon 2020 saanut Aira
Samulin sanoo, että ihminen on tanssiessaan kaunis. Ajattelen, että ihminen on liikkuessaan
60

kaunis. Emme tee syntilistaa lajeista tms. Intialaisuutta ja joogaa paljon tutkinut
Piispankokouksen pitkäaikainen pääsihteeri Jyri Komulainen on aktiivinen joogakommentoija.
Hänen näkymyksensä mukaan kun kristitty joogaa, se on kristillistä joogaa. Piispoista Mari
Leppänen on suorittanut Hiljaisuuden jooga ohjaajan tutkinnon. Suhde on myönteinen. Emme
lähde tekemään tästä numeroa, vaan kunnioitamme ihmisten oikeutta liikkua. Meidät on luotu
liikkumaan.

-

Onko Liikkuva seurakunta yhtä suosittu/kehittynyt suomenruotsalaisissa
seurakunnissa? Luin, että Liikkuva seurakunta on vasta lähtöruudussa
suomenruotsalaisissa seurakunnissa. Mistä tämä mielestäsi johtuu?

Liikkuva seurakunta alkoi OKM:n tukemana hankkeena 2014–2016. Eeva-Liisa Helle-Lahden
Liikuttava seurakunta kirjassa mainitaan, että idean isä oli allekirjoittanut. Hanketta lähdettiin
toteuttamaan Suomen NMKY:n urheiluliiton, Valo ry (Olympiakomitea), Suomen Latu ja
Suomen Icehearts kanssa. Alusta asti logot tehtiin myös ruotsiksi Församlin i rörelse, OKM
rahoituksella saatiin myös teltta omilla logoilla. Simon Lampenius KCSA:sta oli mukana ja
huppareitakin teetettiin ja Ungdoms kyrkodagareilla teema oli esillä. Staffet karnelvaleissa
Församling i rörelse oli esillä.
Siinä vaiheessa, kun Nuori Kirkko ry kanssa alettiin valmistella Liikunta-agentti malli, niin
koska ko. järjestö ei ole ruotsinkielinen, niin ruotsinkieliset seurakunnat eivät olleet yhtä
näkyvästi mukana. Tämäkin sittemmin korjaantunut, nyt on jo toistakymmentä Motion agent’ia.
Sara tietää tästä paremmin.

-

On niin hienoa, että kirkko suhtautuu nykyään hyvin myönteisesti urheiluun.
Mutta oletko kohdannut kielteisiä mielipiteitä siitä, että kirkko suhtautuu näin
positiivisesti liikuntaan ja urheiluun? Ja ilmeneekö seurakunnassa yhä kielteistä
suhtautumista urheiluun?

En ole kohdannut kielteistä suhtautumista. Tämä yhdistää myös liberaaleja ja konservatiiveja.
Liikunnan avulla nähdään mahdollisuus palvella ja kohdata. Olemme määrätietoisesti kitkeneet
ajatusta, että liikunta/urheilu olisi vain huippu-urheilua tai maratoneja. Kehopositiivisuus on
tärkeä ja omaehtoinen liikkuminen. Työntekijälle on hyvä alku kiertää kerran päivässä
seurakuntakeskus, nousta seisomaan kesken kokouksien tms.

61

-

Voiko

kirkko

saada

kielteisiä

seurauksia

osallistumisesta

erilaisiin

urheiluliikkeisiin, liikuntahankkeisiin, urheilutapahtumiin tai vastaaviin?
Kisapappeja on aika ajoin arvosteltu, miksi esim. olympialaisissa on ev.lut kirkon pappeja
mukana. Urheilijat itse arvostavat ja toivovat tätä ja Olympiakomitean kanssa meillä on
säännölliset palaverit. Maksamme myös kisapappien kulut. Muuten en muista kielteistä,
enemmän innostumista.

-

Opiskelen opettajaksi ja siksi olen erityisen kiinnostunut koululiikunnasta.
Ottaako KLUNK kantaa koululiikuntaan ja sen opetussuunnitelmaan? Onko
kirkko

myötävaikuttanut

koululiikunnan

tekemiseen

hauskemmaksi,

tasavertaisemmaksi ja eettisemmäksi kaikille oppilaille (KLUNKin teesi 10)? Vai
saavutetaanko tämä muilla tavoilla, esim. seurakuntien urheiluryhmien kautta?
Teemme hyvää yhteistyötä Liikkuva koulu toimintaohjelman kanssa. Liikkuva seurakunta oli
sen jälkeen toinen ”Liikkuva” perheeseen kuuluva toimintamalli. Nyt on tullut Liikkuva
aikuinen, perhe yms.
Liikunta lisää oppimista, vähentää järjestyshäiriöitä ja lisää yhteisöllisyyttä. Haluamme olla
tukemassa ihmisten hyvinvointia ja liike on hyvä huomioida kaikessa koulutuksessa. Kun
Kirkon 10 teesiä liikunnasta on esitelty esim. liikuntaluokille, niin tavoitteellisesti urheilevat
nuoret ovat kiitelleet ”tavoittele voittoa- iloitse onnistumisesta” teesistä.

-

Mitä toivot KLUNKin tekevän ja saavuttavan tulevaisuudessa?

Haluaisin, että teemme entistä enemmän näkyväksi liikunnan ja urheilun mahdollisuudet
seurakuntatyössä, jokaisessa seurakunnassa on liikuntayhteyshenkilö (liikunta-agentti, jatkossa
toivottavasti myös enemmän vapaaehtoisia seurakuntalaisia, käytämme liikunnan ja urheilun
mahdollisuuksia

ulkopuolisuuden

ehkäisyyn,

Että

#kukaaneijääyksin,

paikkamme

valtakunnallisena toimijana osana Liikkuva -perhettä vahvistetaan ja saamme esim. Lasten ja
Nuorten keskus ry kautta tukea toimintaan. Edesautamme, että ikäihmiset, aikuiset, perheet,
nuoret ja lapset saavat liikkua, kuten Luoja on meidät luonut.

62

Suurin osa suomalaisista tietää mitä seurakunnissa tehdään ja miten heidän jäsenmaksunsa
käytetään. Välitämme liikunnan ja urheilun kautta ilosanomaa, ei tyrkyttämällä vaan
tarjoamalla, yhteistyössä ja ilon kautta.

63

Bilaga 2
E-postintervju med Sara Grönqvist

-

Församling i rörelse fortfarande är i startgroparna i Svenskfinland. Vad tror du
det beror på?

Att församling i rörelse ”ännu” är i startgroparna handlar om resurser i Borgå Stift. Många Ev
luth församlingar har verksamhet som passar under denna slogan men det har inte funnits tid
och kraft att marknadsföra slogan på finlandssvenska på samma sätt som på finska. För att
marknadsföring skall lyckas så måste man hitta personer som ärligt är villiga att föra fram ämnet
och startar upp detta. Marknadsföring och att lyfta fram en ny sak inom Ev luth kyrkan kräver
långsiktigt arbetet och uthållighet.

-

Vad ingår i din arbetsuppgift som motionsagent? Kan du ge exempel på hur ni
försöker väcka liv sloganen och sporra församlingar till att ordna fysisk
verksamhet?

Att sprida motionsglädje i församlingarna och framför allt motivera anställda. Påminna
människor att rörelse är bra för oss. När vi går så händer det saker i kroppen, själen och tanken.
Jag har ännu ganska liten kunskap kring kroppens teologi men jag ser en möjlighet att
kombinera själavård och rörelse.
Som motionsagent på kyrkostryelsen så är min uppgift att sprida ut budskapet till församlingar
och motivera dem att använda sig att uttrycket. Jag vill att begreppet församling i rörelse skall
vara lika känt som skola i rörelse. Ingenting märkvärdigt utan en slogan som finns i vår vardag
och som sporrar oss att ha lågtröskelverksamhet kring rörelse i församlingarna.
Vi behöver stöda, uppmuntra och peppa varandra för att utvecklas. Jag har också möjligheten
att vara en länk mellan den svenska och den finska sidan i och med att jag jobbar på
kyrkostyrelsen.
Jag har lockat församlingar att använda sloganen och utse motionsagenter i församlingen. Detta
genom att personligen ta kontakt, samlas till möte, skapa hemsidor, berätta om församling i
rörelse i de miljöer där jag rör mig. Arbetet måste byggas upp från grunden på svenska sidan
med vissa undantag som stafettkarnevalen. Ett jättebra samarbete har vi redan genom
64

stafettkarnevalen och närvaron där. Mitt mål är också att hitta fler samarbetspartners och på så
sätt underlätta församlingarna att skapa kontakter till deras olika organisationer.

-

Har du mött en positiv eller negativ attityd till projektet från församlingen?

Jag har mött positivitet. Vi startade projektet på svenska och snart har vi 20 motionsagenter runt
omkring Svenskfinland. Som jag skrev tidigare så har församlingarna verksamhet som passar
suveränt under slogan församling i rörelse. Detta gjorde att första steget att nå ut inte var så
svårt. Många pilgrimsvandrar, vissa cyklar, andra tränar styrkelyft tillsammans, vissa har
kroppvård, olika evenemang kring rörelse för familjer osv.

-

Hur hoppas du att Svenskfinlands Församling i rörelse utvecklas inom de närmaste
åren?

Att sloganen blir lika känt som skola i rörelse och att anställda vågar med gott samvete ordna
verksamhet där vi rör på oss. Att vi inte skulle ha den känslan att vi ordnar detta bara för att
själva få röra på oss på arbetstid. Jag hoppas också att vår möteskultur förändras så att vi t.ex.
går ut och gå istället för att sitta stilla när vi träffas en och en. Jag tror själv att själavården kan
utvecklas i denna riktning, där vi inte enbart lyssnar till ord utan ser kroppen också.

65

Bilaga 3
E-postintervju med Timo Sahi

-

Kuinka KLUNK sai alkunsa? Oliko kirkossa tuolloin paljon erimielisyyksiä
liikunnan suhteen, ja näin ollen tarvetta perustaa organisaatio, joka tarkastaisi
kirkon asennetta liikuntaa ja urheilua kohtaan sekä kirkon roolia näissä?

Asia alkoi siten, että vuonna 2007 keskustelin pastori Markku Holman kanssa SLU:ssa (Suomen
Liikunta ja Urheilu) pidetyn tilaisuuden tauolla siitä, että olisi hyvä, jos kirkolla olisi joku
virallinen elin, joka liikunta-asioissa toimisi asiantuntijaelimenä, ottaisi kantaa ja ehkä edustaisi
kirkkohallitusta urheilun ja liikunnan piirissä. Itse olin tuolloin Suomen Kuntoliikuntaliiton
puheenjohtaja ja olin vähän aiemmin ollut SLU:n hallituksessa. Markku Holma, jonka olin
tavannut

aiemminkin,

oli

kirkkohallituksessa/

kirkon

kasvatusasiain

keskuksessa

koulutusasiainsihteeri ja hoiti muun työn ohella urheilu- ja liikunta-asioita ja kävi ajoittain
SLU:ssa asiaan liittyvissä tilaisuuksissa. Hän innostui heti asiasta ja lupasi viedä ideaa
eteenpäin. Näin tapahtuikin.
Markku Holma otti asian esille kirkkohallituksessa, jossa asiaan suhtauduttiin myönteisesti.
Perustettavan kirkon liikunta- ja urheiluneuvottelukunnan ensimmäinen epävirallinen kokous
pidettiin 13.2.2008. Neuvottelukunnan puheenjohtajaksi oli lupautunut piispa Wille Riekkinen.
Kirkkohallitus perusti neuvottelukunnan, jonka toimikausi alkoi virallisesti kesäkuusta 2008
alkaen. Markku Holma kirjoitti asiasta kirkon kasvatusasiain lehdessä. Neuvottelukunnan
jäseneksi saatiin merkittäviä urheilun ja liikunnan piirissä toimivia henkilöitä ja seurakuntien
edustajia. Neuvottelukunta kokoontui yleensä 3 kertaa vuodessa. Merkittävä saavutus oli
neuvottelukunnan laatimat Kirkon kymmenen teesiä liikunnasta ja urheilusta.

66

Bilaga 4
Tio teserna

1. OLET IHMINEN – OLET ARVOKAS
Jumala on luonut jokaisen ihmisen omaksi
kuvakseen. Ihminen on arvokas
ihmisyytensä vuoksi. Ketään ei saa mitata
hänen ominaisuuksiensa tai taitojensa
mukaan.
Elämme kilpailukeskeisessä yhteiskunnassa,
jossa suorituksista tulee helposti ihmisen
mittari. Jumalan edessä olemme kaikki
samanarvoisia.
Me emme pelastu tekojemme,
suoritustemme emmekä voittojemme
tähden, vaan yksin armosta.

2. HUOLEHDI LIIKUNNASTA JA TERVEYDESTÄ –
HOIDAT JUMALAN HYVIÄ LUOMISLAHJOJA
Henkinen, hengellinen, fyysinen sekä
sosiaalinen tasapaino vaikuttaa ihmisen

eheään hyvinvointiin.
Joudumme elämässä usein valintojen
eteen.
Jos laiminlyömme terveytemme
hoitamisen, se heijastuu elämämme
muilla osa-alueilla.

67

3. TUE LAPSEN JA NUOREN KASVUA HENKISESTI,
HENGELLISESTI,
FYYSISESTI JA SOSIAALISESTI
Lapsen ja nuoren kasvun tukeminen
vaikuttaa merkittävästi hänen
tulevaisuuteensa.
Lapsella ja nuorella on luontainen tarve

toimia yhdessä, liikkua, ajatella ja miettiä
elämän perimmäisiä kysymyksiä.
Kasvattajien tulee tukea tätä
kokonaisvaltaista kasvuprosessia.
Liikunta ja urheilu ovat henkisten ja
hengellisten harjoitusten ohella luontevia
kasvun välineitä.
Niiden avulla lapsi ja nuori kehittyy fyysisesti
ja sosiaalisesti. Hän oppii tuntemaan ja
kuuntelemaan omaa kehoaan sekä
ilmaisemaan itseään.

4. OLET MALLINA LAPSILLE JA NUORILLE –
KANNA KASVATUSVASTUUSI!
Urheilijat ja valmentajat ovat
Nuorten esikuvia.
Heidän tekemisiään seurataan ja
sanomaansa kuunnellaan tarkasti.
Heidän kielenkäyttönsä ja
elämäntapansa luovat mallin tytöille ja
pojille.
Liikunnan ja urheilun parissa toimivien
ihmisten tulee omilla teoillaan,
käyttäytymisellään ja viestinnällään
tukea eettisesti kestävää
kasvatusmallia ja tuntea oma

kasvatusvastuunsa.

68

5. TUNNISTA OIKEA JA VÄÄRÄ
Liikunta ja urheilu eivät ole muusta
elämästä irrallaan olevia asioita.
Urheilussakin kohdataan kysymykset
oikeasta ja väärästä.
Yhteiset säännöt määrittelevät toimintaa,
jonka tulee kaikissa tilanteissa olla reilua ja
Ottaa huomioon toiset ihmiset.
Rikkomuksiin on puututtava, mutta
anteeksianto kuuluu myös urheiluun.

6. HYVÄKSY EPÄONNISTUMINEN –
OSOITA ARVOSTUSTA MYÖS
KATSOMOSSA
Epäonnistumiset ja tappiot kuuluvat
urheiluun.
Ne on hyväksyttävä myös
urheilukatsomossa ja kentän laidalla.
Urheilu on ihmistenvälistä
kanssakäymistä.
Vastustajaa tulee arvostaa ja
kunnioittaa kaikissa tilanteissa.
Urheilussa koetut pettymykset
valmistavat kohtaamaan myös elämän
muita epäonnistumisia.

69

7. TAVOITTELE VOITTOA –
ILOITSE MENESTYKSESTÄ
Kilpailutilanne antaa mahdollisuuden
testata omia fyysisiä ja henkisiä kykyjä.
Menestymisen tavoitteet jokainen
asettaa henkilökohtaisesti kuntonsa
mukaan.

Menestyminen ei saa tapahtua muiden
kustannuksella tai kielletyillä
menetelmillä.
Menestyksestä saa iloita ja kiittää.

8. OPI TOISEN IHMISEN
KUNNIOITTAMISTA LIIKUNNAN
KAUTTA
Liikunta ja urheilu auttavat meitä
ymmärtämään toisiamme.
Niiden parissa kulttuurit voivat kohdata.

Liikunta ja urheilu vähentävät
ennakkoluuloja, torjuvat rasismia, tukevat
maahanmuuttajien kotoutumista ja edistävät
suvaitsevaisuutta.

70

9. ILOITSE LIIKUNNASTA –
NAUTI YHDESSÄOLOSTA
Jumalan luoma ihminen on leikkivä
ihminen, joka tarvitsee yhteyttä toiseen
ihmiseen. Tätä ihmisen perusominaisuutta
tulee tukea liikunnassa.
Ankarakin kilpailu on pohjimmiltaan leikkiä,
vaikka se huipulla vaatii uhrauksia.
Parhaimmillaan liikunta tuo iloa ja
yhteenkuuluvuutta elämään.

10. LIIKUNTA ON JOKAISEN
OIKEUS
Jokaisella ihmisellä tulee olla oikeus
liikuntaan.
Sosiaaliset, taloudelliset, terveydelliset,
Ikään liittyvät tai muut syyt eivät saa estää
tätä oikeutta.
Yhteiskunnan tulee huolehtia siitä, että
erityisesti kaikkein heikoimmassa
taloudellisessa asemassa olevat lapset ja
nuoret sekä liikuntarajoitteiset pääsevät
Harrastamaan liikuntaa.

SUOMEN EV.LUT. KIRKKO

71

