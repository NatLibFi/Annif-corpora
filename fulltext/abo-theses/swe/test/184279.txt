Rebecca von Flittner

DIGITAL MARKNADSFÖRING RIKTAD TILL MINDERÅRIGA
Hur skyddas barn och unga mot olämplig marknadsföring i den digitala miljön?

Pro gradu-avhandling i privaträtt
Handledare: Joachim Enkvist
Fakulteten för samhällsvetenskaper och ekonomi
Åbo Akademi
Åbo 2022

ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Abstrakt för avhandling pro gradu
Ämne: Privaträtt
Författare: Rebecca von Flittner
Arbetets titel: Digital marknadsföring riktad till minderåriga – Hur skyddas barn och
unga mot olämplig marknadsföring i den digitala miljön?
Handledare: Joachim Enkvist
Abstrakt:
Barn och unga tillbringar alltmer tid i den digitala miljön, där de ständigt blir utsatta
för marknadsföring och marknadskommunikation i olika former. Problematiskt är att
en stor del av dylikt kommersiellt innehåll inte i första hand är riktat till dem, men som
på grund av digitala miljöns tekniska natur ändå lätt når dem. På internet och digitala
medier är alltså risken för att minderåriga exponeras för olämplig marknadsföring större
än vanligt. Eftersom minderåriga är mera mottagliga för marknadsföringens effekter på
grund av sin godtrogenhet och bristande erfarenhet, erbjuder dagens rättshandlingar
minderåriga ett särskilt skydd. Men hur tas digitaliseringen och uppkomsten av nya
marknadsföringstekniker i hänsyn i de gällande rättshandlingarna?
Avsikten med denna avhandling har varit att genom den rättsdogmatiska metoden
utreda hur digital marknadsföring riktad till minderåriga egentligen regleras och om
regleringen är tillräcklig. De centrala lagrum som har granskats är KSL 2 kap. 2 § och
3 §, artikel 18 och kapitel C i ICC:s regler för reklam och marknadskommunikation
samt vissa relevanta bestämmelser i lagen om tjänster inom elektronisk
kommunikation. Även KSL:s förarbete samt konsumentombudsmannens riktlinjer om
minderåriga, marknadsföring och inköp utgjort centrala rättskällor för avhandlingen.
Efter att ha granskat och tolkat bland annat dessa lagrum, tillsammans med relevant
rättspraxis, ger avhandlingen en omfattande överblick över regleringens nuläge och har
dessutom identifierat ett antal problemområden.
Resultaten visar att regleringen långt nog är tillräcklig, eftersom den består främst av
generalklausuler och är dessutom teknikneutral, vilket innebär att reglerna kan
tillämpas på alla former av marknadsföring. Problematiken ligger snarare i det att
konsumenter och näringsidkare inte nödvändigtvis alltid vet hur bestämmelserna i
praktiken ska tillämpas på nya digitala marknadsföringsmetoder. Ett annat
problemområde är övervakningen av att reglerna efterföljs i den digitala miljön, vilket
är en utmaning i sig. Men fastän regleringen och övervakningen vore fungerande, är
det största problemet ändå det att i den digitala miljön kan man aldrig vara säker om
vem som mottar information på skärmens andra sida. För att minderåriga ska kunna
åtnjuta ett fullständigt skydd mot olämplig digital marknadsföring, vore det viktigt att
bland annat åldersgränser som finns på olika digitala plattformar faktiskt efterföljs samt
att även se till att också föräldrarna är medvetna om de risker som kan förknippas med
olämplig digital marknadsföring som riktas till eller når deras barn.
Nyckelord: marknadsföring, digital marknadsföring, marknadsföringsrätt, minderåriga,
barn, konsumentskydd
Datum: 23.2.2022

Sidoantal: 85

I

INNEHÅLLSFÖRTECKNING
FÖRKORTNINGAR ................................................................................................................. IV
1

2

INLEDNING ........................................................................................................................ 1
1.1

Introduktion till ämnet ................................................................................................. 1

1.2

Syfte och avgränsning .................................................................................................. 3

1.3

Metod och material ...................................................................................................... 4

1.4

Disposition ................................................................................................................... 5

ALLMÄNT OM MARKNADSFÖRING OCH MINDERÅRIGA ................................. 7
2.1

Marknadsföringsbegreppet........................................................................................... 7

2.1.1

Olika marknadsföringskanaler och metoder ........................................................... 8

2.1.2

Betydelsen av digital marknadsföring ................................................................... 12

2.2

Minderåriga – En konsumentgrupp i behov av särskilt skydd ................................... 13

2.2.1

Definiering av åldersgrupper ................................................................................ 14

2.2.2

Rätten att ingå avtal............................................................................................... 16

2.2.3

Minderåriga i den kommersiella digitala miljön ................................................... 17

3 REGLERINGEN AV DIGITAL MARKNADSFÖRING RIKTAD TILL
MINDERÅRIGA I EU OCH FINLAND ................................................................................. 20

4

3.1

Direktiv 2005/29/EG om otillbörliga affärsmetoder .................................................. 21

3.2

Konsumentskyddslagen ............................................................................................. 22

3.2.1

Förbud mot marknadsföring som strider mot god sed (2:2 §) .............................. 23

3.2.2

Förbud mot otillbörliga förfaranden (2:3 §) ......................................................... 25

3.2.3

Sambandet mellan 2:2 § och 2:3 § ........................................................................ 28

3.3

Konsumentombudsmannens riktlinjer ....................................................................... 29

3.4

Lagen om tjänster inom elektronisk kommunikation ................................................ 33

3.5

Övervaknings- och påföljdssystemet ......................................................................... 36

SJÄLVREGLERANDE NORMER PÅ RÄTTSOMRÅDET ....................................... 40
4.1

Betydelsen av självreglering ...................................................................................... 40

4.2

ICC:s regler för reklam och marknadskommunikation .............................................. 41

4.2.1

Grundregler för marknadskommunikation riktad till barn eller ungdomar .......... 42

4.2.2

Digital marknadskommunikation riktad till barn eller ungdomar ........................ 44

4.2.3

Reklametiska rådet................................................................................................. 46

II

5 RÄTTSPRAXIS – DIGITAL MARKNADSFÖRING RIKTAD TILL BARN OCH
UNGA I PRAKTIKEN.............................................................................................................. 47
5.1

Marknadsföringens identifierbarhet ........................................................................... 48

5.1.1

Kommersiella samarbeten på sociala medier........................................................ 49

5.1.2

Internet- och mobilspel .......................................................................................... 51

5.2
Marknadsföring av produkter med åldersgräns eller användning av dylika produkter i
marknadsföringen .................................................................................................................... 52
5.2.1

Rusmedel ................................................................................................................ 53

5.2.2

Penningspel............................................................................................................ 55

5.2.3

Skönhetsingrepp ..................................................................................................... 56

5.3
Övrig marknadsföring som kan ha skadlig effekt på minderårigas balanserade
utveckling ................................................................................................................................ 57
5.3.1

Uppmuntrande till farligt beteende ....................................................................... 58

5.3.2

Sexuella inslag ....................................................................................................... 59

5.3.3

Olämpligt språkbruk .............................................................................................. 61

5.4
6

Elektronisk direktmarknadsföring till minderåriga .................................................... 62

ANALYS OCH DISKUSSION ......................................................................................... 65
6.1

Innebörden av ”marknadsföring riktad till minderåriga” i den digitala miljön ......... 65

6.2
Tolkning av reglerna – När anses digital marknadsföring riktad till minderåriga vara
olämplig? ................................................................................................................................. 68
6.3
Den nuvarande regleringen – Erbjuder regelverket ett tillräckligt skydd för
minderåriga i den digitala miljön? ........................................................................................... 72
6.4
7

Problemområden ........................................................................................................ 77

SAMMANFATTNING OCH SLUTSATSER ................................................................ 82

KÄLLOR .................................................................................................................................... 86

III

FÖRKORTNINGAR
EU

Europeiska unionen

FN

Förenta nationerna

HD

Högsta domstolen

ICC

International Chamber of Commerce (Internationella
Handelskammaren)

ICPEN

International Consumer Protection and Enforcement Network

JFT

Tidskrift utgiven av Juridiska Föreningen i Finland

KKV

Konkurrens- och konsumentverket

KO

Konsumentombudsman

KSL

Konsumentskyddslagen (38/1978)

KUV

Kuluttajavirasto (Konsumentverket)

MD

Marknadsdomstolen

MEN

Mainonnan eettinen neuvosto (Reklametiska rådet)

OtillbFörfL

Lag om otillbörligt förfarande i näringsverksamhet (1061/1978)

RP

Regeringsproposition

”Svarta listan”

Lista över affärsmetoder som enligt direktiv 2005/20/EG under
alla omständigheter är förbjudna

WHO

World Health Organization

IV

1 INLEDNING
1.1 Introduktion till ämnet
I dag lever vi i ett konsumtionssamhälle, där konsumenter ständigt påverkas av
kommersiella budskap och fattar kommersiella beslut dagligen. Dagens konsumenter
erbjuds stora mängder av olika sorters produkter och tjänster, vilka dessutom varierar
sinsemellan med tanke på pris, kvalitet och egenskaper.1 Företag strävar efter att driva
konsumenterna till att välja just deras nyttigheter, vilket innebär att företag marknadsför
sina produkter och tjänster så effektivt som möjligt. Syftet med marknadsföringen är dock
inte enbart att få konsumenter att fatta ett köpbeslut, utan företagen strävar även efter att
bli ihågkomna bland konsumenterna. Detta kan ofta leda till att marknadsförare använder
sig av rätt så kraftiga metoder i sin marknadskommunikation gentemot konsumenterna.
I barnfamiljer är det vanligt att barnen styr familjens konsumtionsvanor.2 Det kan till
exempel handla om vad som köps i matbutiken eller hurdana aktiviteter som familjen gör
på fritiden. År 2019 fanns det 558 302 barnfamiljer i Finland. Detta innebär att ungefär
38 procent av landets befolkning tillhör barnfamiljer, det vill säga familjer som har minst
ett barn under 18 år.3 Eftersom minderåriga har en central roll i familjens
konsumtionsbeteende, strävar även företag efter att väcka minderårigas intresse i
marknadsföringen.

Detta

kan

innebära

att

företag

använder

sig

av

olika

marknadsföringsmetoder som speciellt tilltalar barn eller unga. Med tanke på den statistik
som just presenterats, är det en betydlig del av befolkningen som kan påverkas direkt eller
indirekt av marknadsföring som når de minderåriga i familjen. Naturligtvis utgör barn
och

unga

även

egna

konsumentgrupper,

med

särskilda

intressen

och

konsumtionsbeteenden. Redan vid 4-årsåldern börjar barn gradvis utvecklas till
konsumenter och från och med 8-årsåldern börjar barn oftast fatta sina första fullständigt
självständiga köpbeslut.4
I

dag

lever

vi

även

i

ett

digitalt

samhälle,

där

marknadsföring

och

marknadskommunikation har fått nya former och digitaliseringen har möjliggjort för

1

Norio 2019, s. 6.
Koho 2012, s. 12.
3
Tilastokeskus 2020.
4
Koho 2012, s. 13.
2

1

företag att utföra sin marknadsföring genom betydligt fler kanaler än förut.
Marknadsföring sker fortfarande via traditionella medel såsom tidningar, television och
radio men i dagens värld även alltmer via internet, sociala medier och andra digitala
plattformar. Bland annat internetreklam är ett ständigt växande fenomen, vilket från ett
marknadsföringsrättsligt perspektiv är intressant men även problematiskt, med tanke på
att marknadsföringen nu lättare kan överskrida de nationella gränserna och
övervakningen blir allt svårare.5
Barn bekantar sig med den digitala världen i allt yngre åldrar, vilket gör att de även utsätts
för flera former av marknadsföring än förut. I en av konkurrens- och konsumentverkets
utredningar nämns att flera undersökningar har visat att det inte alls är ovanligt att barn i
till och med 3-årsåldern självständigt börjar använda apparater såsom smarttelefoner eller
tabletter. I utredningen nämns vidare att nästan alla 10–14-åringar äger en egen
smarttelefon, men att det även är vanligt att barn får sina första smarttelefoner redan i
yngre åldrar.6 Dessutom har användningen av dylika apparater i allmänhet också ökat
bland barn och unga under den pågående coronaviruspandemin, eftersom pandemin har
tvingat oss att utföra allt fler dagliga aktiviteter på distans. Därmed har digitala apparater
blivit en alltmer betydande del av vardagen, även hos barn och unga.7
I den digitala miljön kan minderåriga lätt exponeras för olämplig marknadsföring.
Problematiskt är att det ofta handlar om sådan marknadsföring som inte direkt är riktad
till dem, men som ändå når dem och eventuellt påverkar dem. För barn och unga kan det,
till skillnad från vuxna, vara svårare att identifiera reklam och marknadskommunikation
i den digitala miljön på grund av deras bristande erfarenhet, vilket gör att de naturligtvis
även är mera sårbara för kommersiellt inflytande.8 Marknadsförare, men likaså
beslutsfattare och lagstiftare, har därmed ett betydande ansvar när det handlar om att
skydda samhällets yngsta från olämpligt innehåll, speciellt i den digitala världen där de
tillbringar alltmer tid.

5

Viitanen 2017, s. 4–5.
Tuorila 2020, s. 13–14.
7
Europeiska kommissionen 2021 (pressmeddelande).
8
Hentunen 2016b (kuluttaja-asiamiehen blogi).
6

2

1.2 Syfte och avgränsning
Minderåriga utgör en speciell grupp när det handlar om konsumenträttsliga frågor. De
behöver ett omfattande konsumentskydd på grund av sin godtrogenhet och bristande
erfarenhet och därför bedöms även marknadsföring riktad till minderåriga striktare än
övrig marknadsföring.9 Denna avhandling ger en närmare inblick i hur minderåriga
skyddas mot olämplig marknadsföring genom gällande lagstiftning samt andra
konsumenträttsliga normer. Ämnet är aktuellt med tanke på att marknadsföring riktad till
minderåriga har ökat märkbart under de senaste årtiondena.10 Avhandlingen kommer att
behandla både frågor kring marknadsföring som direkt riktas till minderåriga och sådan
marknadsföring som inte direkt riktas till minderåriga, men som oavsett når dem.
För avgränsningens skull kommer avhandlingens fokus att ligga på marknadsföring via
digitala medel. Ämnet är intressant men även problematiskt, med tanke på att den digitala
miljön ständigt utvecklas och övervakningen av marknadsföring via internet och digitala
medier

är

utmanande.

Via

sådana

marknadsföringskanaler

når

olämplig

marknadskommunikation därför även lättare minderåriga och behovet av ett omfattande
skyddsnätverk är därmed stort. Dessutom har det blivit allt vanligare att barn får sina
första smarttelefoner eller tabletter i mycket tidiga åldrar, vilket betyder att de redan då
har tillgång till den digitala världen där de lätt kan bemötas av olika former av
marknadsföring.

Eftersom

avhandlingen

kommer

att

fokusera

på

digitala

marknadsföringskanaler, kommer marknadsföring via mera traditionella medel såsom
tidningar, radio eller skyltfönster i huvudsak att falla utanför. Tolkningshjälp kommer hur
som helst att sökas även från äldre rättspraxis, i vilka sådana marknadsföringskanaler har
använts.
Avsikten med avhandlingen är alltså att utreda hur marknadsföring riktad till minderåriga
regleras och hurdant skydd dagens rättshandlingar erbjuder minderåriga vid
marknadsföring i den digitala världen. Frågeställningarna som kommer att besvaras är
följande: Hur skyddas minderåriga mot olämplig marknadsföring i den digitala miljön?
Hur fastställer man när digital marknadsföring huvud taget ska anses vara riktad till
minderåriga? Vilka är de avgörande faktorerna vid bedömningen av om digital

9

Se KSL 2 kap. 2.2 §.
Viitanen 2017, s. 151.

10

3

marknadsföring riktad till minderåriga är olämplig? Är det nuvarande regelverket
fungerande och därmed tillräckligt eller bör det ske en utveckling åt något håll?
Som det presenterade ämnet kanske redan indikerat, kommer avhandlingens
frågeställningar att betraktas i ljuset av konsumenträtten, som alltså omfattar
rättsförhållandet mellan konsumenten och näringsidkaren. Marknadsföring mellan
näringsidkare, som regleras i lagen om otillbörligt förfarande i näringsverksamhet
(1061/1978), kommer därmed att falla utanför avhandlingens tillämpningsområde.

1.3 Metod och material
I avhandlingen kommer den rättsdogmatiska metoden att tillämpas. Rättsdogmatik är en
av de klassiska rättsvetenskapliga metoderna, vars syfte är att tolka och systematisera
gällande rätt.11 Gällande rätt på rättsområdet kommer alltså att beskrivas genom
systematisering och tolkning av relevanta rättskällor.
Primärt material som kommer att användas i avhandlingen är främst juridisk litteratur,
vetenskapliga artiklar, lagstiftning och lagars förarbeten samt rättspraxis. Sekundärt
material som används är bland annat informativa artiklar som publicerats på nätet. Den
inhemska konsumentskyddslagens (38/1978) relevanta marknadsföringsbestämmelser
kommer

att

behandlas

utförligt

och

även

lagens

förarbeten

samt

konsumentombudsmannens riktlinjer och uttalanden kommer att utgöra centrala källor
för tolkning av den gällande rätten. Konsumentombudsmannens riktlinjer är ytterst
viktiga med tanke på att de utgör ställningstaganden från tillsynsmyndigheterna till hur
skriven lag egentligen ska tillämpas.12 I syfte att klargöra tillämpningen samt tolkningen
av gällande rätten kommer även avgöranden från marknadsdomstolen och
konsumentombudsmannen att analyseras. Eftersom inhemsk lagstiftning grundar sig
långt på den gemensamma EU-rätten, kommer naturligtvis även EU-rättsliga
författningar att granskas, varav direktiv 2005/29/EG om otillbörliga affärsmetoder är ett
av de mest centrala.
När det handlar om marknadsföringsrätten spelar även självregleringen en central roll.
Självreglering är inte bindande så som lagstiftning, utan utgör snarare normgivande regler
11
12

Peczenik 2005, s. 249.
KKV:s hemsida: Konsumentombudsmannens riktlinjer.

4

som finns till för att komplettera nationella och internationella författningar.13
Självreglering utgör därmed också en viktig rättskälla och de centralaste självreglerande
reglerna på rättsområdet är Internationella handelskammarens (ICC:s) regler för reklam
och marknadskommunikation. De artiklar från regelverket, som är relevanta för
avhandlingen, kommer att behandlas i kapitel fyra. För att utreda hur dessa regler har
tillämpats och tolkats i praktiken kommer även utlåtanden från reklametiska rådet att
granskas.

1.4 Disposition
Avhandlingen består av sju kapitel. I det första kapitlet har getts en introduktion till
ämnet, vartefter den rättsliga problematiken samt avhandlingens syfte och
frågeställningar har presenterats. I det andra kapitlet behandlas marknadsföring och
minderåriga på ett allmänt plan där relevanta begrepp definieras. Först presenteras
innebörden

av

marknadsföringsbegreppet

tillsammans

med

olika

marknadsföringskanaler och -metoder, vartefter det ingår ett delkapitel om minderårigas
ställning som konsumenter. Delkapitlet innefattar bland annat frågor kring varför
minderåriga egentligen är en konsumentgrupp i behov av särskilt skydd, speciellt i den
digitala miljön.
I det tredje kapitlet presenteras hur digital marknadsföring riktad till minderåriga
egentligen regleras i Finland och EU. I kapitlet redogörs för relevant lagstiftning på
rättsområdet och kapitlet ger även en inblick i hur övervaknings- och påföljdssystemet
egentligen ser ut. Därefter presenteras självregleringen på området i ett eget kapitel, där
relevanta artiklar från ICC:s regler för reklam och marknadskommunikation undersöks
ingående. I det femte kapitlet ges en inblick i hur de relevanta lagar och normer har
tillämpats

och

tolkats

i

praktiken.

Avgöranden

från

marknadsdomstolen,

konsumentombudsmannen samt reklametiska rådet kommer att presenteras och
analyseras i olika delkapitel, som var och en behandlar olika teman.
Efter de nämnda kapitlen, i vilka den gällande rätten och aktuella rättspraxisen på området
har presenterats, följer ett analys- och diskussionskapitel, som består av en omfattande
analys bland annat över hur barn och unga skyddas mot olämplig marknadsföring i den
13

Koivumäki – Häkkänen 2018, s. 26.

5

digitala miljön och om regelverket erbjuder ett tillräckligt skydd för dem. Det sjunde och
sista kapitlet består av en sammanfattning, där slutsatserna samt övriga avslutande tankar
över ämnet i fråga presenteras.

6

2 ALLMÄNT OM MARKNADSFÖRING OCH MINDERÅRIGA
2.1 Marknadsföringsbegreppet
”Marknadsföring” är ett mycket brett koncept och därmed är det till början nödvändigt
att

definiera

begreppet

utförligt.

Det

finns

ingen

entydig

definition

på

marknadsföringsbegreppet, men enligt Viitanen omfattar det hela den processen från att
en nyttighet planeras och framställs tills att en den överlämnas till kunden.14 Detta innebär
att marknadsföring omfattar bland annat prissättningen av en produkt samt all den
marknadskommunikation som företagen utför gentemot konsumenterna i syfte att väcka
deras intresse och att få dem att eventuellt fatta ett köpbeslut. Marknadskommunikation
är en central del av marknadsföringen och omfattar kommersiellt inflytande och
kommunikation, genom vilket företag strävar efter att främja försäljningen av sina
nyttigheter.15 Reklam utgör en central del av företagens marknadskommunikation och
därför

är

det

även

det

som

konsumenterna

lätt

fäster

sin

fokus

vid.

Marknadskommunikation omfattar är även allt övrigt säljfrämjande arbete, till exempel
ordnande av rabattkampanjer och annat dylikt.16
Konsumentskyddslagen innehåller ingen egen definition av marknadsföringsbegreppet.
En definition ingår dock i lagens förarbete och den definitionen utgör en viktig
utgångspunkt för vad som faktiskt menas med marknadsföring i den gällande inhemska
lagstiftningen. Enligt förarbetet omfattar begreppet ”kommersiella meddelanden, såsom
reklam, information som ges i en förpackning eller bruksanvisning eller annars i samband
med ett köpslut samt olika säljfrämjande åtgärder, såsom prisavdrag, tilläggsförmåner
eller marknadsföringslotterier”.17 I lagens förarbete har regeringen därtill poängterat att
marknadsföring

inte

enbart

handlar

om

att

främja

försäljningen

av

konsumtionsnyttigheter, utan omfattar även främjandet av näringsidkarens image i
allmänhet.18 Med sin marknadsföring strävar alltså företag efter att väcka konsumenternas
intresse samt få dem att fatta köpbeslut, men även att bli ihågkommen bland
konsumenterna.

14

Viitanen 2017, s. 1.
Ibid., s. 3.
16
Ibid., 1–2.
17
RP 32/2008 rd, s. 18.
18
Ibid.
15

7

När det handlar om utförandet av själva marknadsföringen, får näringsidkarna relativt fritt
fram bestämma över vad den innehållsmässigt består av. Enligt 12 § i Finlands grundlag
(731/1999) har var och en yttrandefrihet, vilket innebär rätten att framföra, sprida och ta
emot information, åsikter och andra meddelanden utan att någon i förväg hindrar detta.
Yttrandefriheten gäller även för näringsidkare när de utför sin marknadsföring och
marknadskommunikation, men innehållsmässigt kan marknadsföringen begränsas genom
övrig

lagstiftning,

som

naturligtvis

inte

får

brytas.

Marknadsföring

och

marknadskommunikation kan därmed alltså inte sägas falla innanför yttrandefrihetens
kärnområde.19 För att grundläggande rättigheter så som yttrandefriheten ska kunna
begränsas genom annan lag, har marknadsdomstolen i sitt avgörande MD:505/12
förtydligat att den begränsande lagens bestämmelser ska vara tillräckligt precisa, så att
begränsningarnas väsentliga innehåll framgår samt att bestämmelser som är relevanta för
utövandet av yttrande- och näringsfrihet finns i lagen.20
Vidare kan näringsidkare även själva bestämma mängden av sin marknadsföring samt hur
och genom vilka kanaler de i praktiken genomför den, så länge metoderna inte strider mot
gällande

lagbestämmelser.

I

nästa

delkapitel

ges

en

inblick

i

hurdana

marknadsföringskanaler och former av marknadsföring det egentligen finns.

2.1.1 Olika marknadsföringskanaler och metoder
Traditionellt har marknadsföring skett via kanaler såsom tidningar, skyltfönster,
television och radio. Dylika marknadsföringskanaler används fortfarande aktivt, men
speciellt efter uppkomsten av internet har mängden av olika marknadsföringsformer ökat
märkbart. Som Paloranta skriver, följer marknadsföringen dit var människor tillbringar
sin tid.21 I dagens samhälle tillbringar människor alltmer tid på sina smarttelefoner,
datorer eller tabletter och såklart vill marknadsförare därför fånga konsumenternas
uppmärksamhet även där. Via digitala apparater har människor internetanslutning nästan
vart de än går och aktiva användare bemöts högst antagligen dagligen av flera former av
marknadsföring när de surfar på till exempel olika webbsidor eller sociala medier.
Moderna marknadsföringsmetoder har dessutom möjliggjort övergången till alltmer

19

Peltonen – Määttä 2015, s. 82.
Ibid, s. 82–83.
21
Paloranta 2014, s. 157.
20

8

segmenterad marknadsföring, vilket innebär att i stället för massmarknadsföring, kan
företag nu rikta sin marknadsföring exempelvis till en specifik konsumentgrupp. Härnäst
presenteras till början de mer traditionella marknadsföringskanalerna, vart efter några
centrala nya marknadsföringskanaler och metoder introduceras. Jag har valt att hålla mig
till sådana, som även minderåriga exponeras för mest i den digitala miljön.
Tidningar. Tidningen är ett av de äldsta massmedium och är därmed en av de traditionella
marknadsföringskanalerna.22 Via tidningar eller tidskrifter kan företag marknadsföra sina
produkter och tjänster med hjälp av text och bilder. I tidningar ser man ofta typiska
annonsuppslag, som tydligt kan identifieras som reklam, men de kan även innehålla
exempelvis informativa artiklar med kommersiella intryck, som inte direkt kan
identifieras som marknadsföring. I exempelvis MD:2000:012 hade marknadsdomstolen
ansett att artiklar om olika produkter i en tidskrift var marknadsföring, eftersom de hade
innehållit kommersiella kännetecken i form av namn och logotyper.23
Television och radio. Övriga vanliga marknadsföringskanaler genom tiderna har varit
television och radio, vilka fortfarande är i aktivt bruk. Via radio kan man höra reklam i
form av prat, ljud eller musik, medan via television ser man oftast reklamer i form av
kombinationer av ljud, video och text. Regleringen av reklam genom dessa kanaler är
utförlig. Fram tills 2015 reglerades televisions- och radioreklam i lagen om televisionsoch radioverksamhet (744/1998),24 medan i dag ingår bestämmelserna i lagen om tjänster
inom elektronisk kommunikation (917/2014). I bakgrunden till ändringarna ligger
direktiv givna av EU, särskilt direktiv 2010/13/EU om audiovisuella medietjänster.
Utomhusreklam. Konsumenter exponeras för marknadsföring även när de rör sig
utomhus. Man kan stöta på bland annat reklamer i skyltfönster eller reklamaffischer på
till exempel busshållplatser, soptunnor, stolpar eller till och med på fordon i trafiken.
Bland annat bussar har ofta reklamaffischer på sig. Utomhusreklam når alla
konsumentgrupper, eftersom majoriteten av oss vistas utomhus regelbundet och detta är
något som även marknadsförarna bör ta hänsyn till. Speciellt sårbara konsumentgrupper,
såsom barn, ska skyddas mot olämpliga kommersiella budskap, som de kan exponeras för
utomhus.

22

Viitanen 2017, s. 238.
Se mera om rättsfallet i kapitel 5.1.
24
Viitanen 2017, s. 252.
23

9

Webbsidor. En vanlig marknadsföringskanal i dag är webbsidor, genom vilka företag kan
dela med sig innehåll om sin verksamhet samt om sina produkter eller tjänster. I dagens
värld är det mycket vanligt att företag har egna webbsidor som sin hemsida. På olika
webbsidor kan konsumenterna även bemötas av så kallade reklambanners eller popupfönster.

Via

reklambanners

kan

marknadsförare

fånga

internetanvändarnas

uppmärksamhet på olika webbsidor. En banner är oftast en fyrkantig elektronisk reklam,
som hittas på en webbsida. Bannern fungerar som en HTML-länk, det vill säga om
internetanvändaren klickar på bannern, flyttas hen till exempelvis marknadsförande
företagets webbsida.25 Popup-fönster är, som namnet kanske tyder på, liknande
elektroniska reklamfönster, som mitt i allt dyker upp på en webbsida där
internetanvändaren befinner sig på.26 Internetanvändare kan ofta uppfatta banners och
reklamfönster som störande och påträngande, men dessa är ypperliga sätt för företag att
öka synligheten bland konsumenterna.
Sociala medier. Marknadsföring via sociala medier har blivit allt vanligare. Med sociala
medier menas digitala plattformar där man kan kommunicera genom att dela med sig samt
ta del av innehåll i form av text, bild, video med mera. Via sociala medier kan även företag
lätt sprida kommersiellt innehåll genom ett flertal metoder. Företag kan till exempel skapa
ett eget konto, där de uppdaterar sitt flöde och på så sätt delar med sig av sin
marknadsföring. Så kallad influerarmarknadsföring har också blivit ett mycket vanligt
sätt för företag att marknadsföra sina produkter och tjänster via sociala medier.
Influerarmarknadsföring innebär ett kommersiellt samarbete mellan företag och
influerare på sociala medier, vars syfte är att främja företagets försäljning och öka
kännedomen av deras varumärke.27 Samarbetet uppfylls oftast genom att influeraren, mot
en överenskommen ersättning, till exempel på sitt konto på ett socialt medium delar med
sig av innehåll om företagets produkter eller tjänster i form av bild, text eller video. Med
influerare syftar man oftast på någon med en betydlig mängd följare på sitt konto och som
därmed har inflytande till att kunna påverka sina följares konsumtionsbeteende. I dag är
det dock vanligt att även individer med färre följare skapar kommersiellt innehåll.28 När
man talar om influerarmarknadsföring lyfts ofta plattformarna Facebook, Instagram,

25

Enkvist-Gauffin 2006a, s. 455.
Ibid.
27
KO:s riktlinjer: Influerarmarknadsföring i sociala medier, 2019.
28
Se till exempel Tuorila 2020, s. 26.
26

10

TikTok, Twitter och YouTube fram.29 Influerarmarknadsföring kan ske även via bloggar,
alltså webbsidor, där bloggaren till exempel publicerar blogginlägg om företagets
produkter eller tjänster i form av text, bilder eller videor.30
Direktmarknadsföring. Marknadsföring kan även ske genom direkt kommunikation till
konsumenten. Detta kallas för direktmarknadsföring, som traditionellt har skett genom att
till exempel posta direktreklam via brev eller genom telemarketing via telefon.31 I dag
sker

direktmarknadsföring

dock

alltmer

via

digitala

medel

och

digital

direktmarknadsföring regleras därmed i lagen om tjänster inom elektronisk
kommunikation (917/2014). Lagen gäller till exempel direktmarknadsföring via epostmeddelanden, textmeddelanden, bildmeddelanden med mera.32 Lagen reglerar vidare
även användningen av så kallade cookies.
Cookies. Webbkakor, kanske mer känt som cookies, är en nyare teknik som möjliggjort
för företag att utföra en alltmer effektiv och riktad marknadsföring än förut. Dagens aktiva
internetanvändare har säkerligen upplevt, hur man efter att ha till exempel sökt
information om något specifikt på internet, senare stöter på marknadsföring av just denna
specifika sak på andra webbsidor. Cookies-tekniken går ut på att när internetanvändare
surfar på exempelvis webbsidor, insamlas uppgifter via cookies som sedan möjliggör för
marknadsförare att skapa en noggrann profil av internetanvändaren.33 Exempelvis kan
man lokalisera var internetanvändaren befinner sig och på så sätt rikta reklam på relevant
språk. En annan märkvärdig egenskap som tekniken möjliggjort är att samma reklamer
inte visas flera gånger för samma internetanvändare och att marknadsförare istället kan
välja att rikta just sådan marknadsföring som, på basis av de insamlade uppgifterna,
faktiskt passar in på internetanvändarens intressen och behov.34 I dag krävs ofta även i
samband med registreringen till en mobilapplikation, ett mobilspel eller ett socialt
medium att man samtycker till att data insamlas, för att man överhuvudtaget ska få
tillgång till tjänsten.35 Användningen av cookies regleras som sagt i lagen om tjänster
inom elektronisk kommunikation. Huvudregeln är att för att en tjänsteleverantör ska få

29

Unicef 2018, s. 11.
Paloranta 2014, s. 159.
31
Koivumäki – Häkkänen 2018, s. 194.
32
Se lagens 200 §.
33
Enkvist-Gauffin 2006b, s. 41.
34
Ibid., s. 14 och s. 98–99.
35
Enkvist 2016, s. 28 och Tuorila 2020, s. 30.
30

11

samla in uppgifter med hjälp av cookies och använda dessa, bör användaren ha gett sitt
samtycke och dessutom ha fått tillräcklig information om syftet med detta.36
Internet- och mobilspel. Interaktiva internet- och mobilspel kan ofta inneha
reklaminslag.37 Sådana spel kallas ofta för reklamspel, eller advergames, det vill säga spel
som innehåller kommersiella budskap i form av till exempel varumärkes- eller
produktplacering.38 När man spelar spel, kan det ofta vara utmanande att identifiera
reklam. Man spelar oftast spel i underhållningssyfte och därmed förväntar man sig kanske
inte ens att man exponeras för marknadsföring då. Med tanke på minderåriga är detta mer
problematiskt, eftersom speciellt barn intresserar sig ofta mera av spel än vuxna och har
i allmänhet också svårare att identifiera kommersiellt innehåll på grund av deras bristande
erfarenhet.
Sökmaskiner. Antalet webbsidor ökar ständigt och därmed har det blivit allt viktigare för
företag att öka synligheten av sina egna webbsidor. När internetanvändaren skriver in ett
sökord i en sökmaskin, till exempel Google, vill företag givetvis att just deras webbsida
visas i sökresultatet. Därmed har sökmaskiner blivit en viktig marknadsföringskanal för
företag.39 Sponsrade sökresultat är ett populärt sätt för företag att öka sin synlighet i den
digitala världen. Till exempel Google Ads är ett av de största och mest genomgripande
form av sponsrade sökresultat. Att identifiera sponsrade sökresultat kan dock vara svårt
för både minderåriga och vuxna internetanvändare.40

2.1.2 Betydelsen av digital marknadsföring
Gränsdragningen

mellan

digitala

marknadsföringskanaler

och

traditionella

marknadsföringskanaler är dock inte så enkel, med tanke på att man i dagens värld kan
göra nästan vad som helst via en smarttelefon, tablett eller dator. Digitaliseringen har
möjliggjort att man exempelvis kan läsa tidningar och tidskrifter i elektroniska format
och att man även kan lyssna på radio eller se på television via digitala apparater. Därmed

36

Se 205 § i lagen om tjänster inom elektronisk kommunikation (917/2014).
Enkvist-Gauffin 2006b, s. 13.
38
Tuorila 2020, s. 33–34.
39
Enkvist-Gauffin 2006b, s. 17–18.
40
Unicef 2018, s. 11.
37

12

kan någon som till exempel aldrig läser en fysisk dagstidning, fortfarande se exakt samma
reklamer när hen läser samma dagstidning i elektroniskt format på sin tablett.
I avhandlingen används begreppet ”digital marknadsföring”, men vad omfattar det
egentligen? I allmänhet används begreppet ofta synonymt med till exempel
”internetmarknadsföring”. Med digital marknadsföring menas dock här inte endast
marknadsföring via internet, utan begreppet omfattar även marknadsföring via olika
digitala medier och plattformar såsom sociala medier eller applikationer. Därtill är
tekniker såsom sponsrade sökresultat eller cookies centrala, eftersom sådana digitala
marknadsföringstekniker påverkar i stor utsträckning hurdan marknadsföring användaren
exponeras för när hen surfar på till exempel internet eller andra digital plattformar. I denna
avhandling kommer fokus att ligga på sådana marknadsföringstekniker och kanaler som
tydligt kan falla innanför kategorin ”digital marknadsföring”. Det kan exempelvis handla
om en reklambanner på en webbsida, en reklamvideo på YouTube, ett kommersiellt
samarbete på Instagram eller annat digitalt kommersiellt innehåll som företag sprider på
internet eller digitala medier. Sådan marknadsföring som i första hand sker via
traditionella medel kommer däremot inte i denna avhandling att behandlas på ett djupare
plan, fastän konsumenter kan bemötas av samma marknadsföring även i den digitala
miljön. Här kan det handla om till exempel televisionsreklam, radioreklam eller
tidningsreklam.

2.2 Minderåriga – En konsumentgrupp i behov av särskilt skydd
FN:s barnkonvention, som antogs år 1989, ålägger konventionsstaterna att respektera och
iaktta barnets mänskliga rättigheter.41 Med ”barn” menas enligt konventionens första
artikel varje människa under 18 år. Konventionen utgör en viktig utgångspunkt vid
tryggandet av barnens ställning och den framhäver barnens rätt till särskilt skydd. En
artikel i konventionen som tangerar även marknadsföringsrätten är artikel 17, som stadgar
att barn ska ha rätt att få information via massmedier, till exempel via television, internet
och radio, men att de även ska skyddas mot sådant innehåll som är skadligt för barnets
välfärd. I praktiken ska minderåriga alltså inte behöva utsättas för bland annat olämplig
marknadskommunikation, till exempel våldsinslag i reklam. Eftersom konventionen är

41

Barnombudsmannen: FN:s konvention om barnets rättigheter.

13

ratificerad av Finland, utgör den en viktig rättskälla och utgångspunkt i hur minderåriga
beaktas i den nationella lagstiftningen.
Att barn och unga är i behov av särskilt skydd framgår även av konsumentskyddslagen
samt lagens förarbete. I förarbetet poängteras att ”minderåriga som är utsatta för
marknadsföring ska skyddas särskilt, eftersom deras utveckling ännu pågår och de på
grund av sitt utvecklingsskede inte förmår behandla marknadsföring på samma sätt som
vuxna”42. Minderårigas behov till särskilt skydd mot olämplig marknadsföring har
dessutom bekräftats via rättspraxis.43

2.2.1 Definiering av åldersgrupper
Till början är det nödvändigt att definiera begreppet ”minderårig”, eftersom begreppet
används regelbundet i avhandlingen. I Finlands konsumentskyddslagstiftning finns ingen
definition på begreppet, men utifrån övrig finsk lagstiftning kan man dock konstatera att
med minderårig menas personer under 18 år. Ordet ”omyndig” används även ofta
synonymt med minderårig och enligt 1 § i lagen om förmyndarverksamhet (442/1999)
stadgas att ”omyndig är den som inte har fyllt 18 år (minderårig)”. Vidare har även
konsumentombudsmannen i sina riktlinjer om minderåriga, marknadsföring och inköp
konstaterat att minderåriga innebär ”barn och unga som inte fyllt 18 år”.44
Vad är då skillnaden mellan ”barn” och ”unga”? Det är svårt att fastställa klara gränser
mellan termerna och dessutom kan deras innebörd variera i olika sammanhang samt i
olika länder. Finlands marknadsdomstol har i sin rättspraxis använt dylika termer men har
dock inte bundit dem vid några specifika åldersgränser.45 Utifrån rättslitteraturen kan man
dock konstatera att med barn menas oftast 0–12-åringar medan med unga eller ungdomar
menas över 12-åringar.46 Även ICC:s regler fastställer att med barn menas personer som
är 12 år eller yngre medan med ungdomar menas 13–17-åringar.47 12-årsgränsen kan även
hittas i övrig inhemsk lagstiftning. Till exempel enligt barnskyddslagen (417/2007) har

42

RP 32/2008 rd, s. 13.
Se till exempel MD:1987:13 eller MD:1988:11.
44
KO:s riktlinjer: Minderåriga, marknadsföring och inköp, 2004.
45
Ibid.
46
Se från rättslitteratur till exempel Koho 2012, s. 11 eller Hoppu 1997, s. 66–67.
47
Se ICC:s regler för reklam och marknadskommunikation 2018, ”Definitioner”.
43

14

barn över 12 år vissa specifika rättigheter, till exempel rätten att bli hörd i ett
barnskyddsärende.48
Varför det överhuvudtaget är nödvändigt att göra en åtskiljning mellan barn och unga vid
marknadsföringsrättsliga frågor beror för det första på att intressena hos de två
konsumentgrupperna varierar oftast märkbart och marknadsförare kan ofta rikta en
reklamkampanj till specifikt ungdomar eller alternativt till yngre barn om den
marknadsförda produkten till exempel handlar om en leksak. Marknadsförare använder
sig ofta av olika metoder i sin marknadskommunikation, beroende på vem som är den
huvudsakliga målgruppen. I marknadsföring riktad till ungdomar är det vanligt att man
strävar efter att unga personer så bra som möjligt kan relatera till innehållet i
marknadsföringen, medan i marknadsföring riktad till barn vill man däremot använda sig
av till exempel audiovisuella medier, eftersom sådant ofta tilltalar barn och har därmed
starkare påverkningseffekter.49
För det andra varierar ju utvecklingsnivån och mognadsgraden hos minderåriga personer
i olika åldrar oftast betydligt. Egenskaper som används i reklamer påverkar givetvis hur
barn förstår dem, men undersökningar visar dock att det i första hand är barnets kognitiva
utveckling som påverkar detta.50 En stor utveckling sker i ungefär 7-årsåldern, eftersom i
den åldern börjar barn oftast förstå syftet med reklam. I den åldern utvecklas barnets
kritiska tänkande och de kan därmed förhålla sig relativt kritiskt till reklam, så länge den
är lätt att identifiera.51 Personer över 12 år har redan en bra förmåga att förstå reklamer,
men även då kan denna förmåga försvagas betydligt om marknadsföringen är uppbyggd
på ett sätt som speciellt tilltalar dem, till exempel reklam som framställer andra barn.
Först i 15-årsåldern har man oftast en god förmåga att kritiskt analysera reklamers
innehåll, eftersom då har man redan en tillräcklig förmåga att relatera reklamens innebörd
till egna erfarenheter. Efter den åldern utvecklas intelligensen inte längre, vilket innebär
att över 15-åringar i stort sett har samma förmåga att förstå och tolka reklam som vuxna.52
Ju äldre barnet blir, desto mer utvecklas alltså bland annat kritiska tänkandet. Därför är
yngre barn bland annat mer mottagliga för marknadsföringens effekter och har svårare att

48

Barnskyddslagens 20 §.
Hoppu 1997, s. 49–50.
50
Ibid., s. 52.
51
Ibid., s. 54.
52
Ibid., s. 55–56.
49

15

identifiera kommersiellt innehåll. När marknadsföring bedöms är det därför viktigt att
beakta barnets ålder och utvecklingsnivå, vilket i praktiken innebär att ju yngre barn det
är frågan om, desto strängare ska bedömningen vara.53

2.2.2 Rätten att ingå avtal
Vid marknadsföringsrättsliga frågor aktualiseras ofta även frågan om minderårigas
förmåga att företa rättshandlingar utan föräldrarnas samtycke.54 Rättshandlingsförmågan
påverkar såklart minderårigas ställning som konsumenter, eftersom i praktiken innebär
detta att de inte självständigt kan ingå vad som helst för konsumentköp, fastän
marknadsföring av sådana nyttigheter skulle nå dem. Enligt 23 § och 24 § i lagen om
förmyndarverksamhet (442/1999) har en omyndig person inte förmågan att självständigt
ingå avtal eller andra rättshandlingar, om inte dessa med beaktande av omständigheterna
är sedvanliga och av mindre betydelse. Den nämnda lagen stadgar vidare i 25 § att den
omyndiga dock alltid har rätt att förfoga över egendom som hen förvärvat genom eget
arbete.
Enligt KKV:s anvisningar kan minderåriga själva köpa endast sedvanliga varor som barn
i samma åldrar i allmänhet också köper och som därtill har ett rimligt pris. Däremot räknas
exempelvis utlandsresor eller tatueringar till sådant som minderåriga inte självständigt får
köpa. En minderårig som fyllt 15 år får dock självständigt med sin inkomst som hen
förvärvat genom eget arbete, ingå även mer betydliga köp, så länge de inte köps på
kredit.55 Ifall en minderårig skulle ingå ett köp som hen inte haft rätt till, kan köpet
hävas.56
Gränsdragningen mellan vad en minderårig självständigt kan köpa och vilka köp som
kräver vårdnadshavarens samtycke är dock inte alltid så entydig och det finns en hel del
utlåtanden om detta. I avgörandet D/4635/31/2019 från konsumenttvistenämnden
avgjordes ifall en 14-åring hade haft rätten att med sina julklappspengar självständigt
köpa en märkesväska till ett pris på 135 euro. Vårdnadshavaren hade krävt att köpet hävs.
Enligt konsumenttvistenämnden var varans karaktär sedvanlig och barn i samma åldrar

53

RP 32/2008 rd, s. 20.
KO:s riktlinjer: Minderåriga, marknadsföring och inköp, 2004.
55
KKV:s hemsida: Föräldrarna ska godkänna köp som görs av barn.
56
Se 26 § i lagen om förmyndarverksamhet (442/1999).
54

16

använder ofta liknande, dock förmånligare, väskor till samma ändamål. Nämnden såg inte
att väskans pris var så betydlig att priset ensam kunde vara en tillräcklig grund för att
köpet ska hävas. Med dessa grunder ansågs köpet vara bindande för 14-åringen. I ett
liknande avgörande från konsumenttvistenämnden (D/2634/36/2009) ansåg man dock att
varans karaktär hade varit sådan att den minderåriga inte självständigt hade haft rätten att
ingå köpet. I fallet hade en 14-åring köpt ett radiostyrt flygplan till ett pris på 126,50 euro,
men nämnden såg att för att varan kunde användas på ett säkert och korrekt sätt, behövdes
vårdnadshavarnas vägledning och övervakning.
Minderåriga tillbringar alltmer tid på internet och där är det även lättare att ingå köp av
olika slag utan föräldrarnas samtycke. På internet kan det dessutom vara svårare för
minderåriga att känna igen kommersiellt innehåll och det kan hända att barn ingår köp
via mobilspel eller andra applikationer, utan att faktiskt förstå att det kostar pengar eller
att köpet eventuellt kräver föräldrarnas samtycke. Därför är det förbjudet att i sådana spel,
och för övrigt också i kommersiella sammanhang, att rikta direkta köpuppmaningar till
minderåriga.57 Denna regel behandlas utförligare i kapitel 3.2 och 3.3.

2.2.3 Minderåriga i den kommersiella digitala miljön
Minderåriga tillbringar alltmer tid i den digitala miljön och bland annat smarttelefoner är
en central del av vardagen hos dagens barn och unga. Minderåriga har setts som den mest
entusiastiska åldersgruppen när det kommer användningen av digitala medier.58 Enligt
KKV:s utredning är det vanligt att barn i åldern 3–5 börjar självständigt använda digitala
apparater som familjen har att erbjuda. Undersökningar visar vidare att majoriteten av
barn i 10–14-årsåldern äger en egen smarttelefon, men att det i dagens värld inte dock alls
är ovanligt att barn i även yngre åldrar får sina första smarttelefoner eller tabletter för
egen användning.59
Internet samt olika applikationer, streamingtjänster och digitala spel fungerar som
ypperliga tidsfördriv för minderåriga och statistik visar att barn och unga tillbringar
alltmer tid framför skärmen. Speciellt tonåringar verkar spendera mest tid på digitala
medier. Enligt KKV:s utredning visar ett antal undersökningar att skärmtiden hos
57

Se till exempel KO:s riktlinjer: Minderåriga, marknadsföring och inköp, 2004, kapitel 4.
Gunter 2016, s. 79.
59
Se Tuorila 2020, s. 13–14.
58

17

minderåriga ökar ju äldre de blir. Enligt en av undersökningarna tillbringar två tredjedelar
av 10–17-åringar dagligen över två timmar på digitala apparater. När man undersökte 15–
17-åringar, visade det sig att en tredjedel av dem tillbringar dagligen över fyra timmar på
digitala apparater.60 Undersökningar visar att yngre barn söker sig aktivt till bland annat
videodelningsplattformar såsom YouTube, medan bland ungdomar dominerar sociala
medier.61 Internet och sociala medier har blivit som en hörnsten för flera barn och ungas
sociala liv.62 Sociala medier erbjuder både underhållning och möjligheten till att
kommunicera med vänner och bekanta. Via sociala medier kan man ta del av innehåll
som publicerats av andra, men likväl kan man själv producera innehåll. I dag är det även
vanligt att man följer med liven av offentliga personer, influerare eller andra intressanta
personer som man ser upp till.
Bland barn och unga är speciellt plattformarna YouTube, WhatsApp, Instagram och
Snapchat populära.63 Även videodelningsplattformen TikTok har på sistone fått ökad
popularitet bland barn och unga och plattformen har aktivt lyfts upp även i nyheterna.64
Bland annat har det skrivits om mängden olämpligt innehåll som delas på plattformen,65
om smygreklam riktad till barn,66 samt om farliga utmaningar som spridits på
plattformen.67 För att skydda barn mot dylikt olämpligt innehåll på sociala medier, har de
flesta plattformar åldersgränser. De flesta sociala medier har en 13-års åldersgräns, medan
till exempel åldersgränsen på WhatsApp är 16 år. Undersökningar visar dock att det är
mycket vanligt att åldersgränserna kringgås, för att barn ska få tillgång till de tjänster som
intresserar dem.68 Detta är problematiskt med tanke på att barn då med större sannolikhet
blir utsatta för olämpligt innehåll, eftersom den digitala plattformen såklart tror att barnet
är äldre än vad hen i verkligheten är.
Speciellt för barn kan det dessutom vara utmanande att på digitala medier identifiera och
separera kommersiella budskap från övrigt innehåll. I en undersökning69 av Europeiska

60

Tuorila 2020, s. 17.
WHO 2016, s. 4.
62
Gunter 2016, s. 80.
63
Tuorila 2020, s. 22–23.
64
Se till exempel Klingberg 2020 eller Tuorila 2020, s. 23.
65
Se Myöhänen 2020 (Yle Uutiset).
66
Se Burtsoff 2021 (Yle Uutiset).
67
Se Turtola 2021 (Yle Uutiset).
68
Tuorila 2020, s. 23.
69
Study on the impact of marketing through social media, online games and mobile applications on
children's behaviour, 2016.
61

18

kommissionen har man granskat bland annat i vilken mån barn själva förstår effekterna
av marknadsföring som riktas till dem via sociala medier, onlinespel och
mobilapplikationer. I undersökningen deltog barn i åldrarna 6–12. Barn i åldrarna 10–12
upplevde det huvudsakligen som lätt att identifiera reklam från övrigt innehåll och de
upplevde även att reklamerna inte påverkade dem på något sätt. Intressant var dock det
att undersökningen visade att barnen i verkligheten påverkades av reklam i bland annat
reklamspel, utan att de själva insåg det.70 Även andra undersökningar har visat att barn i
praktiken har svårt att identifiera till exempel influerarmarknadsföring från övrigt ickekommersiellt innehåll, fastän de själv upplever att de kan göra det.71

70
71

Europeiska kommissionen 2016b, s. 3–4. Se även Hentunen 2016b (kuluttaja-asiamiehen blogi).
Se Tuorila 2020, s. 34–35.

19

3 REGLERINGEN AV DIGITAL MARKNADSFÖRING RIKTAD
TILL MINDERÅRIGA I EU OCH FINLAND
Marknadsföringsrätten är en del av konsumenträtten, vars syfte är att genom lagstiftning
skydda den svagare parten, det vill säga konsumenten. Konsumenten anses vara den
svagare parten, eftersom näringsidkaren ofta innehar bättre information om bland annat
nyttigheten samt avtalsvillkoren.72 I Finland erbjuder konsumentskyddslagen (38/1978,
KSL) ett omfattande skydd för konsumenterna och enligt lagens 1:1 § gäller den utbud,
försäljning och annan marknadsföring av konsumtionsnyttigheter från näringsidkare till
konsumenter. Finland har ingen skild marknadsföringslag, vilket är fallet i bland annat
Sverige, utan konsumentmarknadsföring regleras i KSL:s andra kapitel.
KSL är en allmän lag och innehåller allmänna principer om konsumentavtal och
konsumentmarknadsföring.73 Utöver KSL finns ett flertal särskilda lagar, vilka till
exempel reglerar marknadsföring av specifika nyttigheter. Sådana lagar är bland annat
livsmedelslagen (297/2021), alkohollagen (1102/2017), läkemedelslagen (395/1987)
samt tobakslagen (549/2016).74 Om ett företag marknadsför till exempel alkoholhaltiga
drycker, bör de alltså i sin marknadsföring ta hänsyn till både KSL:s och alkohollagens
stadganden. Orsaken till att marknadsföring av produkter såsom livsmedel, rusmedel eller
läkemedel är starkare reglerat och därmed betydligt mera begränsat, är att dylika
produkter har en stark förkoppling till hälsan.75 Speciellt marknadsföring av onyttiga
livsmedel till minderåriga har varit ett mycket aktuellt diskussionsämne i samband med
ökad fetma bland barn och unga och i dessa diskussioner spelar bland annat
livsmedelslagen en central roll.76 I denna avhandling kommer dylika speciallagar dock
inte att behandlas, eftersom minderårigas skydd mot olämplig marknadsföring i den
digitala miljön granskas på ett mer allmänt plan. Däremot behandlas till exempel lagen
om tjänster inom elektronisk kommunikation (917/2014), som reglerar bland annat
marknadsföring via vissa särskilda medier. Lagen behandlas, eftersom lagen i fråga är
utöver KSL en central lag när man pratar om digital marknadsföring.

72

Peltonen – Määttä 2015, s. 1.
Norio 2019, s. 14.
74
Viitanen 2017, s. 16.
75
Paloranta 2014, s. 177.
76
Se till exempel Nikkola 2021.
73

20

I Finland regleras marknadsföring även i lagen om otillbörligt förfarande i
näringsverksamhet (1061/1978, OtillbFörfL), men som redan nämnts i inledningen
kommer lagen i fråga inte att behandlas, eftersom den tillämpas på marknadsföring mellan
näringsidkare. Dock är gränsdragningen mellan KSL och OtillbFörfL inte alltid så enkel,
med tanke på att marknadsföring som anses vara otillbörlig enligt KSL 2 kap. oftast även
är otillbörlig enligt OtillbFörfL, och vice versa. Om till exempel företag X marknadsför
sin produkt på ett otillbörligt sätt, försämras inte enbart konsumentens förmåga att fatta
ett välgrundat köpbeslut, utan även konkurrerande företag lider, med tanke på att företag
X på fel grunder lockar de konkurrerande företagens kunder till sig.77 Hur som helst
kommer OtillbFörfL:s bestämmelser inte att behandlas i denna avhandling, eftersom
syftet är att behandla avhandlingens frågeställningar från ett konsumenträttsligt
perspektiv. Fokus kommer därmed ligga på KSL:s marknadsföringsbestämmelser,
tillsammans med andra konsumenträttsliga författningar och normer.

3.1 Direktiv 2005/29/EG om otillbörliga affärsmetoder
Eftersom Finland är ett EU-land allt sedan år 1995, spelar EU-rätten samt unionens
gemensamma riktlinjer givetvis en stor roll när man betraktar och analyserar gällande
rätt.78 När det handlar om konsumentmarknadsföringsrätten, är direktiv 2005/29/EG om
otillbörliga affärsmetoder det mest betydande. Direktivet trädde i kraft år 2008 och dess
implementering

ledde

till

märkbara

förändringar

i

den

inhemska

konsumentskyddslagstiftningens marknadsföringsbestämmelser.79 Enligt direktivets
första artikel är dess syfte att bidra till att den inre marknaden inom unionen fungerar
korrekt samt att säkerställa en hög konsumentskyddsnivå genom ett enhetligt regelverk.
Ett enhetligt regelverk har säkerställts bland annat genom att direktivet om otillbörliga
affärsmetoder är fullharmoniserande. Detta innebär i praktiken att medlemsstaterna inte
får anta eller behålla bestämmelser i sin nationella lagstiftning som strider mot direktivets
bestämmelser.80
Med ”affärsmetod” menas enligt direktivet ”en näringsidkares handling, underlåtenhet,
beteende, företrädande eller kommersiella meddelande (inklusive reklam och saluföring)
77

Viitanen 2017, s. 14–15.
Peltonen – Määttä 2015, s. 36.
79
Ibid., s. 71.
80
Ibid., s. 30–31.
78

21

i direkt relation till marknadsföring, försäljning eller leverans av en produkt till en
konsument”81 och i artikel 5 ingår ett förbud mot otillbörliga affärsmetoder som tillämpas
av näringsidkare gentemot konsumenter. I ingressen till direktivet förtydligas att när en
sådan affärsmetod riktas mot en specifik konsumentgrupp, ska bedömningen av
affärsmetodens inverkan göras från den konsumentgruppens genomsnittliga medlems
perspektiv. En sådan särskild konsumentgrupp kan vara till exempel barn.82
Direktivet om otillbörliga affärsmetoder är tillämpligt även på digitala tjänster. År 2016
har unionen gett en vägledning till medlemsstaterna om hur direktivet ska genomföras
och tillämpas i praktiken. I vägledningen ingår ett kapitel om hur direktivet egentligen
ska tillämpas på olika onlineplattformar, bland annat på sökmaskiner och sociala medier.
I vägledningen förtydligas att direktivet är ”teknikneutralt”, det vill säga kan det tillämpas
på alla kanaler, medium och metoder, som näringsidkare tillämpar i förfaranden gentemot
konsumenterna.83
Härnäst kommer de relevanta bestämmelserna i konsumentskyddslagen att presenteras, i
samband med de artiklar från direktivet om otillbörliga affärsmetoder som den inhemska
lagstiftningen eventuellt baserar sig på.

3.2 Konsumentskyddslagen
Enligt KSL 2 kap. 1 § får marknadsföring inte strida mot god sed och man får heller inte
vid marknadsföring tillämpa förfaranden som anses som otillbörliga mot konsumenterna.
KSL stiftades ursprungligen i slutet av 1970-talet och redan då intogs ett dylikt förbud
mot otillbörliga förfaranden samt förfaranden som strider mot god sed. I lagens förarbete
motiverades antagandet av en sådan generalklausul med att den som sådan kan tillämpas
på alla former av marknadsföring och den möjliggör att tillämpningspraxisen kan
utvecklas när nya marknadsföringsmetoder så förutsätter.84 Generalklausulen kan alltså
tillämpas på alla marknadsföringstekniker, det vill säga gäller den på samma sätt för
digital marknadsföring, som för mer traditionell marknadsföring.

81

Direktiv 2005/29/EG om otillbörliga affärsmetoder, artikel 2d.
Ibid., punkt 18 i ingressen.
83
Europeiska kommissionen 2016a, s. 123.
84
RP 8/1977, s. 23. Se även Enkvist 2013, s. 371–372.
82

22

I KSL 2. kap 2 § och 3 § regleras vad som faktiskt menas med ”marknadsföring som
strider mot god sed” samt ”otillbörliga förfaranden”. Bestämmelserna om otillbörliga
förfaranden grundar sig på EU:s direktiv om otillbörliga affärsmetoder, medan paragrafen
om marknadsföring som strider mot god sed baserar sig på inhemsk rätt.85 Båda
paragraferna är centrala för hur minderåriga tas i betraktande i den nationella
marknadsföringsregleringen och därför ges härnäst en inblick i dessa, i syfte att klargöra
hurdant skydd barn och unga faktiskt erbjuds mot olämplig marknadsföring.

3.2.1

Förbud mot marknadsföring som strider mot god sed (2:2 §)

Enligt KSL 2 kap. 2.1 § anses marknadsföring strida mot god sed ifall den är klart
oförenlig med allmänt godtagna samhälleliga värden, i synnerhet om den kränker
människovärdet eller religiösa eller politiska övertygelser, är förenad med diskriminering
på grund av kön, ålder, nationalitet med mera, eller om den ger uttryck för en positiv
attityd till verksamhet som är farlig för hälsan eller hotar den allmänna säkerheten eller
miljön. I paragrafens andra moment ingår dessutom en bestämmelse om god sed i
förhållande till minderåriga. Momentet lyder så här:
”Marknadsföring som riktar sig till eller i allmänhet når minderåriga anses strida
mot god sed i synnerhet 1) om den är utformad så att de minderårigas bristande
erfarenhet och deras godtrogenhet utnyttjas, 2) om den är ägnad att påverka den
balanserade utvecklingen hos de minderåriga på ett negativt sätt eller 3) om den
syftar till att undergräva föräldrarnas roll som fullvärdiga fostrare av sina barn.
Vid bedömningen av om marknadsföringen strider mot god sed ska åldern och
utvecklingsnivån hos de minderåriga som i allmänhet nås av marknadsföringen
samt övriga omständigheter beaktas.”86

Momentet grundar sig alltså inte på EU:s direktiv om otillbörliga affärsmetoder, utan är
Finlands nationella lösning.87 Lagstiftaren har velat anta dylika detaljerade bestämmelser
i syfte att underlätta uppfyllelsen av internationella förpliktelser som gäller Finland, bland
annat FN:s barnkonvention, samt även i syfte att tillförsäkra att dylika bestämmelser, som

85

Koivumäki – Häkkänen 2018, s. 39.
KSL 2 kap. 2.2 §. Numreringen är själv insatt, i syfte att tydliggöra de tre förfaranden som nämns i
artikeln.
87
Koivumäki – Häkkänen 2018, s. 39.
86

23

begränsar grundlagens tryggade yttrande- och näringsfrihet, ska vara tillräckligt precisa
och avgränsade.88
I momentet nämns för det första att bestämmelsen omfattar både marknadsföring som
riktas till minderåriga samt marknadsföring som i allmänhet når minderåriga. Detta
innebär att även vid till exempel utomhusreklam, reklam i skyltfönster samt annan dylik
marknadsföring

som

i

allmänhet

når

även

minderåriga,

bör

den

aktuella

specialbestämmelsen beaktas.89 I momentet räknas vidare upp tre förfaranden som strider
mot god sed. Listan är inte uttömmande, utan räknar upp endast sådan marknadsföring
som i synnerhet ska anses strida mot god sed. Lagens förarbete förtydligar några
situationer som i praktiken kan räknas till sådana förfaranden. Till exempel anses det
strida mot god sed, ifall marknadsförare skulle utnyttja det faktum att minderåriga oftast
tolkar reklamer mycket konkret och att de till exempel inte kan åtskilja verkligheten från
fiktiva eller överdrivna påståenden. Likaså är det oacceptabelt att utnyttja barnets
oförmåga att förstå till exempel sådan humor som endast vuxna förstår. Vidare anses det
strida mot god sed att i marknadsföring använda sig av skrämmande inslag eller
aggressiva medel såsom våld eller sex, eller att i marknadsföringen utnyttja minderårigas
sociala osäkerhet, genom att exempelvis påstå att man blir utan vänner ifall en nyttighet
inte köps. Exempel på marknadsföring som ”syftar till att undergräva föräldrarnas roll
som fullvärdiga fostrare av sina barn” kunde däremot vara att marknadsföraren påstår att
man lyckas som förälder endast om man köper nyttigheten.90
Enligt momentet förtydligas vidare att vid bedömningen av om marknadsföring som når
minderåriga anses strida mot god sed eller inte, ska åldern samt utvecklingsnivån hos de
minderåriga beaktas. I praktiken innebär detta att ju yngre barn det är frågan om, desto
striktare ska marknadsföringen bedömas. Denna tumregel framgår även av lagens
förarbete.91
Det finns ett flertal avgöranden som berör tolkningsfrågan om vad som i praktiken anses
strida mot god sed, när det handlar om marknadsföring riktad till minderåriga eller
marknadsföring som når minderåriga. I dagens läge finns det ännu inte någon rättspraxis
från marknadsdomstolen där man skulle ha tillämpat KSL 2 kap. 2.2 § fastän
88

RP 32/2008 rd, s. 11–12.
Ibid., s. 20.
90
RP 32/2008 rd, s. 20. Se även Koivumäki – Häkkänen 2018, s. 39–40.
91
Se RP 32/2008 rd, s. 20.
89

24

bestämmelsen varit i kraft sedan 2008.92 I äldre rättspraxis från marknadsdomstolen har
man dock tagit ställning till när marknadsföring riktad till minderåriga har stridit mot god
sed, till exempel MD:1988:11 (våldsinslag i reklam), MD:1990:16 (utnyttjande av social
osäkerhet) samt MD:2000:012 (identifiering av reklam). Konsumentombudsmannen har
däremot tillämpat momentet i ett flertal avgöranden, till exempel avgörandena
KUV/5564/41/2012

(undergrävande

KKV/2729/14.08.01.05/2014

av

(marknadsföring

föräldrarnas
av

roll

mobilspel

som
och

fostrare),

lotteri)

och

KKV/228/14.08.01.05/2017 (utnyttjande av barns godtrogenhet).

3.2.2

Förbud mot otillbörliga förfaranden (2:3 §)

För att ett förfarande ska anses som otillbörligt enligt KSL 2 kap. 3 § bör två kriterier
uppfyllas. Enligt paragrafens första moment anses ett förfarande som otillbörligt om det
”strider mot ändamålsenliga förfaringssätt som är allmänt godtagbara inom
näringsverksamheten”93 och om det ”är ägnat att klart försämra konsumentens förmåga
att fatta ett välgrundat köpbeslut eller något annat beslut om en konsumtionsnyttighet och
leda till att konsumenten fattar ett beslut som han eller hon annars inte skulle ha fattat”. I
KSL 2 kap. 4–14 § tydliggörs hurdana förfaranden i synnerhet anses som otillbörliga, till
exempel vilseledande eller aggressiva förfaranden. Den 3 § grundar sig på artikel 5 i
direktiv om otillbörliga affärsmetoder, enligt vilket ett förfarande ska anses som
otillbörligt om det strider mot yrkessed samt innebär, eller sannolikt kommer att innebära,
en avsevärd snedvridning i genomsnittkonsumentens ekonomiska beteende i förhållande
till produkten.
Bedömningen av om ett förfarande anses som otillbörlig eller inte, kan variera beroende
på ifall förfarandet är riktad till en specifik konsumentgrupp, eftersom det tredje
momentet i 3 § stadgar följande:
”Om ett förfarande gäller en viss konsumentgrupp, ska bedömningen av om
förfarandet är otillbörligt göras från den konsumentgruppens synpunkt. Detsamma
gäller om förfarandet är ägnat att försämra sådana konsumenters förmåga att fatta

92

Paloranta 2014, s. 111.
”Ändamålsenliga förfaringssätt som är allmänt godtagbara inom näringsverksamheten” kan enligt RP
32/2008 rd, s. 20 fastställas genom till exempel lagstiftning, rättspraxis, tillsynsmyndigheternas
föreskrifter och ICC:s regler för reklam och marknadskommunikation.
93

25

beslut som är särskilt mottagliga för påverkan på grund av ålder, funktionshinder
eller godtrogenhet, och näringsidkaren rimligen borde ha förstått detta.”94

Bestämmelsen syfte är att ge de mer sårbara konsumentgrupperna ett särskilt skydd. I
rättspraxis har sådana konsumentgrupper ansetts vara till exempel minderåriga, äldre
personer samt personer med allvarlig sjukdom.95 Bestämmelsen baserar sig på artikel 5.3
i EU:s direktiv om otillbörliga affärsmetoder, som lyder så här:
”Affärsmetoder som sannolikt kommer att innebära avsevärd snedvridning av det
ekonomiska beteendet endast hos en tydligt identifierbar grupp av konsumenter
som på grund av mentala eller fysiska handikapp, ålder eller lättrogenhet är
särskilt känsliga för metoden eller den produkt metoden avser, på ett sätt som
näringsidkaren rimligen kan förväntas förutse, skall bedömas ur ett perspektiv som
är representativt för den genomsnittliga medlemmen i denna grupp. Detta skall
inte påverka sedvanlig och legitim praxis att i reklam göra överdrivna påståenden
eller påståenden som inte är avsedda att uppfattas i bokstavlig mening.”96

I direktivet har man har använt sig av begreppet ”genomsnittskonsument”. I den
nationella lagstiftningen har man dock inte velat anta ett dylikt begrepp, utan lagstiftaren
har istället förtydligat att begreppet ”konsument” i KSL innebär innehållsmässigt samma
sak som direktivets genomsnittskonsument.97 Att marknadsföringens otillbörlighet ska
bedömas utifrån genomsnittskonsumentens synvinkel innebär i praktiken alltså det att om
exempelvis en viss reklam är tydligt riktad till barn, ska bedömningen ske utifrån barnets
synvinkel, det vill säga hur ett barn till exempel upplever reklamen och eventuellt
påverkas av den. Barns förmåga att förstå till exempel reklam i den digitala miljön kan
dock variera betydligt även från barn till barn. Artikel 5.3 i direktivet, och då även KSL
2 kap. 3.3 §, möjliggör dock att även detta kan i viss utsträckning tas i hänsyn när man
bedömer olika affärsmetoder.98
Direktivets femte artikel är en generalklausul, det vill säga stadgar den inte klart vad som
ska räknas som en otillbörlig affärsmetod. Därmed framgår det inte heller direkt hurdan
marknadsföring riktad till minderåriga ska anses som olämplig, utan bedömningen sker
utifrån genomsnittskonsumentens synvinkel och kan därmed variera från fall till fall.
94

KSL 2 kap. 3.3 §.
Peltonen – Määttä 2015, s. 104.
96
Direktiv 2005/29/EG om otillbörliga affärsmetoder, artikel 5.3.
97
Rp 32/2008 rd, s. 12.
98
Europeiska kommissionen 2016a, s. 51.
95

26

Utifrån artikeln kan man konstatera att vid bedömningen bör man ta i betraktande speciellt
det faktumet om marknadsföraren i sin marknadsföring har utnyttjat minderårigas unga
ålder och godtrogenhet. Direktivet innehåller dock en bilaga, där man har räknat upp
förfaranden som alltid ska anses som otillbörliga. Listan brukar kallas för ”svarta listan”
och innehåller både vilseledande och aggressiva förfaranden som under alla
omständigheter är otillbörliga och därmed förbjudna. I Finland har denna lista
implementerats genom Statsrådets förordning om otillbörligt förfarande från
konsumentsynpunkt vid marknadsföring och i kundrelationer (601/2008).99 Listans 28.
punkt, som ingår i listan över aggressiva affärsmetoder, innehåller ett förfarande som
specifikt handlar om barn. Enligt punkten är det förbjudet ”att i en annons direkt uppmana
barn att köpa eller att övertala sina föräldrar eller andra vuxna att köpa de utannonserade
produkterna åt dem”.
I vägledningen om hur direktivet om otillbörliga affärsmetoder ska genomföras och
tillämpas förtydligas att bedömningen av huruvida marknadsföringen är riktad till barn
eller andra konsumenter och om affärsmetoden ens innefattar sådana direkta
köpuppmaningar som menas i punkten, ska göras enskilt från fall till fall.100 I
vägledningen ges ett exempel från Sveriges marknadsdomstol, där det handlade om
direkta köpuppmaningar inuti ett internetspel som riktade sig till barn. Bland annat
uttrycken ”köp fler”, ”köp här” och ”uppgradera” hade använts, vilka domstolen förbjöd
med hänvisning till ”svarta listans” 28. punkt.101 Speciellt barn kan påverkas av sådana
uppmaningar och har svårt att i samband med till exempel reklamspel förstå att någon
ytterligare funktion faktiskt kostar riktiga pengar.102 Förbudet mot användning av direkta
köpuppmaningar

i

reklam

som

riktas

till

barn

framgår

även

av

konsumentombudsmannens riktlinjer103, som behandlas utförligare i kapitel 3.3.
Finlands marknadsdomstol har i äldre rättspraxis tagit ställning till hurdan
marknadsföring riktad till barn har ansett vara otillbörlig. Med tanke på direkta
köpuppmaningar i reklam riktad till barn kan nämnas MD:1987:13, där domstolen ansåg
företagets förfaranden som otillbörliga. I fallet hade McDonald’s i sin reklam bland annat
använt sig av uttrycket ”köp mig en båt”, vilket syftade på en leksaksbåt som var en
99

Koivumäki – Häkkänen 2018, s. 24.
Europeiska kommissionen 2016a, s. 102.
101
Se MD 2012:14 (Sveriges marknadsdomstol).
102
Europeiska kommissionen 2016a, s. 50.
103
KO:s riktlinjer: Minderåriga, marknadsföring och inköp, 2004.
100

27

tilläggsprodukt till en hamburgarmåltid. Andra äldre rättsfall som handlar om
marknadsföring riktad till minderåriga och där marknadsdomstolen har ansett
marknadsföringen som otillbörlig är bland annat MD:1981:9 (erbjudande av slumpartad
förmån), MD:1984:11 (utnyttjande av seriefigurer i direktmarknadsföring) och MD:80/03
(direktmarknadsföring utan föräldrarnas samtycke).

3.2.3

Sambandet mellan 2:2 § och 2:3 §

Efter att ha granskat både KSL 2 kap. 2 § och 3 §, kan man avslutningsvis påstå att
innehållet i paragraferna, som berör minderåriga, delvis överlappar varandra.104
Minderåriga erbjuds på sätt och vis ett dubbelt skydd mot marknadsföring som skulle
utnyttja deras bristande erfarenhet och godtrogenhet. Vid bedömningen av lagligheten
över marknadsföring som är riktad till barn, och där man utnyttjar deras godtrogenhet,
kan i praktiken både bestämmelsen om marknadsföring som strider mot god sed och
bestämmelsen om otillbörliga förfaranden tillämpas, eftersom gränsdragningen mellan
dessa är otydlig. Detta kan vara problematisk med tanke på KSL 2 kap. 2.2 § är Finlands
nationella lösning, medan KSL 2 kap. 3.3 § baserar sig på EU:s direktiv. Ifall endast den
förstnämnda paragrafen om marknadsföring som strider mot god sed skulle tillämpas,
sker bedömningen av om marknadsföring riktad till minderåriga är lagenlig eller inte
endast med stöd av nationell lag, vilket knappast står i enlighet med ett
fullharmoniserande direktivs syfte.105
Dock ifall man vid bedömningen hänvisar till båda bestämmelserna, som
konsumentombudsmannen har gjort i flera avgöranden106, borde knappast större problem
uppstå. Detta belyser ändå problematiken kring oklarheten av bestämmelsernas
tillämpning, som beror på bestämmelsernas överlappande natur.107 Till och med ett
rättsfall från Högsta domstolen (HD 2013:5) har belyst rättsosäkerheten kring detta och
att separeringen mellan marknadsföring som står i strid med god sed och otillbörlig
marknadsföring är allt annat än tydlig.108

104

Se Viitanen 2017, s. 182–183 och Nikkola 2021, s. 32–33.
Viitanen 2017, s. 183.
106
Se till exempel avgörandena KUV/5564/41/2012, KKV/2974/14.08.01.05/2014 och
KKV/228/14.08.01.05/2017.
107
Se Viitanen 2017, s. 185–186.
108
Se mera om ämnet i Enkvist 2013.
105

28

3.3 Konsumentombudsmannens riktlinjer
Att konsumentskyddslagens förbud mot marknadsföring som strider mot god sed och
otillbörliga förfaranden baserar sig på generalklausuler, innebär att förbudet kan tolkas
brett och regleringen erbjuder en sorts flexibilitet vid avgörandet om marknadsföring ska
anses som olämpligt gentemot konsumenterna. Man kan på så sätt tillämpa KSL:s
bestämmelser även på sådant som man inte har kunnat förutse vid lagstiftningsskedet, till
exempel på nya marknadsföringsmetoder som uppkommit till följd av digitaliseringen.109
Konsumentombudsmannen (KO) har publicerat ett flertal riktlinjer i syfte att klargöra hur
vissa lagbestämmelser ska tillämpas i praktiken. Konsumentombudsmannens riktlinjer
kan sägas vara ställningstaganden av tillsynsmyndigheterna till hur gällande lag ska
tillämpas och är därmed ytterst viktiga vid bedömningen av lagenlighet.110 År 2004 har
man publicerat konsumentombudsmannens riktlinjer om minderåriga, marknadsföring
och inköp. Riktlinjen är avsedd att ge marknadsförande företag vägledning om hur
marknadsföring som riktas till minderåriga i praktiken ska planeras.111 I riktlinjerna ingår
tio teser som grundar sig på relevant lag och rättspraxis och härnäst ges en inblick i dessa.
Fokus kommer att ligga på de teser som är mest centrala för avhandlingens tematik, det
vill säga digital marknadsföring. De tio teserna lyder så här:
Tes ett – Marknadsföring till minderåriga bedöms striktare än annan marknadsföring
Tes två – De som gör reklam har ett samhälleligt ansvar. Minderårigas människovärde
skall respekteras
Tes tre – Marknadsföring som allmänt når minderåriga kan bedömas på samma sätt som
marknadsföring som riktas till minderåriga
Tes fyra – Föräldrarna får alltid besluta om anskaffningar som är större än fickpengsköp
Tes fem – Marknadsföring skall genast kunna identifieras som marknadsföring
Tes sex – Riktig, sanningsenlig och tillräckligt konkret information om produkten
Tes sju – Inga lotterier eller tävlingar som man kan delta i genom att köpa en produkt
Tes åtta – En tilläggsförmån får inte vara huvudsaken i marknadsföringen
Tes nio – Vårdnadshavarens samtycke till ombudsuppdrag före 15 års ålder
Tes tio – Alla för vilkas räkning marknadsföring görs bär ansvar för den.112

109

Norio 2019, s. 36.
KKV:s hemsida: Konsumentombudsmannens riktlinjer.
111
KO:s riktlinjer: Minderåriga, marknadsföring och inköp, 2004.
112
Ibid., innehåll.
110

29

Den första tesen fastställer att marknadsföring riktad till minderåriga ska bedömas
striktare än annan marknadsföring. Samma framgår även av KSL:s förarbete.113 Detta
beror på att minderåriga är mer mottagliga för marknadsföringens effekter än vuxna, som
har en bättre förmåga att åtskilja kommersiella budskap från övrigt innehåll. Ju yngre
personer det är frågan om, desto större är skillnaden.114 Därmed gäller även att ju yngre
barn det är frågan om, desto striktare ska bedömningen av marknadsföringen vara.115 I
praktiken kan alltså en marknadsföringskampanj som riktar sig till tonåringar bedömas
mildare än en kampanj som i huvudsak är riktad till exempelvis lågstadieelever. Denna
tes belyser minderårigas behov till särskilt skydd och är central för all marknadsföring
som riktar sig till dem, oavsett vilken kanal den genomförs via.
Enligt den tredje tesen ska marknadsföring som i allmänhet når minderåriga bedömas
lika, som marknadsföring som direkt riktar sig till minderåriga. Samma budskap framgår
även av KSL 2 kap. 2.2 § som behandlats ovan, där det stadgas att specialbestämmelserna
omfattar både marknadsföring som riktas till minderåriga samt marknadsföring som i
allmänhet når minderåriga. Med ”marknadsföring som i allmänhet når minderåriga”
menas enligt riktlinjerna marknadsföring på allmänna platser, till exempel
utomhusreklam, samt även till exempel reklam som visas i tv eller radio när barn kan
anses vara vakna eller reklam på biografer före barnfilmer.
Man kan dock spekulera om konceptet ”marknadsföring som i allmänhet når
minderåriga” gäller även för sådan marknadsföring som sker på exempelvis internet och
digitala plattformar, som lätt når även minderåriga.116 Detta framgår inte direkt varken av
KO:s riktlinjer eller av lagens förarbete. Ifall det vore fallet, är den tredje tesen ytterst
viktig även med tanke på avhandlingens tematik, eftersom i dag tillbringar barn och unga
allt större del av sin fritid i den digitala miljön, där de ofta besöker bland annat sådana
webbsidor som inte i första hand är avsedda för dem. Problematiskt är ju det att på internet
och digitala medier kan minderåriga lättare komma åt innehåll som är avsedda för vuxna.
Enligt KO borde därmed effektiva filter- och spärrsystem utvecklas, så att minderåriga
inte vid användningen av internet och mobila tjänster behöver exponeras för olämpligt
innehåll som är menat enbart för vuxna.117 I tes två, det vill säga att de som gör reklam
113

Se RP 32/2008 rd, s. 20.
KO:s riktlinjer: Minderåriga, marknadsföring och inköp, 2004.
115
RP 32/2008 rd, s. 20.
116
Frågan behandlas utförligare i analysdelen i kapitel 6.1.
117
KO:s riktlinjer: Minderåriga, marknadsföring och inköp, 2004, kapitel 2.1.
114

30

har ett samhälleligt ansvar, tydliggörs även att särskilt marknadsförare som gör reklam på
webbsidor som riktar sig till minderåriga, ska se till att sidorna och länkarna på sidorna
kontrolleras regelbundet. På webbsidor som besöks av barn och unga ska vidare till
exempel bilder och meddelanden som eventuellt intresserar dem tydligt hållas isär från
material som är ämnad endast för vuxna.118
Tes två behandlar även marknadsföring där minderåriga uppträder. Marknadsföring som
framställer barn eller unga är ofta även riktad till denna målgrupp och tilltalar dem
dessutom starkt. Enligt tesen får man inte använda barn i reklam, om inte de utgör en
naturlig del av den presenterade miljön eller om detta inte är nödvändiga för att
åskådliggöra användningen av den produkt som marknadsförs. I reklam som framställer
barn eller unga bör minderårigas människovärde respekteras och man får till exempel inte
framställa dem på ett nedvärderande, förödmjukande eller ringaktande sätt.119
Tes fyra är central med tanke på digital direktmarknadsföring och att minderåriga lätt kan
exponeras för sådant även i den digitala miljön. Tesen fastställer att det alltid är
föräldrarna som ska få besluta om anskaffningar som är större än fickpengsköp. Därmed
är det förbjudet att till exempel rikta direktmarknadsföring till under 15-åringar utan
föräldrarnas samtycke. Enligt riktlinjen får sådant samtycke inte inhämtas på ett sätt som
tilltalar denna åldersgrupp. Problematiskt är dock även det att föräldrarna kan ha svårt att
övervaka sina barns aktiviteter i den digitala miljön och att de till exempel inte samtycker
till att personuppgifter insamlas i marknadsföringssyfte. Därför har KO i sina riktlinjer
förtydligat att den som gör reklam på elektroniska vägar, inte bland annat ska be
minderårigas samtycke till att direktmarknadsföring skickas via e-post eller mobiltelefon
och inte heller använda sig av lockande metoder gentemot minderåriga till att de lämnar
sina personuppgifter. I situationer där förälderns samtycke krävs, räcker det vidare inte
att enbart kryssa för en ruta.120 Tes fyra fastställer dessutom att reklam inte får innehålla
direkta köpuppmaningar till barn, till exempel uttryck såsom ”köp”, ”prova”, ”upplev”
med mera, och reklamen får heller inte uppmana barnet till att övertala föräldrarna att
köpa produkten till dem.121

118

Ibid.
Ibid., kapitel 2.
120
Ibid., kapitel 4.1.
121
Ibid., kapitel 4. Denna regel framgår även från “svarta listan” i direktiv 2005/29/EG om otillbörliga
affärsmetoder. Se kapitel 3.2.2.
119

31

En annan ytterst viktig tes med tanke på digital marknadsföring är tes nummer fem, som
stadgar att marknadsföring ska genast kunna identifieras som marknadsföring. På till
exempel sociala medier eller i mobilspel kan det vara svårt, speciellt för barn och unga,
att identifiera reklam och särskilja på kommersiellt innehåll från övrigt innehåll. Enligt
KO förstår ett barn först vid ungefär 8-årsåldern att reklamens syfte är att sälja.122 Enligt
tesen är kraven på marknadsföringens indentifierbarhet striktare vid bedömningen av
marknadsföring riktad till minderåriga och ju yngre barn det är frågan om, desto striktare
ska bedömningen vara. I riktlinjerna har man vidare betonat kravet på identifierbarhet på
internet. Nya kommunikationsmöjligheter har möjliggjort nya marknadsföringsmetoder
och i riktlinjerna betonas bland annat problematiken med så kallade advergames. I
advergames, det vill säga spel där underhållning och reklam kombineras, är det ofta
mycket svårt att identifiera det kommersiella budskapet och därmed bör dessa enligt
riktlinjen åtskiljas tydligt från övrigt innehåll.123
Identifierbarheten av reklam har varit ett aktuellt ämne även vid influerarmarknadsföring
på sociala medier. Därför har tillsynsmyndigheterna utarbetat även en skild riktlinje som
specifikt handlar om influerarmarknadsföring i sociala medier.124 Som redogjorts i kapitel
2.1.1, menas med influerarmarknadsföring sådana kommersiella samarbeten mellan
företag och influerare på sociala medier, vars syfte är att främja företagets försäljning och
öka kännedomen av deras varumärke. Eftersom influerarmarknadsföring är aktuellt för
avhandlingens tema, ges en kort inblick i de centralaste budskapen som den nämnda
riktlinjen ger. Enligt riktlinjen bör samarbetet vid influerarmarknadsföring anges klart
och tydligt, oavsett vilken kanal eller tjänst det sker via. Huvudregeln är att influeraren
bör genast i början av publikationen ange klart och tydligt att det är frågan om reklam
samt därtill även nämna vilket företag hen gör reklam för. KO rekommenderar influerare
att specifikt använda sig av uttrycken ”reklam” eller ”kommersiellt samarbete” i syfte att
underlätta identifieringen.125 I riktlinjen tas dessutom minderåriga i särskild beaktan och
det stadgas att vid planerande av influerarmarknadsföring, bör det marknadsförande
företaget särskilt tänka på vilken ålder influerarens målpublik är. Företaget har ansvaret
att ge korrekta anvisningar till influeraren, speciellt i de fall när innehållet i en bredare

122

Ibid., kapitel 5.
Ibid., kapitel 5.1.
124
Se KO:s riktlinjer: Influerarmarknadsföring i sociala medier, 2019.
125
Ibid., kapitel 3.1.
123

32

omfattning når eller särskilt intresserar minderåriga.126 På så sätt minskas risken av att
minderåriga exponeras för olämpliga kommersiella samarbeten, när de tillbringar tid på
sociala medier.
Tes nummer tio stadgar slutligen att alla för vilkas räkning marknadsföring görs bär
ansvar för den. Det här innebär i praktiken det att utöver det marknadsförande företaget,
kan ansvaret utsträckas att gälla även för till exempel reklambyrån eller mediet.127

3.4 Lagen om tjänster inom elektronisk kommunikation
Lagen om tjänster inom elektronisk kommunikation (917/2014) är, utöver KSL, även till
viss del relevant när det handlar om digital marknadsföring riktad till minderåriga. Den
reglerar bland annat marknadsföring i audiovisuella tjänster och regleringen baserar till
stor del på direktiv givna av EU. Till följd av nya initiativ från EU har direktiv
2010/13/EU om audiovisuella medietjänster128 och därmed även lagen om tjänster inom
elektronisk kommunikation utvidgas till att gälla även videodelningsplattformar såsom
YouTube samt även övrigt audiovisuellt innehåll i sådana sociala medietjänster som
tävlar om samma publik och inkomster som de audiovisuella medietjänsterna.129 Syftet
med bland annat dessa ändringar har varit att förbättra speciellt skyddet av minderåriga.130
Eftersom videodelningsplattformar och andra dylika sociala medietjänster är i aktiv
användning speciellt bland minderåriga, blir även regleringen av marknadsföring i
audiovisuella tjänster relevant för avhandlingens tematik.
I lagen om tjänster inom elektronisk kommunikation stadgar 214.1 § att marknadsföring
via sådana audiovisuella tjänster måste vara klart identifierad som sådan. Enligt lagens
226 a § gäller paragrafen i fråga även videodelningsplattformar, till exempel YouTube.
Däremot tillämpas inte lagens bestämmelser om till exempel produktplacering (220 §)

126

Ibid., kapitel 4.
KO:s riktlinjer: Minderåriga, marknadsföring och inköp, 2004, kapitel 10.
128
Med ”audiovisuell medietjänst” menas enligt artikel 1a i direktivet ”en tjänst...vars huvudsakliga syfte
är att i informations-, underhållnings- eller utbildningssyfte tillhandahålla program i syfte att informera,
underhålla eller utbilda, till allmänheten via elektroniska kommunikationsnät…”.
129
RP 98/2020 rd, s. 6.
130
Ibid, s. 1 och 15.
127

33

eller om mängden av reklam (216 § och 222 §) på videodelningsplattformar, utan de
reglerna tillämpas endast på televisionssändningar.131
I 226 c § räknas upp sådant innehåll som är förbjudet i program, användargenererade
videor

eller

audiovisuella

kommersiella

meddelanden

som

laddas

upp

på

videodelningsplattformar. Syftet är att skydda allmänheten mot olagligt innehåll på dylika
plattformstjänster.132 Sådant förbjudet innehåll som räknas upp i paragrafen är bland
annat offentliga uppmaningar till brott i terroristiskt syfte, spridning av pornografisk och
barnpornografisk bild, spridning av våldsskildringar samt hets mot folkgrupper.
Lagen om tjänster inom elektronisk kommunikation reglerar vidare även elektronisk
direktmarknadsföring och användningen av kakor, så kallade cookies. Som redan nämnts,
har det blivit allt vanligare att personliga uppgifter insamlas speciellt i den digitala miljön
i marknadsföringssyfte. Även minderåriga lämnar efter sig elektroniska spår när de surfar
på internet och digitala medier och även barns onlinebeteende efterföljs med hjälp av
bland annat cookies. Med hjälp av de insamlade uppgifter skapas sedan profiler som
eventuellt utnyttjas i marknadsföringssyfte.133
Kapitel 24 i lagen om tjänster inom elektronisk kommunikation behandlar
direktmarknadsföring som bedrivs med hjälp av automatiska uppringningssystem,
telefax, e-postmeddelanden, textmeddelanden, talmeddelanden, röstmeddelanden eller
bildmeddelanden. Detta fastställs i lagens 200 §, som därtill stadgar att sådan
direktmarknadsföring får riktas endast till sådana fysiska personer som på förhand har
gett sitt samtycke till det. Användningen av cookies regleras i lagens 205 §. Paragrafen
stadgar att för att en tjänsteleverantör ska få registrera cookies och använda de uppgifter
som insamlas med hjälp av dem, endast om användaren ha gett sitt samtycke och om hen
dessutom har fått tillräcklig information om syftet med detta. Enligt paragrafens andra
moment gäller denna huvudregel dock sådan registrering eller användning av uppgifter
vars enda syfte är att förmedla meddelanden via kommunikationsnäten eller som är
nödvändig för att tjänsteleverantören ska kunna tillhanda sådana tjänster som användaren
har begärt.

131

Ibid., s. 258.
Ibid., s. 259.
133
Tuorila 2020, s. 30.
132

34

Lagen förbjuder inte direkt elektronisk direktmarknadsföring till minderåriga, men trots
det bör marknadsförare ta hänsyn till konsumentombudsmannens riktlinjer om
minderåriga, marknadsföring och inköp, vars principer kan tillämpas även på elektronisk
direktmarknadsföring.134 Tes fyra i riktlinjen fastställer huvudregeln om att
direktmarknadsföring inte får skickas till barn och unga under 15 år utan föräldrarnas
samtycke och även till direktmarknadsföring som riktar sig till 15–18-åringar bör man
förhålla sig synnerligen restriktiv.135 I riktlinjen förtydligas även vad marknadsförare bör
ta hänsyn till vid insamling av minderårigas personuppgifter i den digitala miljön. Enligt
riktlinjen bör den som gör reklam på elektroniska vägar inte be minderårigas samtycke
till att direktmarknadsföring skickas till e-post eller mobiltelefon eller locka en
minderårig att ge personliga uppgifter om sig själv eller om sin familj eller sina vänner,
till exempel genom att erbjuda en belöning mot att de lämnar personuppgifter eller genom
att utnyttja till exempel undersökningar eller tävlingar i syfte att insamla deras
personuppgifter.136
Även EU:s allmänna dataskyddsförordning137 tar barnens ställning och rättigheter i
särskild beaktan och förordningen erbjuder ett mer omfattande skydd för barns
personuppgifter än förut. Ett av förordningens centrala mål har varit att anpassa barnens
rättigheter och skyddet av deras personuppgifter till den digitala tidsåldern.138 Enligt
punkt 38 i förordningens ingress förtjänar barns personuppgifter ett särskilt skydd, i
synnerhet när det gäller till exempel användningen av barns personuppgifter i
marknadsföringssyfte eller för att skapa personlighets- eller användarprofiler. Behovet av
särskilt skydd argumenteras med att barn oftast är mindre medvetna om berörda risker,
följder och rättigheter när det gäller behandlingen av deras personuppgifter.139
Förordningen framhäver dessutom barnets rätt till att få information och kommunikation
som riktas till dem på ett tillräckligt tydligt och enkelt språk som de lätt kan förstå.140
Förordningen förbjuder inte direkt marknadsföring till barn och inte heller till exempel

134

Innanen – Saarimäki 2012, s. 295.
KO:s riktlinjer: Minderåriga, marknadsföring och inköp, 2004, kapitel 4.
136
Ibid., kapitel 4.1
137
Europaparlamentets och rådets förordning (EU) 2016/679, av den 27 april 2016, om skydd för fysiska
personer med avseende på behandling av personuppgifter och om det fria flödet av sådana uppgifter och
om upphävande av direktiv 95/46/EG.
138
Lastensuojelun Keskusliitto 2019, s. 18.
139
EU:s allmänna dataskyddsförordning, punkt 38 i ingressen.
140
Ibid., punkt 58 i ingressen.
135

35

profilering141 som riktas mot barn, vilket har orsakat vissa oklarheter kring tolkningen.
Viktigt är trots detta att även barn har rätten att när som helst invända mot behandling av
personuppgifter i marknadsföringssyfte.142

3.5 Övervaknings- och påföljdssystemet
Ovan har klargjorts vilka lagbestämmelser och författningar som marknadsförare särskilt
bör iaktta om marknadsföringen riktar sig till minderåriga eller i allmänhet når dem.
Reglerna gäller för alla former av marknadsföring, inkluderat marknadsföring via nyare
kommunikationstekniker. Men hur övervakas egentligen marknadsföringens lagenlighet
och vilka är sanktionerna om marknadsföringen står i strid med den gällande rätten? I
samband med utarbetande av KSL i slutet av 1970-talet lade man även fokus på frågor
kring hur övervakningen av lagstiftningens efterlevnad bör ske och hur eventuella
oenigheter egentligen ska lösas.143
År 1978 grundades konsumentombudsmannens tjänst, som existerar än i dag.144 Enligt
KSL 2 kap. 20 § övervakas marknadsföringen samt de förfaranden som tillämpas i
kundrelationer av konsumentombudsmannen. Till exempel konsumenter, företag, övriga
myndigheter samt organisationer kan lämna anmälningar till konsumentombudsmannen,
ifall de stöter på olagliga förfaranden.145 Närmare om konsumentombudsmannens
uppgifter stadgas i lagen om Konkurrens- och konsumentverket (661/2012). Enligt den
ska konsumentombudsmannen i en situation där till exempel en näringsidkares
marknadsföring är lagstridig först sträva efter att få näringsidkaren att frivilligt avstå från
de lagstridiga handlingarna eller alternativt ändra på dem.146 Även förebyggande arbete
är en viktig del av konsumentombudsmannens uppgifter. Med sådant förebyggande
arbete menas till exempel att lagstridiga handlingar förhindras på förhand, genom
erbjudandet av tillräcklig information och rådgivning för de marknadsförande företag.147
141

Med ”profilering” menas enligt den allmänna dataskyddsförordningen ”varje form av automatisk
behandling av personuppgifter som består i att dessa personuppgifter används för att bedöma vissa
personliga egenskaper hos en fysisk person, i synnerhet för att analysera eller förutsäga denna fysiska
persons arbetsprestationer, ekonomiska situation, hälsa, personliga preferenser, intressen, pålitlighet,
beteende, vistelseort eller förflyttningar” (artikel 4, punkt 4).
142
Lastensuojelun Keskusliitto 2019, s. 66.
143
Viitanen 2017, s. 471.
144
Ibid., s. 472.
145
KKV:s hemsida: Konsumentombudsman (Förfaringssätt).
146
Lag om Konkurrens- och konsumentverket, 9 §.
147
Viitanen 2017, s. 477.

36

Här kan nämnas de riktlinjer som utarbetats av konsumentombudsmannen, vilka ger
praktisk information om hur lagens bestämmelser egentligen tolkas och tillämpas.
Eftersom konsumentombudsmannen vid aktiv övervakning av marknadsföringens
lagenlighet snabbt kan upptäcka brister och felaktigheter i den gällande lagstiftningen,
kan hen dessutom framlägga förbättringsförslag och ta initiativ till ändring av lagen.148
När det handlar om övervakningen av marknadsföring på internet och digitala plattformar
kan detta vara mycket utmanande, med tanke på att mängden av innehåll där ju är massiv
och förändras hela tiden. Dessutom är dylik marknadsföring ofta gränsöverskridande.
Trots allt vore det ytterst viktigt att övervakningen fungerar smidigt och effektivt,
eftersom det är en viktig faktor till att själva regleringen fungerar effektivt.149 I praktiken
borde webbplatser och plattformar granskas regelbundet i syfte att radera olaglig
marknadsföring, speciellt när sådana riktar sig till minderåriga.150 I den digitala miljön
aktualiseras dessutom även insamling av personuppgifter i marknadsföringssyfte. Bland
annat elektronisk direktmarknadsföring är något som dataombudsmannen övervakar,
vilket framgår av 305 § i lagen om tjänster inom elektronisk kommunikation. Dock
fastställer lagens 306 § att det är konsumentombudsmannen som ska utöva tillsyn över
att bland annat marknadsföring är förenligt med lag med avseende på konsumentskyddet.
I praktiken har konsumentombudsmannen och dataombudsmannen samarbetat i frågor
kring elektronisk direktmarknadsföring som riktar sig till konsumenter samt i frågor kring
begäran om samtycke till direktmarknadsföring.151
På sommaren 2020 meddelade KKV om att konsumentombudsmannen får nya
övervakningsmetoder till sin användning, i syfte att effektivare kunna ingripa i
konsumentskyddsförseelser.152 Till följd av förnyelsen har konsumentombudsmannen
fått bland annat nya metoder genom vilka hen effektivare kan ingripa i olagligt innehåll i
den digitala miljön. Konsumentombudsmannen kan nu alltså effektivare ingripa i digitalt
innehåll som tydligt står i strid med KSL:s bestämmelser, genom att till exempel
bestämma att det lagstridiga innehållet ska avlägsnas från en webbsida eller från sociala
medier, eller att tillträde till en viss webbsida förhindras eller begränsas. Dessutom kan
konsumentombudsmannen bestämma att konsumenterna ges en varningstext på till
148

Lag om Konkurrens- och konsumentverket, 2.2 §.
Enkvist-Gauffin 2006b, s. 204.
150
Se KO:s riktlinjer: Minderåriga, marknadsföring och inköp, 2004, kapitel 2.1.
151
Tuorila 2020, s. 49.
152
KKV:s hemsida: Nya övervakningsmetoder tas i bruk för konsumentombudsmannen.
149

37

exempel en webbsida, om innehållet så förutsätter.153 Dessa förnyelser baserar sig på
CPC-förordningen154 från EU, vars syfte har varit att förbättra skyddet av konsumenter.
Med hjälp av förordningen har man velat ge medlemsländernas tillsynsmyndigheter
bredare och effektivare möjligheter till att hjälpa varandra vid gränsöverskridande brott
av EU:s konsumentskyddsbestämmelser.155 Eftersom marknadsföring sker alltmer på ett
internationellt plan, är det viktigt att myndigheterna har möjlighet att ingripa, fastän
olaglig marknadsföring har skett i ett annat land.156
Om en näringsidkare, som förfarit olagligt, inte frivilligt vill avstå eller ändra på sina
lagstridiga förfaranden, kan konsumentombudsmannen vidta tvångsåtgärder eller vid
behov föra ärendet till domstol.157 I praktiken innebär tvångsåtgärder förbud, som i behov
kan förenas med vite. 158 Förbudets syfte är att förhindra att de lagstridiga förfarandena
fortsätter. Lagen tar hur som helst inte ställning till huruvida näringsidkare som har
förfarit lagstridigt ska sanktioneras på något vis.159
Konsumentombudsmannen kan antingen meddela om förbud eller ansöka om förbud från
marknadsdomstolen. Till följd av CPC-förordningen har betydelsen av förbud som
konsumentombudsmannen

själv

meddelar

förstärkts.

Före

ändringen

har

konsumentombudsmannens givna förbud förfallit om näringsidkaren har motsatt sig det.
Nu förblir förbudet i kraft, om inte näringsidkaren vill föra ärendet till
marknadsdomstolen för fortsatt behandling.160 Förändringen har varit behövligt, med
tanke på att konsumentombudsmannen nu effektivare kan ingripa i lagstridiga handlingar.
Före ändringen har man ansett att konsumentombudsmannens motivation till att föra
ärenden vidare till domstol för fortsatt behandling har varit rätt så liten.161
Ärendet kan alltså föras vidare till marknadsdomstolen om situationen så förutsätter.
Marknadsdomstolen är en specialdomstol, som behandlar bland annat marknadsrättsliga
153

Ibid., ”En rad nya påföljder tas i bruk”.
Consumer Protection Cooperation -förordningen, det vill säga Europaparlamentets och rådets
förordning (EU) 2017/2394 om samarbete mellan de nationella myndigheter som har tillsynsansvar för
konsumentskyddslagstiftningen och om upphävande av förordning (EG) nr 2006/2004.
155
KKV:s hemsida: Konsumentombudsmannens tillsynsuppgifter (”Verksamhet i enlighet med EU:s
samarbetsförordning”).
156
Enkvist-Gauffin 2006b, s. 209.
157
Lag om Konkurrens- och konsumentverket, 9 §.
158
Se KSL 2 kap. 16 §.
159
Viitanen 2017, s. 498.
160
KKV:s hemsida: Nya övervakningsmetoder tas i bruk för konsumentombudsmannen (”En rad nya
påföljder tas i bruk”).
161
Se Viitanen 2017, s. 514f.
154

38

och konkurrensrättsliga tvistemål.162 Om marknadsdomstolens behörighet och om hur
ärenden behandlas där stadgas i lagen om rättegång i marknadsdomstolen (100/2013).
Ifall någon part är missnöjd med marknadsdomstolens beslut kan beslutet då, med
besvärstillstånd, överklagas till Högsta domstolen.

162

Paloranta 2014, s. 215.

39

4 SJÄLVREGLERANDE NORMER PÅ RÄTTSOMRÅDET
4.1 Betydelsen av självreglering
Med självreglering menas sådana riktlinjer och regler, som näringslivets föreningar har
utarbetat för sina medlemmar och som stadgar hurdana principer näringsidkarna bör
beakta i sin affärsverksamhet. Självreglerande normer kan utarbetas antingen på
internationellt eller nationellt plan och regelverken kan vara allmänna eller
branschspecifika.163 Självregleringen baserar sig på frivillighet och är därmed inte
juridiskt bindande så som lagstiftning, utan utgör snarare normgivande regler som finns
till för att komplettera nationella och internationella författningar.164 När det handlar om
marknadsföringsrätten spelar självregleringen, utöver gällande lagstiftning, en mycket
central roll.
Självregleringen har sina för- och nackdelar. Före detta konsumentombudsmannen Päivi
Hentunen poängterar att självregleringen som bäst är snabbare, flexiblare och
förmånligare än statliga åtgärder. Hon skriver att eftersom marknadsföringen ständigt
förändras och det finns mycket att övervaka på grund av nya marknadsföringstekniker
och former, behövs självregleringen vid sidan om nationell lag och övervakning.165
Behovet av självreglering kan betonas speciellt vid sådan marknadsföring, där det finns
specialbestämmelser att följa. Här kan nämnas exempelvis marknadsföring riktad till barn
och unga, speciellt om den till exempel genomförs med hjälp av nya
marknadsföringsmetoder. En annan fördel med självreglering är att det på så sätt är
enklare att ingripa i uppkommande fel och brister, eftersom lagstiftningsprocessen är ofta
mycket mer komplicerad och långsammare än ändringen av självreglerande normer.
Dessutom är de som utarbetar självreglerande regler ofta mer kunniga samt har mera
kompetens inom branschen än myndigheterna. Därmed kan man säga att möjligheterna
att ge korrekta råd och att aktivt främja målet är bättre.166 Nackdelar med självreglering
har däremot argumenterats vara bland annat att näringslivets föreningar inte vill ställa
tillräckligt stränga krav på sina handlingar och oftast är sanktionerna inte bindande, så
som tillsynsmyndigheternas givna sanktioner är. Dessutom berör ju självregleringen samt

163

Viitanen 2017, s. 200–201.
Koivumäki – Häkkänen 2018, s. 26.
165
Hentunen 2016a (kuluttaja-asiamiehen blogi).
166
Pakarinen – Tala 2009, s. 3–4.
164

40

dess sanktioner endast de medlemmar som har förbundit sig att följa dem och reglerna
har därmed eventuellt inte en lika effektiv verkan som lagstiftningen har.167
Även

EU

har

poängterat

betydelsen

av

självreglering

och

vikten

av

självregleringsmekanismer erkänns i bland annat direktiv 2005/29/EG om otillbörliga
affärsmetoder.168 Enligt artikel 10, som handlar om uppförandekoder, utesluter direktivet
inte att en kontroll av otillbörliga affärsmetoder kan genomföras av kodutfärdare. Med
”uppförandekod” menas enligt direktivet ”en överenskommelse eller en uppsättning
regler som inte föreskrivs i en medlemsstats lagar och andra författningar om hur
näringsidkare som förbinder sig att iaktta koden skall förhålla sig till en eller flera angivna
affärsmetoder eller inom en eller flera angivna branscher”.169 Med ”kodutfärdare” menas
däremot det organ som utformat uppförandekoden och som ansvarar för övervakningen
av den.170 Europeiska kommissionen har ansett att om sådana självreglerande
uppförandekoder tillämpas på ett tillräckligt strikt och noggrant sätt, kan det minska
behovet av administrativa åtgärder. Om uppförandekoderna är tillräckligt stränga och
faktiskt följs av branschaktörerna, kan till exempel nationella tillsynsmyndigheter och
domstolar ta hänsyn till dem vid bedömningen av om en affärsmetod är otillbörlig eller
inte.171

4.2 ICC:s regler för reklam och marknadskommunikation
När man talar om marknadsföring kan man påstå att Internationella Handelskammarens
(ICC) regler för reklam och marknadskommunikation är de mest betydande
självreglerande normer på rättsområdet. ICC är näringslivets världsorganisation med
tusentals anslutna företag från alla branscher och regioner och har därmed unika
förutsättningar för att ge global vägledning om reklam och marknadskommunikation. Det
första normgivande regelverket publicerades redan år 1937 och ICC:s regler har därefter
uppdaterats med jämna mellanrum, senast år 2018.172 ICC-koden erbjuder ett omfattande

167

Ibid., s. 4.
Europeiska kommissionen 2016a, s. 32.
169
Direktiv om otillbörliga affärsmetoder, artikel 2f.
170
Ibid., artikel 2g.
171
Europeiska kommissionen 2016a, s. 32.
172
ICC:s regler för reklam och marknadskommunikation 2018, ”Förord”.
168

41

regelverk

för

marknadsföring

och

normerna

gäller

för

all

reklam

och

marknadskommunikation, oavsett utformning, format eller medium.173
I Finland är det Centralhandelskammaren och reklametiska rådet som tillämpar ICC:s
regler och de tillämpas så länge reglerna inte står i strid med den gällande
lagstiftningen.174 Eftersom ICC:s regler är etiskt normgivande är de, som nämnts, inte
juridiskt bindande. Dock har reglernas centrala betydelse och rättskällevärde betonats i
bland annat rättslitteraturen175 samt i KSL:s förarbete. I förarbetet nämns bland annat att
i föreslagen till specialbestämmelserna om minderåriga har man beaktat ICC:s regler för
reklam och marknadskommunikation.176 Därmed kan man inte åsidosätta dessa globala
självreglerande normer när man undersöker minderårigas skydd mot olämplig
marknadsföring. I förarbetet nämns dessutom att vid fastställandet av konceptet
”ändamålsenliga förfaringssätt som är allmänt godtagna inom näringsverksamheten” som
kan hittas i KSL 2 kap. 3 §, kan man beakta bland annat ICC:s regler.177
Ett av ICC-kodens syfte har fastställts vara att säkerställa särskild aktsamhet beträffande
marknadskommunikation riktad till minderåriga.178 I ICC:s regler för reklam och
marknadskommunikation används inte begreppet ”minderårig” utan i stället åtskiljs
begreppen ”barn” och ”ungdomar”. Enligt regelverket definieras barn som personer som
är 12 år eller yngre, medan med ungdomar menas personer som är 13–17 år.179 Framöver
presenteras de artiklar som är relevanta för avhandlingens tematik. Dessa är främst artikel
18 om barn och ungdomar samt vissa bestämmelser i kapitel C, som behandlar
direktmarknadsföring och digital marknadskommunikation.

4.2.1

Grundregler för marknadskommunikation riktad till barn eller ungdomar

I artikel 18 fastställs grundreglerna för marknadskommunikation som riktar sig till barn
eller ungdomar. Enligt artikel 18.1 ska marknadsförare iaktta särskild aktsamhet vid
marknadskommunikation som riktas till eller som visar barn eller ungdomar. Enligt

173

Ibid., ”Tillämpningsområde”.
Paloranta 2014, s. 49.
175
Se till exempel Paloranta 2014, kapitel 1.2.2 eller Koivumäki – Häkkänen 2018, kapitel 2.6.
176
RP 32/2008 rd, s. 13.
177
Ibid., s. 20.
178
ICC:s regler för reklam och marknadskommunikation 2018, ”ICC-kodens syfte”.
179
Ibid., ”Definitioner”.
174

42

artikeln får sådan kommunikation bland annat inte motverka positiva sociala beteenden,
livsstilar och attityder och därtill får reklam till barn eller ungdomar inte införas i sådana
medier, vars innehåll är olämpligt för dem. I likhet med KSL 2 kap. 2 §, stadgar även
artikel 18.2 i ICC:s regler att marknadskommunikation inte får utnyttja barns oerfarenhet
och naturliga godtrogenhet. Ifall man till exempel använder sig av fantasiinslag i
kommunikationen, ska man särskilt se till att det inte försvårar minderårigas förmåga att
åtskilja fantasi och verklighet. Enligt artikeln ska dessutom marknadskommunikationen
som riktas till barn vara utformad på ett sätt att det är lätt för barn att särskilja den som
ett sådant kommersiellt meddelande.
I artikel 18 beaktas vidare säkerhet och trygghet samt sociala värderingar. Reglerna
påminner om de riktlinjer som KSL och dess förarbete ger om marknadsföring riktad till
minderåriga som står i strid med god sed,180 och man kan finna många likheter mellan
dem. I artikel 18.3 förbjuds användningen av sådana förfaranden som vore skadliga för
barn eller ungdomar. Här nämns till exempel att i marknadskommunikation är det
förbjudet att använda sig av framställning i ord eller bild, som kan medföra fysiska
skadeverkningar för barn eller som påverkar dem negativt i psykiskt eller moraliskt
avseende. Man får till exempel inte uppmuntra barn eller ungdomar att delta i farliga
aktiviteter, eller avbilda dem i riskfyllda situationer eller aktiviteter som kan orsaka skada
för dem eller andra. I praktiken har man ansett det strida mot god sed att i reklam till
exempel använda sig av uttryck såsom ”helvete” och ”satan”, eftersom barn uppfattar
orden snarare som svärord och inte som bibliska termer, som orden enligt det
marknadsförande företaget tydde på.181 Vidare har man ansett användningen av olika
våldsinslag, till exempel att mamman i en tv-reklam slår en stekpanna i huvudet på
pappan, strida mot god sed, när reklamen når även minderåriga.182
När det kommer till sociala värderingar får marknadskommunikation inte, enligt artikel
18.4, ge sådant intryck att en viss produkt skulle ge barn eller ungdomar fysiskt, socialt
eller psykologiskt övertag över jämnåriga. Man får heller inte ge intrycket att ifall man
till exempel låter bli att köpa produkten, skulle detta få motsatta följder. Liknande
bestämmelser hittas i KSL och dess förarbete, som stadgar att minderårigas sociala

180

Se kapitel 3.2.1.
Se MEN 13/2021.
182
Se MEN 15/2011.
181

43

osäkerhet inte får utnyttjas.183 Vidare får marknadskommunikationen inte enligt den
nämnda artikeln undergräva föräldrarnas auktoritet eller ansvar och inte heller deras
normer för omdöme eller smak. Även direkta köpuppmaningar är förbjudna enligt
artikeln och därmed får marknadskommunikation inte heller innehålla exempelvis direkta
uppmaningar till barn att övertala sina föräldrar att köpa produkten åt dem.
I detta avseende bör avslutningsvis även artikel 19.4 nämnas, som behandlar grundregler
kring insamling av barns personuppgifter. Reglerna är centrala med tanke på
direktmarknadsföring riktad till barn. Enligt artikeln får insamlade personuppgifter från
barn inte utnyttjas i marknadskommunikation, om inte föräldern gett sitt samtycke till
detta, och dessutom får endast de uppgifter som är nödvändiga för att barnet ska kunna
delta i den aktuella aktiviteten insamlas. Om personuppgifter insamlas via digitala
interaktiva medier, ska barn uppmanas att i förväg inhämta förälderns samtycke att lämna
personuppgifter. Därtill ska rimliga åtgärder vidtas för att kontrollera att samtycke
faktiskt föreligger. När personuppgifter insamlas från barn ska dessutom föräldern, om
möjligt, informeras om hur barnets integritet kan skyddas.

4.2.2

Digital marknadskommunikation riktad till barn eller ungdomar

I kapitel C i ICC:s regelverk behandlas direktmarknadsföring samt digital
marknadskommunikation utförligt och härnäst ges en grundläggande inblick i de
relevanta artiklarna. Kapitlets regler ska tolkas och tillämpas i enlighet med grundreglerna
i artiklarna 1–26.184 Med ”digital marknadskommunikation” menas i detta avseende
”marknadskommunikation i digitala interaktiva medier, främst i syfte att främja
avsättningen av eller tillgången till produkter eller för att påverka konsumenters
beteenden”.185 Med ”digitala interaktiva medier” menas alla slags digitala medier, bland
annat plattformar, sociala medier, spårningstekniker och mobil kommunikation.186
Enligt kapitlets första artikel C1 ska all marknadskommunikation vara väl identifierbar.
Principen

framgår

redan

av

grundregeln

i

artikel

7,

som

stadgar

att

marknadskommunikationen ska vara lätt identifierbar som sådan, oavsett utformning och

183

Se RP 32/2008 rd, s. 20.
ICC:s regler för reklam och marknadskommunikation 2018, kapitel C.
185
Ibid., “Termer specifika för direktmarknadsföring och digital marknadskommunikation” (kapitel C).
186
Ibid., ”Definitioner”.
184

44

medium. I artikel C1 betonas särskilt att på sociala media-webbplatser och
användarprofiler ska marknadsförare vidta lämpliga åtgärder, för att säkerställa att
innehållets kommersiella natur framgår på ett tydligt sätt. Dessutom ska marknadsförare
visa respekt för konsumenternas användning av digitala interaktiva medier. I praktiken
innebär detta att nödvändiga åtgärder ska vidtas för att säkerställa att den digitala
marknadskommunikationen inte orsakar störningar i konsumentens normala användning
och vanor i fråga om sådana medier.187
I kapitel C erbjuds även särskilt skydd för minderåriga. I artikel C7, som berör barn och
marknadskommunikation, stadgas särskilt att på webbplatser som är avsedda för
produkter med åldersgräns, till exempel alkohol, tobak och speltjänster, ska det finnas
funktioner som begränsar tillträdet för både barn och ungdomar. Att barn och unga
bemöts av bland annat alkoholreklam i den digitala miljön är ett relativt aktuellt ämne
och en studie har visat att på sociala medier är det rätt så få finska och svenska företag
som faktiskt tillämpar åldersgränser på sina konton, vilket innebär att minderåriga lätt kan
komma åt alkoholreklam.188 Artikel C7 stadgar vidare att föräldrar eller vårdnadshavare
ska uppmuntras till att delta i och/eller övervaka sina barns interaktiva aktiviteter. På så
sätt kan man minska risken av att barn blir utsatta för olämpligt innehåll i den digitala
miljön. Artikeln fastställer även slutligen att marknadskommunikation, som riktas till
barn i en viss åldersgrupp, ska vara lämplig för dessa barn. Denna bestämmelse ger ett
relativt brett tolkningsutrymme, vilket kan orsaka svårigheter vid tillämpningen.
Även i artikel C22.6 betonas barns särskilda skydd. Inledningsvis behandlar artikel C22
intressebaserad reklam online och kapitlets regler kan tillämpas på all sådan reklam som
riktar sig på konsumenters webbeteende över tid på olika webbdomäner eller
applikationer, som innehas och drivs i syfte att skapa intressesegment. Enligt ICC-koden
definieras ”intressebaserad reklam online” som insamling av uppgifter över tid om
användarens agerande online, till exempel på olika webbplatser, i syfte att skapa ett
intressesegment eller för att hänföra sådant agerande till intressegement, som sedan
utnyttjas i att skicka reklam som motsvarar användarens intressen och preferenser.189 Här
kunde som exempel nämnas användningen av så kallade cookies190. Enligt artikel C22.6
187

ICC:s regler för reklam och marknadskommunikation 2018, artikel C9.
Kauppila – Lindeman – Svensson – Hellman – Katainen 2019, s. 5–6. Se även Nummenmaa 2019
(Svenska Yle).
189
ICC:s regler för reklam och marknadskommunikation 2018, artikel C22, ”Definitioner”.
190
Se mera om cookies på s. 10.
188

45

får dylika intressesegment inte, utan samtycke av föräldern eller vårdnadshavaren, skapas
för målgrupper bestående av barn. Detta innebär ju även att sådan intressebaserad reklam
online inte får riktas till barn utan sådant inhämtat samtycke. Med ”samtycke” menas
enligt ICC-koden en persons frivilliga, särskilda och informerade medgivande till ett
tydligt och framträdande meddelande om insamling och användning av uppgifter, i syfte
att utföra intressebaserad reklam online.191

4.2.3

Reklametiska rådet

I Finland är det reklametiska rådet192 som tillämpar ICC:s regler för reklam och
marknadskommunikation. Reklametiska rådet grundades år 2001 och dess huvuduppgift
är att ge utlåtanden om när marknadsföring strider mot god sed.193 Rådet tar alltså inte
ställning till marknadsföringens laglighet och därmed behandlar de inte frågor kring till
exempel vilseledande eller osann reklam.194
Fastän reklametiska rådet inte ger utlåtanden om när reklam är lagstridigt, har rådet ändå
en central roll i kampen mot oetisk reklam. Detta betonas även i konsumentskyddslagens
förarbete, som poängterar att reklametiska rådets verksamhet är en viktig del av de
förfaranden genom vilka man strävar efter att se till att reklam följer de etiska principerna.
Dock observeras i förarbetet att eftersom rådets verksamhet baserar sig på frivillighet, är
dess verksamhet inte ensamt tillräckligt som medel.195 I praktiken kan rådet alltså
exempelvis inte förbjuda en näringsidkare från att visa en reklam, utan utlåtandena som
rådet ger är snarare rekommendationer.
Både privatpersoner och företag, organisationer samt myndigheter kan be om utlåtanden
från rådet.196 År 2020 hade rådet fått 132 stycken begäran om utlåtanden. Av dessa togs
49 i behandling, varav 33 ledde till anmärkning.197 Av de fall som togs i behandling,
handlade 13 stycken om marknadsföring riktad till barn eller unga, vilket belyser det
faktum att marknadsföring riktad till minderåriga är ett relativt aktuellt ämne.198
191

ICC:s regler för reklam och marknadskommunikation 2018, artikel C22, ”Definitioner”.
Mainonnan eettinen neuvosto (MEN) på finska.
193
Centralhandelskammaren, “Reklametiska rådet”.
194
Paloranta 2014, s. 57.
195
RP 32/2008 rd, s. 16, se även s. 11.
196
Centralhandelskammaren, “Reklametiska rådet”.
197
Centralhandelskammaren 2021.
198
Statistiken fåtts via söktjänsten på www.mainonnaneettinenneuvosto.fi.
192

46

5 RÄTTSPRAXIS – DIGITAL MARKNADSFÖRING RIKTAD
TILL BARN OCH UNGA I PRAKTIKEN
I detta kapitel presenteras och analyseras relevanta avgöranden från marknadsdomstolen,
konsumentombudsmannen samt reklametiska rådet. Detta görs i syfte att utreda hur de
ovan presenterade bestämmelserna har tillämpats och tolkats i praktiken. Syftet är att
bland annat utreda vilka som egentligen har varit avgörande faktorer vid bedömningen av
marknadsföringens olämplighet gentemot minderåriga samt när digital marknadsföring
över huvud taget kan anses vara riktad till dem.
Som redan nämnts ovan, har marknadsdomstolen i sin rättspraxis i allmänhet bedömt
marknadsföring riktad till minderåriga strängare än i genomsnitt.199 Det finns knappt
några avgöranden från Finlands marknadsdomstol som direkt skulle behandla frågor
kring marknadsföring riktad till minderåriga via just digitala medel, till exempel
webbsidor eller sociala medier. Trots detta presenteras några äldre avgöranden från
marknadsdomstolen i syfte att klargöra hur domstolen egentligen har tolkat KSL:s
allmänna bestämmelser om minderåriga, eftersom samma bestämmelser ju kan tillämpas
på alla former av marknadsföring, även nyare digitala marknadsföringsmetoder och
förfaranden. Marknadsdomstolens avgöranden utgör på sätt och vis grundpelare för hur
marknadsföring riktad till minderåriga ska bedömas i praktiken och när nya tvister
uppkommer, inhämtas tolkningshjälp från äldre rättspraxis. Däremot har KO ett antal
relevanta avgöranden gällande just digital marknadsföring. Majoriteten av avgöranden
som behandlas i detta kapitel är dock från reklametiska rådet, eftersom rådet rätt så ofta
har prövat frågor kring just digital marknadsföring riktad till minderåriga.
Kapitlet är indelat i fyra delkapitel, vilka var och en behandlar sådana kategorier av
olämplig marknadsföring som barn och unga ofta kan exponeras för i den digitala miljön.
Sådan marknadsföring är till exempel marknadsföring på sociala medier som är svår att
identifiera, reklam av produkter med åldersgräns och sådan marknadsföring som
uppmanar barn och unga till skadligt eller farligt beteende eller som kan ha en negativ
effekt på deras balanserade utveckling. Kategorierna har skapats utifrån de relevanta
rättsavgöranden som finns tillgängliga.

199

Se exempelvis MD:1981:9, MD:1984:11 och MD:2000:012

47

5.1 Marknadsföringens identifierbarhet
Att marknadsföring inte uppfyller kraven på identifierbarhet är en typisk form av
otillbörlig marknadsföring och det förekommer ofta situationer där man ansett att till
exempel reklam har varit svårt att identifiera. Förmågan att identifiera kommersiellt
innehåll och förstå dess påverkningseffekter försvåras ofta när marknadsföringen
kombineras med underhållning. Det kan handla om att marknadsföringen kombineras
med ett mobilspel, med en serietidning eller till exempel med en underhållande video på
ett socialt medium. På sociala medier, speciellt vid influerarmarknadsföring, kan det vara
utmanande att särskilja till exempel reklam från övrigt innehåll. Detta gäller speciellt för
minderåriga, som i allmänhet också har svårare att identifiera och förstå kommersiellt
innehåll. Speciellt reklametiska rådet har prövat frågan flera gånger. Inledningsvis
presenteras dock ett rättsfall från marknadsdomstolen, där man prövade bland annat
frågan om identifiering av reklam vid marknadsföring som i första hand var riktad till
barn och unga. Fastän fallet handlar om reklam i en fysisk publikation, gäller samma
principer även vid digital marknadsföring.
I MD:2000:012 (KO mot Mainostoimisto DVF-Finland Oy) hade reklambyrån delat ut
en

publikation,

som

ansågs

innehålla

rikligt

med

marknadskommunikation.

Publikationen hade delats ut i skolor och daghem och publikationen ansågs i första hand
vara riktad till barn och unga. Publikationen innehöll till exempel artiklar om produkter
som är avsedda för barn och unga samt om evenemang som intresserar målgruppen i
fråga. Artiklarna hade innehållit bland annat kommersiella kännetecken i form av namn
och logotyper. Reklambyrån ansåg själva att texterna i publikationen, som riktade sig till
minderåriga, motsvarade sådant standardinnehåll som man kan finna i andra liknande
tidskrifter

och

att

sådant

innehåll

är

helt

normalt

journalistiskt

arbete.

Marknadsdomstolen angås dock att publikationens innehåll bestod i huvudsak av
kommersiell kommunikation och eftersom publikationen var i första hand riktad till barn
och unga, hade risken för att målgruppen inte hade identifierat innehållet i publikationen
som reklam varit större än vanligt. Man kunde inte förvänta sig att målgruppen hade en
tillräcklig förmåga att särskilja sådan presenterad marknadskommunikation från övrig
redaktionell kommunikation. Här belyses alltså det faktum att när marknadsföring riktar
sig till barn, ska bedömningen av dess otillbörlighet vara striktare än vid övrig
marknadsföring. Marknadsdomstolen ansåg alltså att innehållet i publikationen inte på ett

48

tillräckligt tydligt och entydigt sätt kunde identifieras som reklam och därmed var
marknadsföringen gentemot konsumenterna otillbörlig.
Vidare har KO i avgörandet KKV/54/14.08.01.05/2019 ansett att Sanoma Media Finland
Oy:s marknadsföring i en Kalle Anka tidning inte bland annat genast kunde identifieras
som marknadsföring. Fallet handlar delvis även om digital marknadsföring, eftersom
marknadsföringen bestod bland annat av en tävling, som läsaren kunde delta i genom att
ladda ner en applikation till sin smarttelefon. I Kalle Anka tidningen ingick en artikel om
artisten Sanni, där man framställde en reklam som lydde så här: ”Löydä lehdestä virtuaaliSanni ja voita keikkaliput!”. Läsaren uppmanades alltså att hitta en virtuell Sanni-figur
från tidningen för att vinna konsertbiljetter. I praktiken genomfördes tävlingen så att
läsaren uppmanades att ladda ner en applikation i sin smarttelefon. Via denna applikation
kunde läsaren skanna tidningens Sanni-skärmar för att först få ta del av virtuellt material,
vartefter man kunde lista ut ifall man hade vunnit tävlingen. Om läsaren inte vann, dök
det på skärmen upp en länk till nätbutiken, var biljetter kunde inköpas. KO såg detta som
en direkt köpuppmaning, vilket ju är ett förbjudet förfarande vid marknadsföring riktad
till minderåriga. KO ansåg att marknadsföringen över huvud taget var riktad till
minderåriga, eftersom den utfördes i en Kalle Anka tidning, som läses av barn och unga,
och därtill var tävlingens tematik och de använda elementen sådana som tilltalade
speciellt yngre personer. Enligt KO var marknadsföringen dessutom upplagd på ett sätt
att den inte på ett klart och entydigt sätt kunde identifieras som marknadsföring.
Reklamens utseende var sådan att den visuellt blanda sig in i tidningens övriga innehåll,
vilket gjorde att läsaren vid en ytlig granskning av sidan inte kunde identifiera reklamen
omedelbart. Fastän reklamen hade innehållit texten ”reklam”, samt information om
kommersiella samarbetet, kunde man ändå inte förvänta sig att ett barn hade en tillräcklig
förmåga att särskilja denna information, eftersom reklamen var visuellt uppbyggd på ett
sätt som tilltalade barn. Dessutom kombinerades det kommersiella innehållet med
underhållning, vilket i många fall kan försvåra identifieringen. KO ansåg att
marknadsföringen stred mot KSL:s bestämmelser.

5.1.1

Kommersiella samarbeten på sociala medier

Reklametiska rådet har flera gånger prövat frågan om reklamens identifierbarhet och
härnäst presenteras några sådana fall där marknadsföringen har utförts via sociala medier
49

och där man ansett att den har riktats även till barn och unga. Utlåtandet MEN 39/2020
är ett rätt så typiskt exempel på när influerarmarknadsföringen inte har varit tillräckligt
identifierbar. Fallet gällde Stiftelsen Barnens Dag:s marknadsföring av nöjesparken
Borgbacken, som utfördes genom influerarmarknadsföring på videodelningsplattformen
TikTok. En influerare hade publicerat en video på sitt TikTok-konto, där hon befann sig
i nöjesparken Borgbacken. Videon hade gillats av 24 700 personer. På själva videon
presenterades olika aktiviteter och matnyttigheter som kunde konsumeras i nöjesparken,
medan videons text lydde så här: ”Lintsipäivä! Mikä on sun lempparilaite? @linnanmaki
#linnanmäki #ruoka #ruokaa #kesä #suomitt #tiktoksuomi #helsinki #suomi #finland”.
Influeraren hade alltså tydligt presenterat var hon befann sig. Enligt Borgbacken hade ett
kommersiellt samarbete inte ingåtts med influeraren i fråga gällande den publicerade
videon. Dock hade andra mediarepresentanter fått en inbjudan till att delta i Borgbackens
matkampanj. De var inbjudna till nöjesparken, var de fick bland annat smaka på
matnyheter. Reklametiska rådet ansåg att kampanjens syfte var säljfrämjande
marknadsföring, eftersom de bjudna mediarepresentanterna hade uppmanats att,
gentemot en ersättning i form av bland annat mat, dela med sig om upplevelsen på sina
sociala medier. Rådet ansåg att videon, som influeraren i fallet hade publicerat, var
marknadsföring, eftersom influeraren hade besökt Borgbacken tillsammans med en
person som hade fått inbjudan till matkampanjen som Borgbacken utförde. Rådet ansåg
att videon inte genast kunde identifieras som marknadsföring, eftersom den inte hade
innehållit någon slags information om kommersiellt innehåll. Dessutom poängterade
rådet att TikTok-plattformen används speciellt av minderåriga och därmed ansåg man att
reklamen i första hand var riktad till dem. Risken för att målgruppen inte kunde identifiera
innehållet som reklam var därmed större än vanligt och rådet ansåg därmed att
marknadsföringen inte var utförd i enlighet med god sed.
Fallet MEN 8/2018 handlade också om smygreklam på ett socialt medium, där
marknadsföringen alltså inte klart kunde identifieras som sådan. Marknadsföringen hade
skett via videodelningsplattformen YouTube. Företaget Diana Plastiikkakirurgipalvelu
Oy hade ingått ett samarbete med en youtubare, som sedan hade publicerat innehåll på
sin YouTube-kanal. Reklametiska rådet ansåg att videon innehöll reklaminslag, fastän
företaget själva ansåg att samarbetet inte hade ingåtts i marknadsföringssyfte. I videon
pratar youtubaren om läppförstoring, vartefter hon filmar sin egen upplevelse om när hon
fyller sina läppar hos kliniken i fråga. I videon presenteras bland annat klinikens
50

utrymmen och personal, som berättar om klinikens läppförstoringstjänster och dess priser.
Under videon hittas bland annat en länk till klinikens hemsida. Med hänsyn till videons
upplägg och innehåll ansåg reklametiska rådet att det var frågan om smygreklam.
Dessutom ansåg rådet, utifrån videons kommentarsfält, att youtubarens följare bestod till
stor del av minderåriga. Även youtubaren själv nämner i videon att en stor del av hennes
följare är unga flickor. Rådet ansågs därmed att reklamen var riktad även till barn och
unga och att marknadsföringen stred mot god sed, eftersom reklamen inte genast kunde
identifieras som sådan. Dessutom marknadsfördes plastikkirurgtjänster till minderåriga,
vilket inte heller kunde anses som godtagbart.
Liknande fall från reklametiska rådet är exempelvis MEN 13/2016 och MEN 37/2017, i
vilka rådet efter en helhetsbedömning ansåg att marknadsföringen i videor på YouTube
stred mot god sed, eftersom man inte på ett entydigt sätt kunde identifiera reklamen i dem.
Detta var fallet fastän videorna till viss del hade innehållit information om kommersiellt
samarbete, men eftersom i båda fallen ansågs att videorna var riktade framför allt till barn
och/eller unga, var kraven på reklamens identifierbarhet högre än vanligt.

5.1.2

Internet- och mobilspel

När man kombinerar marknadsföring med underhållning försvåras konsumentens
förmåga att identifiera kommersiellt innehåll. Speciellt i internet- och mobilspel kan det
vara svårt, särskilt för barn, att identifiera och förstå olika former av marknadsföring.
Samma gäller om till exempel dylika spel kombineras med övrig marknadsföring, vilket
var fallet i exempelvis KO:s avgörande KKV/2729/14.08.01.05/2014200. I internet- och
mobilspel erbjuds dessutom ofta möjligheten till att köpa olika tilläggsförmåner till spelet,
som marknadsförs till spelaren under spelets gång. Speciellt yngre barn kan ha svårt att
förstå dylika tilläggsförmåners kommersiella syfte och att sådana tilläggsförmåner
faktiskt kostar riktiga pengar.
I till exempel KO:s avgörande KUV/6546/2012 hade ett barn spelat internetspelet
”Howrse”, ett spel som intresserar speciellt barn, på förälderns smarttelefon. Under
spelets gång hade barnet lyckats med att köpa olika tilläggsförmåner till spelet utan
föräldrarnas samtycke. Att barn lyckas att köpa sådana tilläggsförmåner utan några
200

Läs mera om avgörandet i kapitel 6.2.

51

problem kan bero på att barnet inte på ett tillräckligt sätt har kunnat identifiera
tilläggsförmånernas kommersiella natur och att barnet inte därmed har förstått att de
kostar riktiga pengar. I fallet hade köpen gjorts via telefonbetalning, vilket kan försvåra
identifieringen. Problematiskt med telefonbetalning är dessutom det att det inte är lika lätt
för näringsidkaren att identifiera användarens ålder, jämfört med kortbetalning. I fallet
hade näringsidkaren inte på ett vederbörligt sätt tillförsäkrat sig om barnets ålder och på
ett tillräckligt sätt inhämtat samtycke till köpen från föräldrarna, vilka även var
bidragande faktorer till att barnet hade lyckats ingå köpen.
Finlands marknadsdomstol har inte behandlat dylika fall om internet- eller mobilspel.
Däremot kan man i detta avseende presentera ett avgörande från Sveriges
marknadsdomstol, som nämndes även i kapitel 3.2.2, eftersom i fallet tillämpades regler
som gäller även i Finland, bland annat ”svarta listans” 28. punkt som förbjuder direkta
köpuppmaningar riktade till barn. I fallet MD 2012:14 tog man ställning till direkta
köpuppmaningar i internetspelet ”Stardoll”, ett spel som i första hand är ämnad för barn.
I spelet kan spelaren bland annat klä och sminka virtuella dockor och kommunicera med
andra spelare. I spelet erbjöds olika tilläggsförmåner och under spelets gång hade spelaren
kunnat stöta på uttryck såsom ”köp”, ”köp här”, ”köp fler”, ”uppgradera”, ”uppgradera”,
”uppgradera nu”, ”uppgradera till Superstar”. Sveriges marknadsdomstol ansåg att dylika
uttryck kunde kategoriseras som sådana direkta köpuppmaningar som strider mot ”svarta
listans” 28. punkt. Även här aktualiseras frågan om marknadsföringens identifierbarhet,
eftersom man inte kan anta att en minderårig som spelar spelet skulle förstå dylika
tilläggsförmåners kommersiella natur som förekommer under spelets gång.

5.2 Marknadsföring av produkter med åldersgräns eller användning av dylika
produkter i marknadsföringen
Marknadsföring av produkter eller tjänster som har åldersgränser, till exempel
alkoholprodukter, tobaksprodukter eller penningspel, är naturligtvis förbjudet om den
riktar sig till minderåriga. Till exempel förbud mot marknadsföring av alkoholhaltiga
drycker till minderåriga ingår i alkohollagens (1102/2017) 50 §. Därtill får man heller inte
framställa minderåriga i sådan marknadsföring, vilket innebär att det till exempel är

52

förbjudet att visa reklam där en minderårig njuter av alkoholdrycker eller röker tobak.201
Minderåriga relaterar lätt till personer i samma åldrar och kan därför påverkas av dylika
reklamer. Undersökningar visar att alkoholreklam både påskyndar påbörjande av
alkoholkonsumtion bland minderåriga och även i allmänhet ökar alkoholkonsumtion
bland dem.202 Samma kunde tänkas gälla även för övriga liknande produkter eller tjänster
med åldersgräns, vilket betyder att effektivt skyddande av minderåriga mot dylik
marknadsföring är viktigt för att trygga deras balanserade utveckling. Dock kan detta i
praktiken vara utmanande, speciellt i den digitala miljön.

5.2.1

Rusmedel

Studier visar att även minderåriga exponeras lätt av till exempel alkoholreklam samt
reklam för e-cigaretter speciellt i sociala medier. För att minska risken av detta, kan dylika
företag till exempel ta i bruk åldersgränser på sina sociala mediekonton. En studie om
alkoholmarknadsföring via sociala medier i Finland och Sverige visar att på Facebook
tillämpade ungefär 60 % av producenterna åldersgränser på sina sidor. På Instagram var
däremot den motsvarande siffran för Finland 13 %, medan ingen av de svenska
producenterna hade tagit i bruk några åldersgränser. Eftersom dylika sociala medier
används aktivt även av minderåriga, har de ju obehindrad tillgång till en betydlig mängd
med sidor och konton, där de kan exponeras för alkoholreklam.203 Liknande slutsatser
kan dras om reklam för till exempel e-cigaretter. En studie visar att minderåriga på
Instagram kan bli utsatta för en betydlig mängd av reklam för e-cigaretter, i form av
bilder.204
Reklametiska rådet har tagit ställning till några fall där marknadsföring på digitala medier
har innehållit rusmedel och som på något sätt har relaterat till minderåriga. I fallet MEN
28/2015 hade företaget Magnum Business Support Systems Oy / Overboard.fi publicerat
en marknadsföringsbild på Facebook, där en minderårig stod bredvid två ölburkar med
en cigarett i handen. Bildtexten var ”Ooh! Alekori on päivitetty!”, vartefter det fanns en
länk som ledde till marknadsförarens webbsida. Företaget säljer bland annat

201

Se till exempel Alkohollagen (1102/2017) 50.2 § punkt 1.
Siniaalto 2017, ” Miten alkoholilainsäädäntö on muuttunut markkinoinnin näkökulmasta?”.
203
Kauppila – Lindeman – Svensson – Hellman – Katainen 2019, s. 5–6. Se även Nummenmaa 2019
(Svenska Yle).
204
Malik – Ketonen 2020 (Aalto-yliopisto).
202

53

skateutrustning och ”streetmode” som kan anses intressera även ungdomar. Reklametiska
rådet betonade i utlåtandet marknadsförarens samhälleliga och professionella ansvar och
att speciellt vid marknadsföring riktad till barn och unga, bör särskild aktsamhet iakttas.
Rådet ansåg att företaget hade försummat att ta hänsyn till dessa faktorer i valet av
reklambilden, som innehöll material som ansågs bland annat motverkar positiva sociala
beteenden, livsstilar och attityder hos minderåriga. Enligt rådet stred marknadsföringen
mot ICC:s regler och var därmed inte enhetlig med god sed.
I MEN 13/2017 handlade det däremot om att man i marknadsföringen av ett event gav
intrycket att överdriven alkoholkonsumtion är acceptabelt och något att sträva efter.
Marknadsföringen skedde på Facebook, var man marknadsförde eventet Rap Weekend
Saariselkä. I reklambilden som användes, kan man se en ung flicka sträcka sig framåt
med näsan i en televisionsskärm. I skärmen ser man en figur som drar flickan emot sig
genom att riva i hennes skjorta. I bilden ser man därtill en skallig man som tittar in i
rummet genom fönstret och säger ”Jaa! Perseitä tiedossa?”. I reklambilden informeras
vidare om eventets artister, pris och att eventet har en åldersgräns på 18 år. Rådet ansåg
att marknadsföringen trots det sistnämnda riktade sig även till ungdomar, eftersom
reklamens stil var sådan att den tilltalade även dem. Enligt marknadsföraren själv syftade
uttrycket ”Perseitä tiedossa?” på att det fanns en möjlighet för vuxna att konsumera
alkohol på eventet i syfte att bli berusad. Privatpersonen som hade begärt om utlåtandet
ansåg dock att reklamen var sexistisk och förnedrade kvinnor, eftersom reklamen och det
använda uttrycket kunde tolkas även som något sexuellt. Rådet ansåg att hur man än
tolkade reklamen, stred den mot god sed och eftersom den delvis riktade sig även till
ungdomar, måste särskild aktsamhet iakttas. Rådet betonade i sitt utlåtande dessutom att
i dagens läge når marknadsförare minderåriga bäst i sociala medier, i vilka dylikt
intressant och humoristiskt innehåll enkelt kan delas till ett stort antal människor.
Ett liknande utlåtande har reklametiska rådet gett även i MEN 26/2012, där ett företags
marknadsföring av en nattklubb hade använt sig av uttrycket ”Wasted Wednesday”, som
på svenska kan anses motsvara översättningen ”berusad onsdag”. Rådet ansåg att
marknadsföringen uppmuntrade konsumenter till överdriven alkoholkonsumtion och att
den gav intrycket att sådant beteende vore helt acceptabelt. Marknadsföringen hade skett
via reklam på Facebook samt genom utomhusreklam, det vill säga blev även minderåriga
utsatta av reklamerna.

54

Även KO har i avgörandet 2002/49/2955 behandlat ett fall där marknadsföringen på en
webbsida hade en förkoppling till rusmedel. I fallet hade man gjort reklam för logotyper
varav en hade namnet ”blosset”. KO ansåg att logotypen uppmanade till bruk av cannabis,
vilket är olagligt i Finland. Dessutom poängterade KO att mobillogotyper, som det
handlade om i fallet, var sådana nyttigheter som intresserade även barn och unga. Därför
var bedömningen striktare än vanligt, fastän marknadsföringen av logotyperna inte direkt
var riktad till minderåriga.205

5.2.2

Penningspel

Minderåriga kan exponeras även av marknadsföring av penningspel, trots att
åldersgränsen för sådana spel är 18 år och att sådana spel därför inte får riktas till dem.
Enligt en KKV:s utredning kan det vara svårt för minderåriga att undvika reklam av
penningspel, speciellt på bland annat internet eller mobilapplikationer.206 Eftersom
penningspel ofta kan spelas i den digitala miljön, sker ju även en stor del av
marknadsföringen där. Många minderåriga följer dessutom med till exempel e-sports och
sporttävlingar, vilka ofta sponsoreras av spelbolag och som därmed innehåller rikligt med
reklam av till exempel penningspel.207
Reklametiska rådets utlåtande MEN 18/2018 handlade om Veikkaus Oy:s
marknadsföring av Lotto på Facebook. På Lotto:s Facebook-sida hade företaget
publicerat ett inlägg om en tävling där man kunde vinna en humoristisk sparkdräkt med
Lotto bollar. I inlägget hade man skrivit att den söta sparkdräkten lockar alla barnsliga
och barnasinnade. Veikkaus Oy menade att tävlingen inte var riktad till minderåriga,
fastän sådana uttryck hade använts i samband med klädsel som egentligen är avsedd för
barn. Dessutom poängterade de att Facebook-sidans åldersgräns är 18 år, det vill säga
kunde endast fullvuxna personer delta i tävlingen. Reklametiska rådet ansåg att det var
skäligt att utreda om marknadsföringen faktiskt var riktad till barn eller inte. I sådant fall
borde särskild aktsamhet ha iakttagits. Rådet ansåg dock att eftersom Facebook-sidans
åldersgräns var 18 år, kunde man inte anse att marknadsföringen var riktad till
minderåriga. Enligt rådets utlåtande stred därmed Veikkaus Oy:s marknadsföring inte

205

Avgörandet tas upp i KO:s riktlinjer: Minderåriga, marknadsföring och inköp, 2004, kapitel 2.1.
Tuorila 2019, s. 13.
207
Ibid., s. 13 och 22.
206

55

mot god sed. Ifall sidan inte hade haft en dylik åldersgräns, hade utfallet högst antagligen
sett annorlunda ut. En avgörande faktor var här alltså det att sidan tydligt var riktad till
vuxna och att minderåriga inte borde ha haft tillgång till den. Fallet belyser det faktum att
med hjälp av åldersgränser kan man till viss mån skydda minderåriga mot olämplig
marknadskommunikation i den digitala miljön. Problematiskt är dock det att minderåriga
ofta kringgår åldersgränser, i syfte att få tillgång till de sociala medier och digitala tjänster
som intresserar dem. Det är ju fullt möjligt att en minderårig vid skapandet av ett
Facebook-konto har ljugit om sin ålder, vilket innebär att den minderåriga kan få tillgång
till dylikt innehåll som inte i första hand är riktad till dem. Dock kan man ju inte förvänta
sig att dylika situationer skulle falla innanför marknadsförarens ansvarsområde.

5.2.3

Skönhetsingrepp

Vidare är det förbjudet att marknadsföra exempelvis skönhetsoperationer till minderåriga,
vilket redan delvis framgick av utlåtandet MEN 8/2018 i föregående delkapitel.
Konsumentombudsmannen har redan år 2003, i fallet KO 2003/40/5580, uppmanat ett
privat sjukhus, som till en 13-åring hade marknadsfört skönhetsoperationer av bröst och
ansikte, att ta hänsyn till de konsekvenser som dylik marknadsföring kan ha för barn och
ungas utveckling.208 Dylik marknadsföring kan med stor sannolikhet öka till exempel
social osäkerhet och utseendepress bland barn och unga, vilket ju kan ha en negativ effekt
på

deras

utveckling.

Härnäst

presenteras

ett

annat

avgörande

från

konsumentombudsmannen, där man ansåg att ett företag på ett socialt medium hade
otillbörligt marknadsfört skönhetsoperationer till minderåriga.
I konsumentombudsmannens avgörande KKV/228/14.08.01.05/2017 hade Laatukirurgia
Finland Oy:s förfarande på bilddelningstjänsten Instagram ansetts som olaglig
marknadsföring. Företaget hade på Instagram, under kontonamnet ”Laatukirurgia”, börjat
följa minderåriga personers Instagram-konton samt gilla deras publicerade innehåll. KO
såg att det var frågan om sådan image-marknadsföring som menas i KSL förarbete, det
vill säga sådan marknadsföring som främjar näringsidkarens image i allmänhet.209 Enligt
KO:s utlåtande i fallet, är det vanligt att image-marknadsföring sker via
marknadskommunikation på sociala medier och en nyare form av sådan
208
209

Avgörandet tas upp i KO:s riktlinjer: Minderåriga, marknadsföring och inköp, 2004, kapitel 2.
Se RP 32/2008 rd, s. 18.

56

marknadskommunikation är att företag på olika sociala medier börjar följa andra konton
och gillar olika kontons innehåll. Detta är ju ett ypperligt sätt för företag att öka sin
synlighet bland konsumenterna. Sådan marknadsföring är i allmänhet tillåtet, men KO
poängterar att även i sådan marknadsföring gäller KSL:s förbud mot otillbörliga
förfaranden och marknadsföring som strider mot god sed. Eftersom företagets förfarande
på Instagram hade varit riktad till minderåriga, var ju även image-marknadsföringen
riktad till dem. KO poängterar att marknadsföring av skönhetsoperationer till minderåriga
under alla omständigheter ska anses som otillbörligt. Sådan marknadsföring kan ha en
negativ effekt på deras balanserade utveckling och dessutom kan ju minderåriga
självständigt ingå endast sådana köp som kan anses vara sedvanliga och av mindre
betydelse.210 Kirurgiska skönhetsingrepp kan inte anses falla in i denna kategori. I sitt
avgörande uppmanade KO Laatukirurgia Finland Oy att sluta med dylik marknadsföring
och påminde om att KSL:s marknadsföringsbestämmelser bör följas oavsett genom vilken
kanal marknadsföringen genomförs eller hurdana metoder som används.

5.3 Övrig marknadsföring som kan ha skadlig effekt på minderårigas balanserade
utveckling
Som ovan presenterats är marknadsföring av produkter såsom alkohol eller penningspel
förbjudet, eftersom sådan marknadsföring uppmanar bland annat till beteende som kan
vara skadligt för dem. I detta kapitel behandlas några övriga fall där marknadsföring som
har riktat sig till minderåriga, har uppmanat till farligt eller skadligt beteende eller som
annars har ansetts vara olämplig gentemot barn och unga och som kan ha en negativ effekt
på deras balanserade utveckling. Marknadsförare har ett betydligt samhälleligt ansvar,
eftersom exempelvis reklam, som även barn och unga exponeras för dagligen, kan
påverka våra tankesätt och beteenden. Reklam kan på sätt och vis ses som en slags
uppfostrare till minderåriga, eftersom reklam ofta beskriver det samhälle som vi lever i.
Problematiskt kan dock vara det att reklam inte alltid ger den mest realistiska bilden av
vad som är rätt och fel och vad som är de bästa sätten att uppfostra barn.211 Därför är det
viktigt att marknadsförare noggrant tänker efter hurdant intryck de vill ge genom sin
marknadsföring, speciellt till samhällets yngsta och sårbaraste.

210
211

Se kapitel 2.2.2.
Hoppu 1997, s. 48.

57

5.3.1

Uppmuntrande till farligt beteende

I utlåtandet MEN 20/2007 hade företaget Vitala’s Finland Oy placerat en reklambanner
om ett multivitamintillskott på IRC-galleria. IRC-galleria var på 2000-talet en mycket
populär nättjänst bland minderåriga.212 I reklambannern kan man se en konversation
mellan två unga personer. Man kan anta att personerna är unga, eftersom de i reklamen
använder sig av en språkstil som används bland ungdomar. Ena personen frågar om det
finns något att äta, eftersom hen inte har ätit något. Den andra personen svarar att hen inte
vet, eftersom hen inte är hungrig. Under konversationen kan man se en bild av
multivitaminpreparatburkar och information om produkten i fråga. Enligt reklametiska
rådet kunde reklamen ge det intrycket att multivitamintillskottet fungerar som en
ersättning till en ordentlig måltid. Rådet poängterade att eftersom marknadsföringen
riktade sig till barn och unga, bör marknadsföraren i sin marknadsföring vara särskilt
aktsam. Reklambannern stred mot god sed, eftersom den uppmanade till ohälsosamt
beteende bland barn och unga. Rådet ansåg att marknadsföringen var riktad till
minderåriga, eftersom den utfördes på en nättjänst som var i aktiv användning bland dem
och dessutom framställde reklamen unga personer, vilka minderåriga lätt kan relatera till.
Ett annat liknande hälsorelaterat fall är MEN 6/2020, där Orion Oyj hade marknadsfört
värkmedicin på en nätsida. I reklamen kan man se en ung person som stretchar i ett gym
och en text som lydde så här: ”Apteekista. Burana 400 mg kipuun ja kuumeeseen. Orion
Pharma”. Företaget marknadsförde alltså Burana-värkmedicin, som enligt texten kan
köpas från apoteket samt kan användas till värk och feber. Personen som hade begärt om
utlåtande från reklametiska rådet, hade ansett att reklamen stred mot god sed, eftersom
den kombinerade värkmedicin och motion. Rådet ansåg att särskild aktsamhet borde
iakttas i dylik reklam, eftersom den framställde en ung person som kunde tolkas vara en
minderårig. I marknadsföring som framställer barn eller ungdomar, får man inte enligt
ICC:s regler till exempel uppmuntra till skadligt beteende. Enligt rådets utlåtande kunde
man av reklamen få ett sådant intryck att med hjälp av värkmedicinen kan man motionera,
fastän man till exempel skulle ha feber. Sådant handlande kan vara till och med livsfarligt
och rådet ansåg därmed att marknadsföringen stred mot god sed.
I båda ovannämnda fallen har man framställt ungdomar i reklamen. Man kan man ofta se
minderåriga uppträda i reklam, eftersom det ofta är ett effektivt sätt att marknadsföra
212

Se till exempel Karilahti 2016 (MTV Uutiset).

58

produkter och tjänster som eventuellt även är riktade till dem. Marknadsföring som
framställer barn eller unga, tilltalar naturligtvis även starkt denna konsumentmålgrupp,
eftersom barn och unga lätt kan relatera till personer i samma åldrar.213 Även i
marknadsföring som riktar sig i förstahand till vuxna, kan man framställa barn eller unga.
KO:s riktlinjer fastställer dock att den minderåriga ändå bör utgöra en naturlig del av den
miljö som presenteras i marknadsföringen.214
I både MEN 27/2020 och MEN 19/2021 hade man i reklam framställt barn, vilka inte
kunde anses befinna sig i en naturlig och säker miljö. I det förstnämnda fallet handlade
det om marknadsföring av Mellano Oy:s köksmöbler via en blogg. På bloggen fanns tre
reklambilder och i en av bilderna kunde man se ett under 1-årigt barn sitta ensam på ett
högt köksbord. Reklametiska rådet ansåg att marknadsföringen stred mot god sed,
eftersom platsen, som barnet hade placerats på, var mycket farligt för ett litet barn. Rådet
refererar till artikel 17 och 18 i ICC:s regler, av vilka det framgår att barn i visuellt
marknadsföringsmaterial inte får framställas i till exempel otrygga situationer. MEN
19/2021 handlade däremot om ett kommersiellt samarbete som hade genomförts via
Instagram Stories och där man marknadsförde Ruokaboksi Finland Oy:s tjänst. Reklamen
består av en video där man ser mamman öppna en ”ruokaboksi”, det vill säga en låda med
mat och recept, tillsammans med sitt 4-åriga barn. På videon kan man se barnet röra sig,
både sittandes och ståendes, på ett högt köksbord samt på köksbordets spis. I ett skede far
strömmen på spisen på till följd av att barnet sitter på spisens strömknapp, vartefter
mamman stänger av den och fortsätter. Reklametiska rådet ansåg, i likhet med MEN
27/2020, att barnet inte kunde anses vara i en naturlig och säker miljö och att man i
marknadsföringen har försummat att följa nödvändiga säkerhetsaspekter. Enligt rådet
stred därmed reklamvideon mot god sed. Ifall andra barn skulle se dylika reklamer, kan
det ju hända att de uppfattar det som acceptabelt att till exempel klättra upp på farliga
ställen.

5.3.2

Sexuella inslag

Vidare kan man argumentera för att marknadsföring som innehåller sexuella inslag, kan
ha en negativ effekt på minderårigas balanserade utveckling. Enligt Viitanen borde
213
214

Hoppu 1997, s. 106–107.
KO:s riktlinjer: Minderåriga, marknadsföring och inköp, 2004, kapitel 2.

59

minderåriga ha rätten till att i sin normala levnadsmiljö inte behöva exponeras för
marknadsföring med sexuella inslag, som kan vara olämplig för deras ålders- och
utvecklingsnivå.215 Konsumentombudsmannen har tagit ställning till frågan i några av
sina avgöranden, liksom även reklametiska rådet.
I KO:s avgörande 2003/40/0542 handlade det om att på en webbtjänst som var avsedd för
barn utbjöds pornografiska vykort, vilka inte kunde anses vara lämpliga för webbsidans
besökare att se eller skicka. KO uppmanade upprätthållaren att radera korten från
sidorna.216 Avgörande i fallet var alltså det att sidan var avsedd för barn och därmed nådde
marknadsföringen av pornografiska vykorten även dem. Utvägen kunde ha varit annan,
ifall sidan tydligt var ämnad endast för vuxna personer. I till exempel MEN 25/2009 ansåg
reklametiska rådet att en reklambanner där Suomen RFSU Oy hade marknadsfört
kondomer var i enlighet med god sed, eftersom webbsidorna där bannern hade funnits på
var i huvudsak riktade till unga vuxna och majoriteten av webbsidornas besökare var
vuxna personer. Webbsidorna i fråga var foreca.fi samt msn.fi. Rådet poängterade i sitt
utlåtande att ifall reklamen hade funnits på en webbsida som tydligt riktade sig till barn,
hade det varit nödvändigt att bedöma fallet på nytt.
MEN 12/2009 handlade om användningen av sexuellt innehåll på en webbsida, som även
tilltalade barn och unga. Mars Finland Oy marknadsförde M&M’s godisar på sin
webbsida, som var uppbyggd med hjälp av animationsteknik. På sidan kunde
internetanvändaren bland annat besöka en ”Sexy Sweet -striptease bar”, där man kunde
titta på M&M figurernas striptease shows. Enligt det marknadsförande företaget är sidan
riktad till personer över 18 år och M&M figurerna är fullvuxna. Reklametiska rådet ansåg
dock att eftersom marknadsföringen handlade om godis, handlade det om marknadsföring
av en sådan produkt som intresserar även speciellt barn. Dessutom var sidans uppbyggnad
på grund av animationstekniken sådan att den tilltalade barn. Enligt rådet hade sidan
innehållit sådana sexuella uttryck, som inte kunde anses vara lämpliga för barn och med
dessa grunder stred marknadsföringen mot god sed.

215
216

Viitanen 2017, s. 157.
Avgörandet tas upp i KO:s riktlinjer: Minderåriga, marknadsföring och inköp, 2004, kapitel 2.1.

60

5.3.3

Olämpligt språkbruk

När marknadsföringen riktar sig till eller når minderåriga, bör marknadsförare även tänka
på hurdant språk de använder sig av. Om minderåriga exempelvis ser eller hör svärord i
reklamer, kan detta uppmuntra dem till att använda dylikt språk även i det verkliga livet,
vilket oftast inte är önskvärt. I reklam är det dock inte endast de använda ord eller uttryck
som är av betydelse, utan likaså även bilder och ljudeffekter som stöder det använda
språket.217 Därmed är det ofta helhetsbilden som blir avgörande vid bedömningen.
Reklametiska rådet har ett antal gånger tagit ställning till bland annat användningen av
svärord i marknadsföringen.
I MEN 13/2016, som kortfattat nämndes i avsnittet om marknadsföring som inte genast
kan identifieras som sådan, hade en youtubare på en sponsrad video använt sig av
olämpligt språk. På YouTube-videon marknadsfördes ett Playstation-spel och på videon
kan man följa med när youtubaren spelar spelet, på samma som han kommenterar det.
Han använder sig av uttryck såsom ”what the fuck”, ”holy shit”, ”fuck you albino”,
”kusipää”, ”perhana” och ”ampukaa se jumalauta”. Youtubaren använder sig alltså av
varierande svärord och andra olämpliga uttryck, vilket inte kunde anses vara lämpligt med
tanke på att videons innehåll och den marknadsförda produkten intresserade även
minderåriga. I fallet tog reklametiska rådet ställning till bland annat språkbruket i videon
och påminner om att vid marknadsföring riktad till minderåriga får man inte motverka
positiva sociala beteenden, livsstilar och attityder. Rådet ansåg att videon, bland annat
med hänsyn till språket, stred mot ICC:s regler och marknadsföringen var därmed inte i
enlighet med god sed.
Liknande utlåtande har reklametiska rådet gett i till exempel MEN 23/2012 och MEN
21/2009, där man i televisionsreklam och utomhusreklam hade använt svärord eller ord
som påminner om svärord. Reklamerna hade nått även minderåriga, vilket var en
avgörande faktor vid bedömningen. I MEN 23/2012 handlade det dessutom om
marknadsföring av godis, som i allmänhet är en produkt som intresserar speciellt barn.
Däremot har reklametiska rådet i utlåtandet MEN 21/2014 ansett att användningen av
svärord i en reklam av inhemska grönsaker inte stred mot god sed. Avgörande i fallet var

217

Paloranta 2014, s. 120.

61

de faktumen att marknadsföringen tydligt var riktad mot vuxna samt att man i reklamen
dessutom hade förkortat svärordet så att barn knappast förstod innebörden av ordet.

5.4 Elektronisk direktmarknadsföring till minderåriga
I dag utförs en stor del av marknadsföringen via direkt kommunikation till konsumenten
och alltmer av sådan direktmarknadsföring sker via digitala medel. Huvudregeln med
tanke på minderåriga är att direktmarknadsföring inte får riktas till personer under 15 år
utan föräldrarnas samtycke. Även till direktmarknadsföring som riktas till 15–18-åringar
bör man förhålla sig synnerligen restriktivt.218 Det finns ännu inga rättsfall från
marknadsdomstolen,

som

direkt

skulle

beröra

frågan

kring

just

digital

direktmarknadsföring riktad till minderåriga. Dock har direktmarknadsföring till
minderåriga via mera traditionella medel prövats, till exempel där direktreklam har
skickats via adresserade brev eller där marknadsföraren har kontaktat konsumenten via
telefon. Dylika äldre rättsfall belyser hur man i praktiken har tagit ställning till
direktmarknadsföring till barn och unga samt vilka som är de grundläggande reglerna och
principerna gällande det.
I exempelvis MD:80/03 (KO mot Oy Radiolinja Ab) handlade det om att bolaget hade
skickat

adresserade

direktmarknadsföringsbrev

till

kunderna

hos

en

annan

mobiltelefonoperatör. Brevet hade innehållit bland annat ett SIM-kort och ett färdigt ifyllt
anslutningsavtal. En del av brevens mottagare hade varit minderåriga. Bolaget hade därtill
ringt telefonsamtal till en del av brevens mottagare, bland dessa även minderåriga. I fallet
hade alltså bolaget tydligt riktat direktmarknadsföring till minderåriga, utan att i förväg
inhämta samtycke från föräldrarna. KO betonade i sitt yrkande att en minderårig lätt kan
tro att en marknadsförare som är i direkt kontakt, skulle vara speciellt intresserad av just
hen. Marknadsdomstolen ansåg att en telefonanslutning är en nyttighet som kan anses
intressera speciellt barn och unga och dessutom var det i brevet inkluderade SIM-kortet
ägnat att öka intresset hos mottagaren. KO poängterade i sitt yrkande att en minderårig
inte har samma förmåga att förstå marknadsföringens kommersiella syfte och till exempel
förstå hurdana ekonomiska effekter en dylik telefonanslutning kan ha, vilket även
marknadsdomstolen höll med. En telefonanslutning är dessutom en nyttighet, som en

218

KO:s riktlinjer: Minderåriga, marknadsföring och inköp, 2004, kapitel 4.

62

minderårig

inte

själv

kan

avtala

om

utan

föräldrarnas

samtycke.

Mobiltelefonanslutningen var lätt att aktivera, även för minderåriga, med tanke på att
brevet hade inkluderat bland annat ett färdigt SIM-kort. Marknadsdomstolen ansåg att
bolagets marknadsföring hade varit otillbörligt gentemot konsumenterna, eftersom
bolaget hade utan föräldrarnas samtycke riktat direktreklam av en mobiltelefonanslutning
till minderåriga.
Marknadsdomstolen har även tagit ställning till situationer där direktmarknadsföring har
varit adresserat till föräldern, men som ändå ansetts i slutändan vara riktad till de
minderåriga i hushållet. I till exempel MD:1984:11 (KO mot Sanoma Oy) hade bolaget
skickat en direktreklamförsändelse, där föräldern hade antecknats som mottagaren.
Försändelsen yttre utformning var dock sådan att den tilltalade barn. På omslaget fanns
bland annat seriefigurer, som var ägnade att väcka barnets intresse. Marknadsdomstolen
ansåg att marknadsföringen var riktad till barn, fastän den inte direkt var adresserad till
dem, eftersom försändelsen visuella innehåll och den marknadsförda produkten var
huvudsakligen avsedd för barn. Avgörande vid bedömningen av direktmarknadsföring
till minderåriga är alltså inte endast det att den skulle direkt vara riktad till dem, utan även
själva marknadsföringens utformning och innehåll är av central betydelse.
Reklametiska rådet har i ett av sina utlåtanden tagit ställning till frågan om
direktmarknadsföring via e-post som riktade sig till minderåriga. I MEN 6/2009 handlade
det om ett reklammeddelande från EF Education Oy, som hade skickats till minderåriga
via e-post. Meddelandets rubrik hade varit ”Kuinka hyvä sinä olet flirttaamaan?” och i
själva meddelandet refererade man till det marknadsförande företagets nätsidor. Där
kunde meddelandets mottagare göra ett test och pröva hur bra språkkunskaper hen har i
verkligheten. Testet gick ut på att man skulle utforma meningar från givna ord, med vilka
man försökte på bästa sätt göra intryck på flickan eller pojken som visades på bilderna i
testet. Enligt marknadsföraren var testets syfte att visa för unga att det kan vara roligt att
lära sig språk. Rådet ansåg att marknadsföringen inte stred mot god sed, eftersom en
utredning från marknadsförarens sida hade visat att direktmarknadsföringen var riktad till
personer över 15 år. Ifall marknadsföraren hade riktat direktreklamen till personer under
15 år, hade utlåtandet eventuellt sett annorlunda ut.
Även i ett färskare utlåtande, MEN 9/2021, har reklametiska rådet bland annat behandlat
frågan kring digital direktmarknadsföring riktad till minderåriga. Fallet handlade om Oy
63

Oatly Ab:s marknadsföringskampanj. Företaget hade bland annat skickat adresserade
brev till hushåll var det bodde barn mellan åldrarna 6–12. Brevet innehöll en publikation,
”Maitomyytit”, som handlade om myter om mjölk. Dessutom hade företaget publicerat
samma innehåll även på en webbsida. På webbsidan inhämtar företaget samtycke till
användning av cookies på ett lekfullt sätt. På webbsidan kan man se en text som lyder så
här: ”Keksit sopivat hyvin kaurajuoman kanssa, myös digitaalisen sellaisen. Passaako
sinulle, että käytämme keksejä eli evästeitä tällä sivustolla…”. I texten, där man inhämtar
samtycke till användning av cookies, drar man alltså ett samband mellan riktiga kex och
”digitala kex”, alltså webbkakor eller cookies, som dessutom sägs passa bra med
havremjölk. En av personerna som hade begärt om utlåtandet ansåg att både denna text,
samt själva ”Maitomyytit”-publikationen, var uppbyggda på ett sätt som speciellt
tilltalade barn och att marknadsföringen var ägnad att påverka barnens inställningar till
mjölk. Rådet tog ställning till frågor kring marknadsföringens identifierbarhet,
marknadsföringens lämplighet gentemot barn samt ifall marknadsföringen ens över
huvud taget kunde anses vara riktad till barn. Rådet ansåg att marknadsföringen var riktad
till barn, eftersom marknadsföringens innehåll och framställningssätt tilltalade barn och
dessutom hade ju publikationen skickats till hushåll med barn i åldrarna 6–12. Efter en
helhetsbedömning ansåg rådet att företagets marknadsföring stred mot god sed, eftersom
man vid marknadsföringen hade bland annat utnyttjat barns bristande erfarenhet och
godtrogenhet. I utlåtandet poängterade rådet att vid marknadsföring riktad till barn bör
man alltid vara särskilt aktsam och undvika till exempel sådana förfaranden som starkt
tilltalar dem.

64

6 ANALYS OCH DISKUSSION
6.1 Innebörden av ”marknadsföring riktad till minderåriga” i den digitala miljön
Man kan konstatera att marknadsföring riktad till minderåriga bedöms striktare än övrig
marknadsföring och ju yngre barn det är frågan om, desto striktare bör bedömningen vara.
Detta framgår tydligt av de författningar som reglerar marknadsföring riktad till
minderåriga och även i rättspraxis har denna huvudregel bekräftats. En viktig
utgångspunkt vid bedömningen av marknadsföringens lagenlighet är därmed att utreda
när marknadsföring över huvud taget kan anses vara riktad till minderåriga. Bedömningen
av exempelvis en reklam som på ett eller annat sätt anses vara riktad till minderåriga, blir
automatiskt striktare.
Av KSL 2 kap. 2.2 §, som redogör för när marknadsföring i synnerhet anses strida mot
god sed, framgår bokstavligen att bestämmelsen gäller både för marknadsföring som
riktar sig till minderåriga och marknadsföring som i allmänhet når minderåriga. Det görs
alltså ingen åtskiljning mellan dessa och i båda situationerna anses marknadsföringen på
ett eller annat sätt vara riktad till minderåriga. Därmed blir bedömningen lika, oavsett om
marknadsföringen direkt är riktad till minderåriga, till exempel en leksaksreklam, eller
om den i allmänhet når minderåriga, fastän den marknadsförda produkten skulle handla
om en nyttighet som i första hand är ämnad för vuxna. Med detta sagt kan en reklam, som
är fullständigt lämplig för vuxna, anses vara olämplig om den i allmänhet når även
minderåriga.
Marknadsföring riktad till barn eller unga kan exempelvis vara marknadsföring av sådana
produkter eller tjänster som används aktivt av dem eller som speciellt intresserar dem.
Exempelvis marknadsföring av godis intresserar många barn på ett starkare sätt, än vad
till exempel marknadsföring av grönsaker gör. I rättspraxis har man även ansett att om till
exempel marknadsföringens framställningssätt har varit sådant som tilltalar speciellt barn,
kan marknadsföringen även då anses vara riktad till dem. I praktiken kan det ha handlat
om till exempel användningen av animationstekniker (MEN 12/2009), användningen av
seriefigurer som är ägnade att väcka intresset hos barn (MD:1984:11) eller att man har
kombinerat underhållning och marknadsföring (KKV/54/14.08.01.05/2019). Även
marknadsföring som till exempel framställer minderåriga kan jämställas med
marknadsföring som riktar sig till barn eller unga, eftersom sådan marknadsföring ofta
65

även intresserar och tilltalar dem. Detta beror på att barn och unga lätt kan relatera till
personer i samma åldrar och därför fäster de eventuellt mera uppmärksamhet vid sådan
marknadsföring.
Däremot kan marknadsföring som i allmänhet når minderåriga vara till exempel reklam
som i första hand inte är ämnad för dem, men som de ändå blir utsatta för när de vistas
till exempel utomhus. I lagens förarbete nämns i detta avseende som exempel
utomhusreklam samt reklam i skyltfönster.219 I KO:s riktlinjer om minderåriga,
marknadsföring och inköp behandlas marknadsföring som i allmänhet når minderåriga i
tes nummer tre. Som exempel för dylik marknadsföring här ges utomhusreklam,
marknadsföring på allmänna transportmedel och skyltfönster, reklam som visas i tv eller
radio när barn kan anses vara vakna samt reklam på biografer som visas före
barnfilmer.220 Dock tar man i detta avseende varken i lagens förarbete eller i KO:s
riktlinjer ställning till marknadsföring på till exempel internet eller digitala medier, som
ju blivit alltmer vanligt under årens lopp. I den digitala miljön blir minderåriga även
utsatta för alltmer marknadsföring som i första hand inte är riktad till dem. Vid
granskande av relevanta lagbestämmelser, normer och förarbeten klargörs ändå inte
tydligt för när marknadsföring i den digitala miljön i allmänhet ska anses nå minderåriga,
vilket kan orsaka osäkerhet och tolkningsproblem. Räknas till denna kategori till exempel
marknadsföring på en webbsida som inte är avsedd för barn eller unga, men som ändå är
lättillgänglig för dem, eller marknadsföring på ett socialt medium som är i aktiv
användning även bland minderåriga? Eller gäller konceptet ”marknadsföring som i
allmänhet når minderåriga” endast sådana former av marknadsföring som beskrivs i bland
annat lagens förarbete eller konsumentombudsmannens riktlinjer?
I rättslitteraturen har man betraktat sådana sociala medieplattformar som är i aktiv
användning bland minderåriga, som sådana medier som i allmänhet når minderåriga.221
Sådana plattformar kan i dag konstateras vara bland annat Instagram, YouTube samt
TikTok.222 Samma slutsats kunde då eventuellt dras även för webbsidor som aktivt besöks
av minderåriga. Sådana webbsidor kan vara till exempel spelsidor eller webbsidor med
innehåll eller element som tilltalar speciellt barn.

219

RP 32/2008 rd, s. 20.
KO:s riktlinjer: Minderåriga, marknadsföring och inköp, 2004, kapitel 3.
221
Nyström 2020, ”Sääntely koskee myös alaikäiset yleisesti tavoittavaa markkinointia”.
222
Se kapitel 2.2.3.
220

66

Tolkningshjälp kan naturligtvis inhämtas även från rättspraxis och speciellt reklametiska
rådet har i ett flertal utlåtanden tagit ställning till marknadsföring på sociala medier och
när marknadsföringen har ansetts vara riktad till minderåriga. I till exempel utlåtandet
MEN 39/2020 var det avgörande argumentet för att marknadsföringen ansågs vara riktad
till barn och unga det att reklamen var publicerad på videodelningsplattformen TikTok,
som i dag används aktivt bland minderåriga. I MEN 8/2018 var det däremot avgörande
att en stor andel av youtubarens följare var minderåriga flickor och därmed ansåg man att
reklamvideon hade riktats även till denna konsumentgrupp. Även i KO:s avgörande
KKV/228/14.08.01.05/2017 var avgörande det att företagets säljfrämjande förfarande på
Instagram hade riktat sig till minderåriga och därmed ansågs även marknadsföringen vara
riktad till dem.
I till exempel MEN 25/2009 ansåg man däremot att en reklambanner på en webbsida inte
kunde anses vara riktad till minderåriga, eftersom webbsidan i fråga besöktes till
huvudsak endast av vuxna personer. Även i MEN 18/2018 ansåg man att Veikkaus Oy:s
marknadsföring inte kunde anses vara riktad till minderåriga, eftersom Facebook-sidan
där marknadsföringen hade publicerats hade haft en åldersgräns på 18 år. Eftersom
minderåriga inte hade tillgång till sidan, kunde man inte heller anse att marknadsföringen
var riktad till dem, fastän innehållet hade varit en aning barnsligt. Om sidan inte hade haft
en åldersgräns, kunde utlåtandet ha sett annorlunda ut. Fastän tanken med dylika
åldersgränser är bra och säkerligen fungerande i många fall, är det dock nästan omöjligt
att kunna kontrollera åldern hos marknadsföringens mottagare i den digitala miljön.
Problematiken kring detta behandlas mera ingående nedan i kapitel 6.4.
Sammantaget kan man alltså utifrån relevanta regler och relevant rättspraxis anta att i alla
fall följande marknadsföringsförfaranden i den digitala miljön kan på ett eller annat sätt
anses som marknadsföring som riktar sig till minderåriga eller som i allmänhet når dem:
•

Marknadsföring av en nyttighet som i första hand är ämnad för minderåriga eller som
speciellt intresserar dem.

•

Marknadsföring där man använder tekniker eller element som speciellt tilltalar
minderåriga eller marknadsföring där man framställer barn eller unga.

•

Marknadsföring på sociala medier som är i aktiv användning bland minderåriga.

•

Marknadsföring på konton eller kanaler på till exempel sociala medier, vars följare
består till en betydlig del av minderåriga.

•

Marknadsföring på webbsidor som är ämnade för minderåriga eller som aktivt besöks
av dem.
67

6.2 Tolkning av reglerna – När anses digital marknadsföring riktad till
minderåriga vara olämplig?
Eftersom

KSL:s

marknadsföringsbestämmelser

baserar

sig

till

stor

del

på

generalklausuler, redogör lagen inte för precisa situationer när marknadsföring riktad till
minderåriga ska anses vara olaglig, utan bedömningen varierar alltid från fall till fall.
ICC:s regler ger inte heller alltid konkreta svar på när reklam och övrig
marknadskommunikation ska anses strida mot god sed, utan regelverket erbjuder snarare
allmänna riktlinjer att gå efter. Fördelar med dylika bestämmelser som ger
tolkningsutrymme är att de kan tillämpas på all marknadsföring, även på nyare former av
marknadsföring. De erbjuder därmed även möjligheten till att tillämpningspraxisen kan
utvecklas.223 Men om det inte alltid finns precisa regler att gå efter, hur kan då
marknadsförare veta hurdan marknadsföring riktad till barn eller unga som är tillåten?
Vilka är egentligen de avgörande faktorerna vid bedömningen av om digital
marknadsföring riktad till minderåriga ska anses vara olämplig och vad bör
marknadsförare därmed ta hänsyn till vid utförande av sådan marknadsföring som riktar
sig till denna målgrupp eller som i allmänhet når dem?
Som redogjorts i föregående delkapitel, är en viktig utgångspunkt för det första att utreda
huruvida marknadsföring över huvud taget kan anses vara riktad till minderåriga. Endast
i de fall som marknadsföringen kan anses vara riktad till dem eller i allmänhet nå dem,
bör marknadsföraren ta hänsyn till de specialregler som berör minderåriga. Utöver detta
är en central avgörande faktor vid bedömningen av marknadsföringens lämplighet bland
annat åldern hos den minderåriga som marknadsföringen riktar sig till. Detta framgår
ordagrant av KSL 2 kap. 2.2 §, eftersom dess sista mening stadgar att ”vid bedömningen
av om marknadsföringen strider mot god sed ska åldern och utvecklingsnivån hos de
minderåriga som i allmänhet nås av marknadsföringen samt övriga omständigheter
beaktas”. I praktiken innebär detta att ju yngre barn det är frågan om, desto striktare bör
bedömningen vara.224 Även i KSL 2 kap. 3.3 § betonas åldersfaktorn, eftersom momentet
stadgar att bedömningen av förfarandets otillbörlighet ska göras från synpunkten hos den
eventuella konsumentgruppens genomsnittkonsument och samma gäller om förfarandet

223
224

Se RP 8/1977, s. 23.
RP 32/2008 rd, s. 20.

68

är ägnat att försämra sådana konsumenters förmåga att fatta beslut som är särskilt
mottagliga för påverkan på grund av bland annat ålder.
I rättspraxis brukar man sällan hänvisa direkt till specifika åldersgrupper, till exempel ”6–
8-åringar” eller ”13–14-åringar”, utan man brukar oftast i stället prata mera allmänt om
”barn” eller ”unga” eller helt enkelt ”minderåriga”. Detta beror troligtvis på att det ju
oftast är svårt att fastställa en specifik åldersgrupp som marknadsföringen riktar sig till. I
vissa sammanhang kan det dock vara nödvändigt att precisare åtskilja vissa åldersgrupper,
till exempel när man talar om direktmarknadsföring225, om en webbsida har en specifik
åldersgräns eller om till exempel deltagandet i en marknadsföringskampanj förutsätter en
viss ålder.
Det sistnämnda var fallet i exempelvis KO:s avgörande KKV/2729/14.08.01.05/2014,
som handlade om McDonald’s marknadsföringskampanj där man marknadsförde ett
mobilspel och lotterier. Genom att ladda ner mobilspelet kunde man spela
myntkastningsspel och dessutom delta i en utlottning, där priserna bestod av McDonald’s
produkter eller olika rabatter som kunde användas i restaurangerna. Ifall man dessutom
ville spela ett tilläggsspel och delta i utlottningen av mera värdefulla produkter, var man
tvungen att fysiskt besöka restaurangen. Åldersgränsen för att över huvud taget kunna
delta i kampanjen i fråga var 15 år, vilket framgick av bland annat kampanjens regler,
webbsidor och mobilspelet. Marknadsföringen hade dock nått även personer under 15 år
och dessutom var kampanjen och dess innehåll sådant, som intresserade speciellt även
yngre personer. KO ansåg att 15-års åldersgränsen inte framgick tillräckligt tydligt av
bland annat mobilspelet och man kunde heller inte anta att under 15-åringar skulle läsa
igenom kampanjens regler, eftersom mobilspelet inte förutsatte att man bekräftar sin
ålder. KO ansåg att marknadsföringen stred mot god sed till den delen som den hade nått
även under 15-åringar och rekommenderade företaget att till exempel utveckla
mobilspelet så att det tydligt redan i det skedet när konsumenten laddar ner spelet framgår
att spelet är K-15. Dylika åtgärder, där man tydligt informerar konsumenter om
åldersgränser som tillämpas, kan alltså i stort sett påverka om marknadsföringen efter en
helhetsbedömning ska anses vara olämplig eller inte.

225

Direktmarknadsföring till under 15-åringar är förbjudet utan föräldrarnas samtycke. Se mera om detta i
kapitel 3.3 och 3.4.

69

Av KSL 2 kap. 2.2 § framgår även att man vid bedömningen ska beakta utvecklingsnivån
hos minderåriga, som ju långt går hand i hand med barnets ålder. Detta är en mycket
viktig faktor med tanke på att utvecklingsnivån och mognadsgraden hos minderåriga i
stort sett påverkar hur bra de till exempel förstår kommersiellt innehåll och förstår hur
dylikt innehåll eventuellt påverkar dem. Yngre barn är oftast, på grund av deras lägre
utvecklingsnivå, mera mottagliga för marknadsföringens effekter och behöver därmed
även ett starkare skydd än vad äldre barn eller ungdomar gör. I ungefär 7-årsåldern börjar
barnets kritiska tänkande oftast utvecklas och därmed kan man anta att en över 7-åring
bättre förstår till exempel innebörden av en reklam, jämfört med än 4-åring.226
Problematiskt är dock det faktumet att utvecklingsnivån hos barn alltid är en individuell
omständighet och nivån kan variera stort mellan barn även i samma åldrar. Inte ens lagens
förarbete förtydligar hur utvecklingsnivån egentligen ska beaktas vid bedömningen,
vilket kan orsaka svårigheter med tolkningen och tillämpningen av bestämmelsen.227 I
praktiken är det ju nästan omöjligt att vid bedömningen av marknadsföringen beakta
utvecklingsnivån hos var och en av mottagarna, eftersom den kan variera så pass mycket
bland dem. En reklam är ju sällan riktad till en enda person, det vill säga bör en
helhetsbedömning trots allt ske, vilket i vissa fall kan orsaka fel vid bedömningen.
Både KSL och ICC:s regler ger även övriga bra utgångspunkter till vad man bör beakta
vid bedömningen av marknadsföringens lämplighet gentemot minderåriga. I både KSL 2
kap. 2.2 § och i artikel 18.2 i ICC-koden stadgas att vid marknadsföring riktad till
minderåriga får man inte utnyttja deras bristande erfarenhet och godtrogenhet.
Marknadsföring som gör detta ska i synnerhet anses strida mot god sed och därmed som
olämpligt. Både KSL:s förarbete och ICC-koden lyfter i detta avseende fram till exempel
marknadsföring, där man utnyttjar det faktumet att speciellt yngre barn kan tolka
marknadskommunikation mycket konkret och att de inte har samma förmåga som vuxna
att förstå till exempel överdrivna påståenden och ironi eller till exempel åtskilja på fantasi
och verklighet.228 Även social osäkerhet kan gå hand i hand med bristande erfarenhet och
man får därför inte heller utnyttja sociala osäkerheten hos barn eller unga.229 Till exempel
i KO:s avgörande 2000/40/2528 ansågs att en reklam med budskapet ”Skolan. Kompisar.
Alla har mobil.” tydligt gav den bilden att de barn som inte har en mobiltelefon inte heller
226

Se Hoppu 1997 s. 54.
Enkvist 2013, s. 379.
228
Se RP 32/2008 rd, s. 20 och ICC:s regler för reklam och marknadskommunikation 2018, artikel 18.2.
229
Se RP 32/2008 rd, s. 20.
227

70

har några vänner.230 Dylika reklamer som utnyttjar den sociala osäkerheten hos barn, kan
starkt påverka deras tankesätt.
Vidare är en avgörande faktor vid bedömningen av marknadsföringens lämplighet
gentemot minderåriga, om den på ett negativt sätt påverkar deras balanserade utveckling
eller om den på något vis medför att minderåriga utsätts för fysiska eller psykiska
skadeverkningar.231 Man får till exempel inte använda aggressiva eller skrämmande
medel i marknadsföringen och inte heller uppmana till skadligt eller farligt beteende.
Kapitel 5.2 och 5.3 ovan presenterar praktiska exempel på detta och till exempel reklam
som innehåller svärord eller uppmuntrar till överdriven alkoholkonsumtion kan sägas
falla innanför denna kategori. Inte heller våld får användas i marknadsföring och
marknadsdomstolen har redan i ett tidigt skede tagit ställning till denna fråga.
Huvudregeln är att man inte i någon marknadsföring får använda våldsskildringar, om
inte den har något naturligt samband med nyttigheten som marknadsförs.232 När
marknadsföringen riktar sig till barn, har bedömningen dock varit striktare och
huvudregeln där är att användningen av våldsskildringar i dylik marknadsföring alltid ska
anses strida mot god sed, oavsett om våldet har en anknytning till nyttigheten eller inte.233
Detta framgår till exempel av rättsfallet MD 1988:11. Det finns ännu ingen rättspraxis
där man direkt har behandlat användning av våld i marknadsföring i den digitala miljön,
men reglerna gäller givetvis på samma sätt där, som för marknadsföring via mera
traditionella medel.
KSL 2 kap. 2.2 § fastställer ännu ett tredje förfarande som i synnerhet anses strida mot
god sed vid marknadsföring som riktar sig till minderåriga. Enligt momentet får
marknadsföring inte syfta till att undergräva föräldrarnas roll som fullvärdiga fostrare av
sina barn. Samma framgår av artikel 18.4 i ICC-koden. Till exempel direkta
köpuppmaningar riktade till minderåriga kan anses vara ett förfarande som undergräver
föräldrarnas roll som fostrare, eftersom i huvudsak är det ju föräldrarna som ska få
bestämma över barnets saker utan externa påtryckningar. Eftersom speciellt barn kan
påverkas av direkta köpuppmaningar i marknadsföring, särskilt när sådana är inbakade i
exempelvis spel eller annan dylik underhållning, är det viktigt att förbudet mot sådana

230

Avgörandet tas upp i KO:s riktlinjer: Minderåriga, marknadsföring och inköp, 2004, kapitel 2.
Se KSL 2 kap. 2.2 § och artikel 18.3 i ICC:s regler för reklam och marknadskommunikation 2018.
232
Se MD:1984:5 och MD:2001:6 samt RP 32/2008 rd, s. 8.
233
Viitanen 2017, s. 154.
231

71

uppmaningar efterföljs. Även direktmarknadsföring, som riktas till minderåriga utan
föräldrarnas samtycke, kan anses vara sådan marknadsföring som undergräver
föräldrarnas roll som fullvärdiga fostrare, eftersom de inte i dylika fall heller kan
kontrollera hurdan marknadsföring som når deras barn.
Sammantaget finns det alltså flera faktorer som kan påverka bedömningen av
marknadsföringens lämplighet gentemot minderåriga. Dessutom varierar bedömningen
från fall till fall och fullständiga riktlinjer är därmed svårt att fastställa. Det nuvarande
regelverket, tillsammans med relevant rättspraxis, ger ändå bra utgångspunkter för vilka
som är de viktigaste faktorerna som bör beaktas vid bedömningen. Sammantaget är
sådana faktorer, för det första, var och hur marknadsföringen utförts och om den över
huvud taget kan anses vara riktad till minderåriga eller om den i allmänhet når dem. I
sådana fall blir bedömningen automatiskt striktare. För det andra ska bedömningen ske
utifrån genomsnittkonsumentens synvinkel. Om till exempel en reklamkampanj riktar sig
i första hand till 8-åringar, ska marknadsföraren fundera över hur en 8-åring i allmänhet
förstår reklamen och hur reklamen påverkar ett barn i den åldern. Här spelar alltså åldern
och själva utvecklingsnivån hos mottagaren centrala faktorer i bedömningen och ju yngre
barn marknadsföringen är riktad till, desto strängare ska bedömningen vara. Som
konstaterats ovan är övriga avgörande faktorer vidare om marknadsföringen kan anses ha
utnyttjat minderårigas bristande erfarenhet, sociala osäkerhet eller naturliga
godtrogenhet, om den på något vis påverkar minderårigas balanserade utveckling
negativt, om den uppmuntrar till farligt eller skadligt beteende eller om den på något sätt
syftar till att undergräva föräldrarnas roll som fostrare till sina barn. Listan är inte
uttömmande, utan även övriga relevanta faktorer kan beaktas, eftersom bedömningen
alltid görs från fall till fall.

6.3 Den nuvarande regleringen – Erbjuder regelverket ett tillräckligt skydd för
minderåriga i den digitala miljön?
Som ovan konstaterats, har digital marknadsföring och för övrigt även marknadsföring
riktad till minderåriga ökat under senaste årtiondena. Även minderåriga exponeras för
alltmer reklam och marknadskommunikation när de surfar på internet, sociala medier och
andra digitala medier. Behovet av ett fungerande regelverk är därmed stort och det är

72

särskilt viktigt att samhällets sårbara konsumentgrupper får ett tillräckligt skydd mot
olämplig marknadsföring.
Bestämmelserna i KSL 2 kap. som är tillämpliga på marknadsföring gentemot
konsumenter erbjuder minderåriga ett särskilt skydd. Både marknadsföring som strider
mot god sed samt marknadsföring som är otillbörligt är förbjudet enligt kapitlets 1 § och
i både 2 § och 3 § ges sårbara konsumentgrupper, inkluderat minderåriga, ett förstärkt
skydd. Minderårigas skydd i paragraferna är till viss mån överlappande och erbjuder
därmed på sätt och vis ett dubbelt skydd för dem.234 Är ett dylikt överlappande skydd bra
eller orsakar det bara oklarheter kring hur reglerna egentligen ska tillämpas och tolkas,
vilket eventuellt kan leda till en felaktig bedömning? Eftersom man vid bedömningen av
marknadsföring riktad till minderåriga kan beakta båda bestämmelserna, kan man tänka
sig att de tillsammans kan ”fånga” flera olagliga förfaranden jämfört med vad de
ensamma kan, speciellt med tanke på att ”god sed” är ett rätt så brett koncept. Det kan ju
uppstå situationer där exempelvis ett förfarande som anses strida mot god sed däremot
inte anses som otillbörligt. Dock aktualiseras här en viss sorts rättsosäkerhet och
gränsdragningsproblematik. Dessutom, som nämnts i kapitel 3.2.3, bör det poängteras att
en dylik bedömning, som baserar sig endast på nationell lag, står knappast i enlighet med
ett fullharmoniserande direktivs syfte, vilket ju direktivet om otillbörliga affärsmetoder
är.
Även bestämmelserna i direktiv 2005/29/EG om otillbörliga affärsmetoder har granskats
ovan, eftersom direktivet ju är en central utgångspunkt för hur den gällande inhemska
lagstiftningen ser ut. Till följd av direktivet implementerades även den så kallade ”svarta
listan”, som i sin 28. punkt förbjuder att rikta direkta köpuppmaningar till barn eller
uppmana barn att övertala sina föräldrar att köpa nyttigheten som marknadsförs. Fastän
förbudet är absolut och därmed ett effektivt sätt att reglera marknadsföring riktad till barn,
är förbudet dock kanske inte så användbart i dagens läge med tanke på hurdana
marknadsföringsmetoder som föredras.235 Bland annat riktad reklam till minderåriga i den
digitala miljön kan anses i dag vara mera problematisk och dylik marknadsföring kunde
eventuellt regleras effektivare med ett absolut förbud. Specifikare absoluta förbud skulle
inte enbart vara effektivare sätt skydda minderåriga, utan de skulle även ge

234
235

Se kapitel 3.2.3.
Fourberg et al. 2021, s. 70.

73

marknadsförarna specifikare riktlinjer att gå efter. Direktivets bestämmelser är ju i dagens
läge allmänna till sin karaktär och redogör därmed inte tydligt för vad som egentligen är
tillåtet eller otillåtet. I praktiken kan medlemsstaterna inte självständigt heller förbjuda
kommersiella förfaranden som riktar sig till minderåriga, eftersom direktivet om
otillbörliga affärsmetoder är fullharmoniserande.236 Därmed borde dylika förändringar
ske på ett EU-rättsligt plan.
Eftersom Finlands och EU:s marknadsföringsbestämmelserna är ”teknikneutrala”, kan de
tillämpas på alla former av marknadsföring och därmed gäller reglerna även för all
marknadsföring i den digitala miljön, vilket är positivt. Samma gäller för ICC:s regler,
som dessutom innehåller ett eget kapitel som behandlar digital marknadskommunikation
och direktmarknadsföring. Generalklausuler och dylik ”teknikneutral” reglering är på sätt
och vis effektiv, med tanke på att man då kan tillämpa bestämmelserna på alla former av
marknadsföring och den möjliggör även att tillämpningspraxisen vid behov kan
utvecklas, vilket har varit syftet med till exempel KSL:s bestämmelser.237 En viss
rättsosäkerhet kan dock uppstå, eftersom det är mer utmanande för både konsumenter och
näringsidkare

att

identifiera

nya

problemområden

och

olagliga

marknadsföringsförfaranden.238 Därför är bland annat KO:s riktlinjer en viktig rättskälla
för hur den gällande rätten i praktiken ska tolkas. Man kan spekulera huruvida det vore
nödvändigt att, i likhet med ICC:s regler, anta specifikare bestämmelser om digital
marknadsföring även i lagstiftningen. Antagandet av en dylika bestämmelser kunde
eventuellt förtydliga hur marknadsföring i den digitala miljön egentligen ska bedömas.
Fastän KSL inte i dagens läge direkt reglerar digital marknadsföring, är lagen oavsett
tillämpbar på sådant, vilket ju är huvudsaken.
Konsumentskyddslagen,

tillsammans

med

dess

förarbeten

och

konsumentombudsmannens riktlinjer, förtydligar ändå ganska utförligt hurdan
marknadsföring riktad till minderåriga är olaglig och vad marknadsförare bör ta hänsyn
till i sin marknadsföring om den riktar sig till minderåriga eller om den når dem. KO:s
riktlinje om minderåriga, marknadsföring och inköp erbjuder ställningstaganden över hur
den gällande rätten i praktiken tillämpas av tillsynsmyndigheterna. Riktlinjen i fråga har
dock utarbetats redan år 2004, det vill säga i dagens läge för 18 år sedan, vilket är en
236

Ibid.
Se RP 8/1977, s. 23.
238
Hoppu 1997, s. 193.
237

74

mycket lång tid. Under den tiden har det uppstått nya former av marknadsföring, speciellt
i den digitala miljön som ständigt utvecklas, och givetvis har även nya rättsavgöranden
sammanställts. Efter en granskning av riktlinjen kunde man identifiera några brister och
utvecklingsmöjligheter. Som redan nämndes i kapitel 6.1, vore det bland annat
nödvändigt att tydligare redogöra för när marknadsföring i den digitala miljön egentligen
ska anses i allmänhet nå minderåriga. Riktlinjen redogör endast för dylik marknadsföring
via mera traditionella medel, såsom utomhusreklam eller reklam på television. Men
eftersom många minderåriga tillbringar alltmer av sin tid i den digitala miljön, vore det
viktigt att tydliggöra när marknadsföring via internet eller digitala medier ska anses vara
sådan som i allmänhet når dem, det vill säga när man vid bedömningen bör anta en
striktare linje. Vidare kunde riktlinjen inneha mera precisa anvisningar om profilering
samt insamling av barns personuppgifter i marknadsföringssyfte, i likhet med i ICCkodens artikel 19.4. Dylik riktad marknadsföring i den digitala miljön är så pass vanligt i
dagens läge och sker alltmer även till minderåriga och därmed vore tydligare anvisningar
gällande detta säkerligen behövligt.
Efter en granskning av riktlinjen kan man trots allt konstatera att den till sin helhet är
informativ och behandlar även i viss mån marknadsföring via nyare medel, till exempel
webbsidor och annan marknadsföring som utförs på elektroniska vägar. Även en egen
riktlinje om influerarmarknadsföring på sociala medier har utarbetats år 2019, vilket
säkerligen har varit nödvändigt med tanke på att dylik marknadsföring ständigt ökar och
utvecklas. Fastän behovet av en uppdatering av riktlinjerna kanske inte just nu är akut, är
det klart att ju mera utvecklingen går framåt, desto tydligare riktlinjer kommer både
konsumenter och näringsidkare att behöva i framtiden. Under 18 års tid har speciellt
konsumentombudsmannen kommit med en hel del nya avgöranden och därmed vore det
nödvändigt att i något skede uppdatera riktlinjen och bland annat tillägga färskare
praktiska exempel för att utvidga den nuvarande helheten.
ICC:s regler för reklam och marknadskommunikation tar minderåriga och speciellt barn
väl i beaktan och erbjuder omfattande regler för när marknadsföring riktad till dem ska
anses strida mot god sed. Som nämnts, redogör regelverket även skilt för digital
marknadskommunikation och direktmarknadsföring, vilket den presenterade nationella
eller internationella lagstiftning däremot inte gör. Elektronisk direktmarknadsföring
regleras dock i lagen om tjänster inom elektronisk kommunikation, men den behandlar

75

inte heller enskilt minderåriga, så som ICC:s regler gör. Fastän ICC:s regler erbjuder
omfattande regler för digital marknadsföring riktad till minderåriga, bör man komma ihåg
att reglerna är självreglering, det vill säga är de inte juridiskt bindande så som
lagstiftningen. Reklametiska rådet kan alltså inte bedöma marknadsföringens laglighet
och inte heller förbjuda företag att visa en reklam, utan dess utlåtanden är snarare
rekommendationer. Man kan trots det tänka sig att rekommendationerna ändå efterföljs,
eftersom företag säkerligen vill upprätthålla en positiv bild av sig själva på marknaden.
Dock är detta inte alltid fallet, vilket är en orsak till att självreglering kan argumenteras
vara ineffektivt. Vid utarbetande av denna avhandling lade jag märke till att ett flertal
utlåtanden från reklametiska rådet inte har lett till några åtgärder. Bland annat många
influerare som har publicerat reklaminnehåll på sina sociala medier, har inte vidtagit
några åtgärder fastän reklametiska rådet har gett anmärkande utlåtanden, utan
publikationerna finns fortfarande kvar att se. Detta belyser det faktumet att på bland annat
sociala medier finns det rikligt med innehåll som strider mot god sed, både sådant som
till och med reklametiska rådet har ansett strida mot god sed, men säkerligen även rikligt
med sådan olämplig marknadsföring som man över huvud taget inte har bedömt. Såklart
finns det även flera fall där reklametiska rådets utlåtande, eller redan en begäran om ett
sådant, har lett till åtgärder. Utan reklametiska rådets utlåtande, skulle mängden av
olämpligt innehåll alltså säkerligen vara större och ICC har därmed, tillsammans med
andra självreglerande organisationer, en mycket viktig roll vid kampen mot olämplig
marknadsföring. Dess utlåtanden ökar trots allt medvetenheten kring olika
problemområden och påverkar eventuellt hur företag utför sin marknadsföring i
framtiden. Om inte reklametiska rådet skulle ha gett de utlåtande som det gjort, vem
skulle då ha gjort det?
Sammanfattningsvis kan den nuvarande regleringen till sin helhet anses vara tillräcklig
och långt fungerande. Utvecklingsmöjligheter kommer dock säkerligen alltid att finnas,
speciellt med tanke på att den digitala utvecklingen hela tiden går framåt. Viktigast är
dock det att lagstiftningen och självreglerande normerna på ett allmänt plan erbjuder
minderåriga det särskilda skydd som de behöver. Det finns dock några problemområden
som påverkar mängden av olämpligt innehåll som minderåriga utsätts för i den digitala
miljön. Dessa är främst effektiv övervakning av innehåll på internet och digitala medier,
som ju är en stor utmaning i sig, men därtill även övervakningen av minderårigas
interaktiva aktiviteter och hur de faktiskt beter sig där.
76

6.4 Problemområden
För att regleringen av marknadsföring ska fungera så effektivt som möjligt, krävs ju även
att övervakningen av att reglerna följs är smidig och effektiv.239 I den digitala miljön är
mängden av marknadsföring och kommersiellt innehåll dock enorm, som därtill förändras
jämt. Innehåll sprids aktivt via olika kanaler och når därför lätt även samhällets sårbaraste,
vilket gör att en effektiv övervakning av innehållet där kan vara mycket utmanande. Bland
annat internet anses vara övervakningens svåraste område och myndigheterna har helt
enkelt inte tillräckligt med resurser att övervaka allt som sker i dylika kanaler. Därför
förstärks även företagens ansvar till att förfara på ett vederbörligt sätt.240 Liksom tes tio i
KO:s riktlinjer om minderåriga, marknadsföring och inköp fastställer, bär alla för vilkas
räkning marknadsföring görs ansvar för den. Detta innebär att utöver näringsidkaren i
fråga, ligger ansvar även hos eventuella reklambyråer eller medier.241 Dock man kan inte
alltid fullt ut lita på att ansvaret fullgörs.
Som nämnts i kapitel 3.5, har konsumentombudsmannen en viktig roll vid övervakandet
av att marknadsföring riktad till konsumenter står i enlighet med den gällande
lagstiftningen. Nyligen har konsumentombudsmannen fått nya metoder i bruk för att
effektivare kunna ingripa i marknadsföring och övrigt innehåll i den digitala miljön, vilket
är positivt med tanke på att en stor del av marknadsföringen i dag sker där.242 Utöver
KO:s viktiga roll vid nationell övervakning, är det givetvis viktigt att övervakning sker
även på ett globalt plan, eftersom marknadsföring ofta är gränsöverskridande. Bland
annat CPC-förordningen har möjliggjort att EU-ländernas tillsynsmyndigheter nu
effektivare kan samarbeta och ingripa i gränsöverskridande brott mot EU:s
konsumentskyddsbestämmelser.243
EU har aktivt vidtagit även andra åtgärder i syfte att minska olagligt innehåll på
exempelvis sociala medier. I maj 2021 informerades det till exempel om att EU kräver en
utredning från videodelningsplattformen TikTok om marknadsföring som riktats till barn.
Enligt dem har TikTok gjort sig skyldig till aggressiv smygreklam som riktats specifikt

239

Enkvist-Gauffin 2006b, s. 204.
Ranta 2013 (IS).
241
Se KO:s riktlinjer om minderåriga, marknadsföring och inköp, 2004, kapitel 10.
242
Se KKV:s hemsida: Nya övervakningsmetoder tas i bruk för konsumentombudsmannen.
243
Se KKV:s hemsida: Konsumentombudsmannens tillsynsuppgifter (”Verksamhet i enlighet med EU:s
samarbetsförordning”).
240

77

till barn.244 Därtill har EU allt sedan 2007 årligen utfört så kallade ”sweeps”, som i
praktiken går ut på att hundratals webbsidor granskas i syfte att utreda om de följer EU:s
gemensamma konsumentlagstiftning. Varje år fokuserar man på något specifikt, till
exempel digitalt innehåll (2012) eller telekommunikation och andra digitala tjänster
(2017).245 Även andra organisationer har aktivt deltat i övervakningen av marknadsföring
på internet och digitala medier. Till exempel ICPEN, som är ett internationellt nätverk för
tillsyn av marknadsföring, ordnar årligen så kallade ”sweep days”, under vilka man spårar
olämplig marknadsföring riktad till minderåriga som sker på internet.246 Dylika åtgärder
är effektiva sätt att minska på risken av att minderåriga utsätts för olämplig digital
marknadsföring.
För att minska mängden av olämplig digital marknadsföring och därmed underlätta
övervakningen, vore det dessutom viktigt att konsumenter och andra näringsidkare är
medvetna om vad de själva kan göra i situationer där de stöter på olämplig
marknadsföring. Bland annat är det viktigt att se till att det finns tillräcklig med
information om hur man till tillsynsmyndigheterna kan meddela om olämplig
marknadsföring som rör sig i exempelvis den digitala miljön. På så sätt kan även
tillsynsmyndigheterna snabbare vidta behövliga åtgärder, för att avlägsna sådan
marknadsföring från digitala kanaler. Ribban till att göra dylika meddelanden borde
därför vara låg.
Problematiskt är vidare det faktum att det inte alltid är ens möjligt att effektivt skydda
minderåriga när de surfar på till exempel internet eller sociala medier, eftersom det i
praktiken är omöjligt att där kunna med säkerhet bekräfta deras riktiga ålder eller
identifiera andra personliga egenskaper hos dem.247 Detta är problematiskt speciellt vid
marknadsföring av produkter med åldersgränser, till exempel alkohol eller penningspel,
men även vid övrig sådan marknadsföring som inte lämpar sig för barn eller ungdomar.
Undersökningar visar dessutom att det är ganska vanligt att minderåriga kringgår
åldersgränser vid exempelvis skapandet av konton på sociala medier, i syfte att få tillgång
till de tjänster och medier som intresserar dem.248 Fastän åldersgränser i viss mån kan

244

Burtsoff 2021 (Yle Uutiset).
Europeiska kommissionen: “Consumer Protection Cooperation Network: How are consumer rights
enforced in the EU?”.
246
Koho 2012, s. 37.
247
Tuorila 2019, s. 14.
248
Se Tuorila 2020, s. 23.
245

78

vara effektiva, kan man dock i praktiken aldrig vara fullständigt säker om vem som mottar
information på skärmens andra sida.
Problematiken kring detta har lyfts fram i samband med revideringen av alkohollagen.
Då har man diskuterat om hur speciellt minderåriga kan skyddas mot alkoholreklam på
bland annat sociala medier, med tanke på att det i praktiken är nästan omöjligt att kunna
kontrollera åldern hos marknadsföringens mottagare. I alkohollagens förarbete (RP
70/2013 rd) nämns att marknadsföring via till exempel sociala medier är problematiskt,
eftersom i praktiken är det fullständigt möjligt att all marknadsföring via dylika kanaler
kan nå även minderåriga.249 I många fall kan det räcka med att internetanvändaren på till
exempel en reklamwebbplats svarar ”ja” eller ”nej” på frågan om man är myndig.250 I den
digitala miljön kan det alltså vara mycket enkelt att ljuga om sin ålder, om man så vill.
Hurdana åtgärder har då vidtagits i syfte att minska alkoholreklam i den digitala miljön
och på så sätt skydda bland annat minderåriga? Eftersom det är så lätt att sprida innehåll
på sociala medier och internet, sprids ju även olik sorts marknadskommunikation lätt och
når även samhällets sårbaraste. Alkohollagens revidering ledde till att vissa förfaranden i
dag är förbjudna på dylika nya kommunikationskanaler. Bland annat förbjöd man sådan
alkoholreklam där konsumenterna producerar eget innehåll relaterat till drickande, till
exempel dryckesbilder eller -videor, som sedan delas på tillverkarens webbsidor eller
sociala medier. Inte heller producerande av reklamfilmer som kan delas och spridas på
till exempel konsumenters eller bloggares webbsidor eller i deras vänkretsar är tillåtet.
Vidare förbjöds även utförande av exempelvis marknadsföringslotterier, frågesporter
eller spel som baserar sig på konsumenternas aktivitet, till exempel genom att gilla eller
dela ett inlägg.251 År 2015, när dessa begränsningar trädde i kraft, var Finland faktiskt det
första landet i världen som begränsade alkoholreklam i sociala medier.252
Kunde dylika begränsningar tillämpas även på annan olämplig reklam som aktivt sker på
till exempel sociala medier och som riktar sig till eller når minderåriga? Dylika förbud
mot spridning av reklaminnehåll på internet och sociala nätverkstjänster av någon
specifik reklam, såsom alkoholreklam, är säkerligen fungerande, men om ett sådant
förbud skulle gälla i allmänhet för sådan olämplig reklam som kan vara skadligt för

249

RP 70/2013 rd, s. 12.
Ibid., s. 10.
251
RP 70/2013 rd, s. 20. Se även Siniaalto 2017.
252
Kauppila – Lindeman – Svensson – Hellman – Katainen 2019, s. 1.
250

79

minderåriga, skulle det högst troligen endast leda till oklarheter kring vad som i slutändan
är tillåtet eller ej. Dessutom skulle övervakningen av förfaranden i den digitala miljön
troligen försvåras ännu mera sedan förr.
I samband med kring frågan om att bland annat åldersgränser inte går att övervaka på ett
effektivt sätt, framhävs även föräldrarnas eller vårdnadshavarnas viktiga roll vid
övervakandet av sina barns interaktiva aktiviteter i den digitala miljön och på så sätt även
vid skyddandet av dem mot olämpligt innehåll där. Även ICC:s regler poängterar ju i
artikel C7 att föräldrarna och/eller vårdnadshavarna ska uppmuntras till att delta i och
övervaka sina barns interaktiva aktiviteter. De kan vidta flera åtgärder för att minska
riskerna av att deras barn utsätts för olämpligt innehåll när de till exempel surfar på
internet eller digitala medier. Även KKV har publicerat ett ”konsumenttips” om varför
det är viktigt att engagera sig i barnets interaktiva aktiviteter. Där framhävs viktigheten
av att föräldrarna handleder sina barn i användningen av elektroniska apparater och olika
medier och även i att identifiera reklam av olika slag. Därtill poängterar man att det vore
viktigt att berätta för barnet om personuppgifter och hur dylika uppgifter skyddas online
och varför.253 Ju mera barnet vet om riskerna, desto försiktigare agerar de.
Inom familjer är elektroniska apparater ofta dock i gemensam användning, vilket kan
orsaka att familjens yngsta exponeras för sådan reklam som baserar sig på förälderns
internetanvändning. Om ens barn till exempel tittar på en YouTube-video från förälderns
smarttelefon eller tablett, kan barnet exponeras för de reklamer som egentligen är avsedda
att riktas till föräldern.254 Åtgärder som föräldrarna kan göra i dylika situationer är att till
exempel ta i användning sådana tilläggsprogram som blockerar reklamer eller alternativt
låter man barnet helt enkelt använda en annan webbläsare eller konto, som endast är i
barnets bruk.255
Tyvärr visar en undersökning av Europeiska kommissionens att de flesta föräldrar inte
ser digital marknadsföring som riktas till deras barn som en större risk och de anser att
dylik marknadsföring inte påverkar barnen. Detta innebär att de eventuellt inte heller
vidtar sådana nödvändiga åtgärderna som skulle minska risken för att deras barn

253

KKV:s hemsida: ”Konsumenttips: Ge ditt barn handledning i att identifiera reklam, kom överens om
spelreglerna för användningen av telefonen och nätet”.
254
Se till exempel Brink 2017 (Svenska Yle).
255
Ibid., ” Saker som är värda att testa”.

80

exponeras för olämplig marknadsföring i den digitala miljön.256 Därför vore det
avslutningsvis även nödvändigt att aktivt lyfta fram de risker som eventuellt kan
förknippas med olämplig marknadsföring som riktar sig till eller når minderåriga samt
riskerna

med

exempelvis

insamling

av

minderårigas

personuppgifter

i

marknadsföringssyfte. I samband med detta vore det även viktigt att förtydliga varför
exempelvis

olika

sociala

medier

eller

webbsidor

har

åldersgränser

eller

åldersrekommendationer. Dylika gränser finns ju där av bland annat den orsaken att allt
innehåll på plattformarna inte nödvändigtvis lämpar sig för barn i yngre åldrar och det
vore viktigt att både minderåriga och deras föräldrar är medvetna om varför det är viktigt
att gränserna efterföljs.

’

256

Jourová 2016, s. 3.

81

7 SAMMANFATTNING OCH SLUTSATSER
Under de senaste årtiondena har marknadsföring riktad till minderåriga ökat märkbart och
eftersom minderåriga bland annat ofta styr och ställer barnfamiljers konsumtionsvanor,
strävar även företag efter att väcka deras intresse genom sin marknadskommunikation.
En stor del av sådan marknadskommunikation sker i dag i den digitala miljön, där även
minderåriga tillbringar alltmer tid. Tack vare digitaliseringen har marknadsföring fått nya
former och marknadsförare kan nå konsumenterna nästan vart de än går. Problematiskt är
dock det att i den digitala miljön når även olämplig marknadsföring lättare minderåriga
och en stor del av kommersiellt innehåll som minderåriga exponeras för där, är sådan
marknadsföring som inte i första hand är riktat till dem. Eftersom minderåriga på grund
av deras godtrogenhet och bristande erfarenhet är mera mottagliga för marknadsföringens
effekter, erbjuder dagens konsumenträttsliga författningar ett särskilt skydd för dem.
I Finland erbjuder KSL, tillsammans med andra konsumenträttsliga normer såsom ICC:s
regler för reklam och marknadskommunikation, omfattande regler och riktlinjer för vad
som bör tas i hänsyn vid marknadsföring som riktar sig till minderåriga eller som i
allmänhet når dem. Denna avhandling har strävat efter att genom den rättsdogmatiska
metoden, det vill säga genom att analysera och tolka den gällande rätten, besvara hur
minderåriga egentligen skyddas mot olämplig marknadsföring i den digitala miljön.
Avhandlingen erbjuder därmed en omfattande analys över regleringens nuläge och
identifierar de problemområden som eventuellt kräver åtgärder i framtiden. Andra
centrala frågeställningar som avhandlingen har strävat efter att besvara är att när digital
marknadsföring över huvud taget kan anses vara riktad till minderåriga och vilka som
egentligen är de avgörande faktorerna vid bedömningen av om sådan marknadsföring ska
anses vara olämplig.
Avgörande faktorer vid bedömningen av om marknadsföring riktad till minderåriga ska
anses vara lämpligt eller inte är bland annat målgruppens ålder och utvecklingsnivå. I
praktiken innebär detta att ju yngre barn marknadsföringen är riktad till, desto striktare
bör bedömningen vara. Problematiskt här är dock det att utvecklingsnivån alltid är en
individuell faktor, som kan variera betydligt även mellan personer i samma åldrar och
faktorn är därmed mycket svår att beakta i praktiken. Utöver åldern och utvecklingsnivån
finns givetvis även andra faktorer som bör beaktas. Listan över sådana faktorer är dock
inte uttömmande, eftersom bedömningen alltid sker från fall till fall. Utifrån relevanta
82

författningar kan man konstatera att andra avgörande faktorer vid bedömningen är bland
annat om marknadsföringen har utnyttjat minderårigas godtrogenhet, bristande erfarenhet
eller sociala osäkerhet, om den på ett negativt sätt påverkar minderårigas balanserade
utveckling, om den utsätter minderåriga för psykiska eller fysiska skadeverkningar eller
om den på något sätt syftar till att undergräva föräldrarnas roll som fullvärdiga fostrare.
I den inhemska lagstiftningen är främst KSL 2 kap. 2.2 § och 3.3 § de centrala lagrummen
när man pratar om regleringen av marknadsföring riktad till minderåriga. Dessa lagrum
stadgar både om marknadsföring som strider mot god sed och om otillbörlig
marknadsföring, vilka båda är förbjudna marknadsföringsförfaranden enligt KSL 2 kap.
1 §. Efter en granskning av bestämmelserna kan man konstatera att den inhemska
lagstiftningen erbjuder minderåriga på sätt och vis ett dubbelt skydd mot marknadsföring
som skulle utnyttja deras godtrogenhet och bristande erfarenhet, som beror på deras ålder
och låga utvecklingsnivå. Eftersom båda paragraferna kan tillämpas, kan detta dock
orsaka tillämpningssvårigheter och gränsdragningen mellan bestämmelserna försvåras.
Dock kan man argumentera för att bestämmelserna tillsammans kan ”fånga” flera olagliga
förfaranden, jämfört vad de ensamma för sig skulle kunna göra.
Bestämmelserna är dessutom allmänna till sin karaktär, vilket innebär att de ger rätt så
breda tolkningsutrymmen. De inhemska och EU-rättsliga marknadsföringsbestämmelser
stadgar heller inte skilt om digital marknadsföring, utan författningarna är
”teknikneutrala”, vilket innebär att de kan tillämpas på alla former av marknadsföring.
Vid sidan om de allmänna reglerna erbjuder exempelvis lagen om tjänster inom
elektronisk kommunikation specialregler om bland annat digital direktmarknadsföring. I
lagtexten tas dock minderåriga inte i detta avseende i särskild beaktan, så som KSL gör.
Den nuvarande regleringen kunde därför reglera tydligare om de regler som gäller för
digital direktmarknadsföring till minderåriga, i likhet med kapitel C i ICC:s regler som
särskilt reglerar om digital marknadskommunikation. Tydligare regler i lagstiftningen
skulle vara nödvändigt speciellt med tanke på insamling av barns personuppgifter i
marknadsföringssyfte.
Sammantaget kan man ändå konstatera att den nuvarande regleringen är fungerande,
eftersom bestämmelserna är allmänna till sin karaktär och de kan tillämpas på alla former
av marknadsföring. Problematiken ligger snarare i det att konsumenter och näringsidkare
inte nödvändigtvis alltid vet hur de allmänna bestämmelserna egentligen ska tillämpas i
83

digitala sammanhang. Fastän man inte skulle ändra på den nuvarande lagstiftningen, vore
det ändå eventuellt nödvändigt att uppdatera KO:s riktlinjer om minderåriga,
marknadsföring och inköp från år 2004, i syfte att göra det klarare för hur reglerna
egentligen ska tillämpas på nyare marknadsföringsformer i den digitala miljön. KO:s
riktlinjer är en central källa för hur tillsynsmyndigheterna tillämpar den gällande
lagstiftningen i praktiken och därmed vore det viktigt att dylika riktlinjer uppdateras med
jämna mellanrum vartefter utvecklingen går framåt. Detta är viktigt speciellt med tanke
på digitaliseringen som ständigt möjliggör uppkomsten av nya marknadsföringstekniker
och former.
Efter en granskning av KO:s riktlinjer från år 2004 kunde man identifiera några brister,
eller snarare utvecklingsmöjligheter. För att specialbestämmelserna om minderåriga över
huvud taget bör tillämpas, är ju en avgörande faktor det om marknadsföringen ens kan
anses vara riktad till minderåriga eller om den i allmänhet når dem. Fastställande av detta
kan dock i vissa situationer vara utmanande. Enligt KO:s riktlinjerna ska marknadsföring
som i allmänhet når minderåriga bedömas på samma sätt som marknadsföring som riktas
till minderåriga, men riktlinjerna tar ändå inte ställning till när marknadsföring i den
digitala miljön egentligen ska anses i allmänhet nå minderåriga. Detta är problematiskt
med tanke på att i den digitala miljön utsätts minderåriga för alltmer marknadsföring som
inte direkt är riktat till dem, men som ändå når dem. Efter att i denna avhandling ha
granskat relevanta rättskällor samt analyserat relevant rättspraxis och utlåtanden från
reklametiska rådet, kan man dra vissa slutsatser på denna oklara fråga. Till exempel kan
man anta att marknadsföring på sociala medier eller webbsidor är riktad till minderåriga,
om de är i aktiv användning bland minderåriga. Samma gäller även för marknadsföring
på till exempel en YouTube-kanal eller ett Instagram-konto, vars följare består till en
betydlig del av minderåriga. Avgörande är alltså inte det till vem man ursprungligen har
velat rikta marknadsföringen till, utan snarare vem som i slutändan blir utsatt för den. Det
vill säga om marknadsföringen är lättillgänglig även för minderåriga och aktivt når dem,
vilket ofta är fallet i bland annat sociala medier, kan man även anse att den riktar sig till
dem.
Avhandlingen har gett en omfattande analys över regleringens nuläge, som till sin helhet
kan konstateras vara tillräcklig. Dock för att regleringen ska vara effektiv, är det minst
lika viktigt att även övervakningen av att reglerna efterföljs är fungerande och effektiv.

84

Övervakningen av digital marknadsföring är dock en stor utmaning i sig, eftersom i den
digitala miljön är mängden av innehåll massiv, som dessutom förändras ständigt.
Resurserna räcker helt enkelt inte till, vilket framhäver marknadsförarnas ansvar till att
handla på ett vederbörligt sätt. Dessutom är det i digitala sammanhang i praktiken oftast
omöjligt att veta, vem som egentligen mottar information på skärmens andra sida. I den
digitala miljön är det svårt att fastställa användarens ålder eller andra individuella
egenskaper, vilka ju är avgörande faktorer för hur sträng linje man borde anta vid
bedömningen av marknadsföringens lämplighet. Undersökningar visar att minderåriga
ofta ljuger om sin ålder, i syfte att få tillgång till de sociala medier, digitala tjänster eller
webbsidor som intresserar dem. Om minderåriga inte följer de rekommendationer som
framläggs, hur kan man då någonsin erbjuda ett fullständigt skydd åt dem? Här framhävs
föräldrarnas eller intressebevakarnas viktiga roll i att delta i och övervaka sina barns
interaktiva aktiviteter. Vuxna kan vidta flera åtgärder för att minska riskerna av att deras
barn utsätts för olämpligt innehåll när de surfar på internet eller olika digitala medier.
Problematiskt är dock det att många föräldrar inte ser digital marknadsföring som riktas
till deras barn som en större risk eller att dylik marknadsföring skulle påverka dem.
Avslutningsvis kan man alltså konstatera att fastän både regleringen av digital
marknadsföring riktad till minderåriga och övervakningen av att regleringen efterföljs
skulle vara fungerande och effektiv, är den digitala miljön på grund av sin tekniska natur
ett ställe där man aldrig kan vara säker om att minderåriga användare åtnjuter ett
fullständigt skydd. Ju mera medvetna både minderåriga och föräldrarna är om de risker
som eventuellt förknippas med olämplig digital marknadsföring, desto starkare skydd
åtnjuter barn och unga. Eftersom det i slutändan ändå är i allas gemensamma intresse att
skydda samhällets sårbaraste, inklusive minderåriga, vore det minst lika viktigt att lyfta
fram de problemområden som förknippas med digital marknadsföring, som att se till att
regelverket är tillräckligt och fungerande.

85

KÄLLOR
Litteratur och artiklar
Enkvist, Joachim, 2013. Marknadsföring som står i strid med god sed eller som är
otillbörlig – En klar separering eller skör balansgång? JFT 5–6/2013, s. 371–395.
Enkvist, Joachim, 2016. Samtyckets betydelse i den digitala miljön. Festskrift:
ämnesföreningen Stadga r.f. 1996–2016, s. 17–30.
Enkvist-Gauffin, Joachim, 2006a. Nya kommunikationstekniker
marknadsföringsregleringen med? JFT 5/2006, s. 451–472.

–

hinner

Enkvist-Gauffin, Joachim, 2006b. Spam – Spim – Spit. En marknadsrättslig undersökning
av marknadsföring via nya kommunikationstekniker. Skrifter utgivna vid Svenska
handelshögskolan.
Fourberg, N. – Serpil, T. – Wiewiorra, L. – Goldovitch, I. – De Streel, A. – Jacquemin,
H. – Hill, J. – Nunu, M. – Bourguignon, C. – Jacques, F. – Ledger, M. – Lognoul, M.,
2021. Online advertising: the impact of targeted advertising on advertisers, market
access and consumer choice. European Parliament, Luxembourg.
Gunter, Barrier, 2016. Kids and branding in a digital world. Manchester: Manchester
University Press. [elektronisk upplaga, hämtad från https://www-jstororg.ezproxy.vasa.abo.fi/stable/j.ctt18dzrjq]
Hoppu, Kari, 1997. Lapsiin ja nuoriin kohdistuva markkinointi. Lakimiesliiton
Kustannus, Jyväskylä.
Innanen, Antti – Saarimäki, Jarkko, 2012. Internetoikeus. Edita, Helsingfors.
Kauppila, Emmi – Lindeman, Mikaela – Svensson, Johan – Hellman, Matilda – Katainen,
Anu, 2019. Alcohol marketing on social media sites in Finland and Sweden – A
comparative audit study of brands’ presence and content, and the impact of a legislative
change. Faculty of Social Sciences, University of Helsinki.
Koho, Teemu, 2012. Lapset ja markkinointi
markkinointiviestintään. Mainostajien liitto, Helsingfors.
Koivumäki, Elina – Häkkänen,
Kauppakamari, Helsingfors.

Petteri,

2018.

–

ohjeita

vastuulliseen

Markkinointijuridiikka

2018.

86

Nikkola, Aku, 2021. Alaikäiset epäterveellisten elintarvikkeiden markkinoinnin
kohderyhmänä – Sääntelyn nykytila. Pro gradu -tutkielma, Oikeustieteellinen tiedekunta,
Helsingin yliopisto.
Norio, Jaana, 2019. Johdatus kuluttajaoikeuteen. Helsingin yliopiston oikeustieteellinen
tiedekunta, Helsingfors.
Pakarinen, Auri – Tala, Jyrki, 2009. Mainonnan eettisyys itsesääntelyn kohteena.
Rättspolitiska forskningsinstitutets forskningsmeddelanden, Helsingfors.
Paloranta, Paula, 2014. Markkinoinnin etiikka käytännössä. Talentum, Helsingfors.
Peczenik, Aleksander, 2005. Juridikens allmänna läror. Svensk Juridisk Tidning, s. 249–
272.
Peltonen, Anja – Määttä, Kalle, 2015. Kuluttajansuojaoikeus. Talentum Pro, Helsingfors.
Viitanen, Klaus, 2017. Markkinointioikeus. Kauppakamari, Helsingfors.

Rättspraxis
Högsta domstolen
HD 2013:5
Marknadsdomstolen (Finland)
MD:1981:9
MD:1984:5
MD:1984:11
MD:1987:13
MD:1988:11
MD:1990:16
MD:2000:012
MD:2001:6
MD:80/03
MD:505/12

87

Marknadsdomstolen (Sverige)
MD 2012:14
Konsumentombudsmannens avgöranden
KKV/2729/14.08.01.05/2014
KKV/2974/14.08.01.05/2014
KKV/228/14.08.01.05/2017
KKV/54/14.08.01.05/2019
KO 2000/40/2528
KO 2002/49/2955
KO 2003/40/0542
KO 2003/40/5580
KUV/5564/41/2012
Reklametiska rådet
MEN 20/2007
MEN 6/2009
MEN 21/2009
MEN 25/2009
MEN 15/2011
MEN 23/2012
MEN 26/2012
MEN 21/2014
MEN 28/2015
MEN 13/2016
MEN 13/2017
MEN 37/2017
MEN 8/2018
MEN 6/2020
MEN 27/2020
MEN 39/2020
88

MEN 9/2021
MEN 13/2021
MEN 19/2021
Konsumenttvistenämnden
D/4635/31/2019
D/2634/36/2009

Offentligt tryckt
Europeiska kommissionen, 2016a. Arbetsdokument från kommissionens avdelningar;
Vägledning om genomförandet/tillämpningen av direktiv 2005/29/EG om otillbörliga
affärsmetoder. 25.5.2016. Bryssel.
Europeiska kommissionen, 2016b. Study on the impact of marketing through social
media, online games and mobile applications on children's behaviour (Executive
Summary), Mars 2016.
Europeiska kommissionen, 2021. Safer Internet Day 2021: A better internet for children
and
young
people.
8.2.2021.
Pressmeddelande.
(URL:
https://digitalstrategy.ec.europa.eu/en/news/safer-internet-day-2021-better-internet-children-andyoung-people, hämtad 30.9.2021).
FN:s konvention om barnets rättigheter (FN:s barnkonvention), 1989.
Fourberg, N, Serpil, T, Wiewiorra, L, Goldovitch, I, DE STREEL, A, Jacquemin, H, Hill,
J, Nunu, M, Bourguignon, C, Jacques, F, Ledger, M & Lognoul, M 2021, Online
advertising: the impact of targeted advertising on advertisers, market access and
consumer choice. European Parliament, Luxembourg.
ICC:s regler för reklam och marknadskommunikation, 2018. Svensk översättning,
publicerad 2019.
Jourová, Věra, 2016. The impact of online marketing on children’s behaviour. Maj 2016.
Europeiska kommissionens faktablad.
KO:s riktlinjer: Minderåriga, marknadsföring och inköp, 2004. Senast uppdaterad
18.12.2015.

89

KO:s riktlinjer: Influerarmarknadsföring i sociala medier, 2019. Senast uppdaterad
30.8.2019.
Lastensuojelun Keskusliitto, 2019. Lapsi verkossa – Näkökulmia lasten oikeuksiin ja
tietosuojaan digitaalisessa ympäristössä. Lastensuojelun Keskusliiton verkkojulkaisu
1/2019.
RP 8/1977, Regeringens
konsumentskyddslagstiftning.

proposition

till

Riksdagen

med

förslag

till

RP 32/2008 rd, Regeringens proposition till Riksdagen med förslag till lag om ändring av
2 kap. i konsumentskyddslagen och av vissa lagar som har samband med den.
RP 70/2013 rd, Regeringens proposition till riksdagen med förslag till lag om ändring av
33 och 40 § i alkohollagen.
RP 98/2020 rd, Regeringens proposition till riksdagen med förslag till lagar om ändring
av lagen om tjänster inom elektronisk kommunikation och av vissa lagar som har
samband med den.
Tuorila, Helena, 2019. Veikkauksen rahapelien markkinointi ja markkinoinnin
vastuullisuus. Kilpailu- ja kuluttajaviraston selvityksiä 5/2019.
Tuorila, Helena, 2020. Lapsi kuluttajana kaupallisessa digitaalisessa mediassa. Kilpailuja kuluttajaviraston selvityksiä 4/2020.
Unicef, 2018. Children and Digital Marketing: Rights, risks, and responsibilities.
Discussion paper.
WHO, 2016. Tackling food marketing to children in a digital world: trans-disciplinary
perspectives – Children’s rights, evidence of impact, methodological challenges,
regulatory options and policy implications for the WHO European Region. WHO
Regional Office for Europé.

Övriga källor
Barnombudsmannen.
FN:s
konvention
om
barnets
rättigheter.
https://lapsiasia.fi/sv/konvention-om-barnets-rattigheter#, hämtad 11.10.2021).

(URL:

Brink, Axel, 2017. Reklam för våld och cannabis kan dyka upp i mobilspel för barn.
28.10.2017. Svenska Yle. (URL: https://svenska.yle.fi/artikel/2017/10/28/reklam-forvald-och-cannabis-kan-dyka-upp-i-mobilspel-for-barn, hämtad 31.12.2021).
90

Burtsoff, Petri, 2021. EU vaatii Tiktokilta selvitystä lapsiin kohdistuvasta mainonnasta.
28.5.2021. Yle Uutiset. (URL: https://yle.fi/uutiset/3-11954063, hämtad 6.1.2022).
Centralhandelskammaren, 2021. Mainonnan eettisen neuvoston (MEN) tilastot 2020.
22.2.2021.
(URL:
https://kauppakamari.fi/palvelut/mainonnan-eettinenneuvosto/tilastotietoja/, hämtad 9.11.2021).
Centralhandelskammaren.
Reklametiska
rådet.
https://kauppakamari.fi/sv/tjanster/reklametiska-radet/, hämtad 9.11.2021).

(URL:

Europeiska kommissionen. Consumer Protection Cooperation Network: How are
consumer rights enforced in the EU? (URL: https://ec.europa.eu/info/live-work-traveleu/consumer-rights-and-complaints/enforcement-consumer-protection/consumerprotection-cooperation-network_sv, hämtad 6.1.2022).
Hentunen, Päivi, 2016a. Itsesääntely hyödyttämään kaikkia. 3.5.2016. Kuluttajaasiamiehen
blogi.
(URL:
https://kuluttaja-asiamies.fi/2016/05/03/itsesaantelyhyodyttamaan-kaikkia/, hämtad 3.11.2021).
Hentunen, Päivi, 2016b. Tunnistaako lapsi mainosta verkossa tai mobiilipelissä?.
15.9.2016.
Kuluttaja-asiamiehen
blogi.
(URL:
https://kuluttajaasiamies.fi/2016/09/15/tunnistaako-lapsi-mainosta-verkossa-tai-mobiilipelissa/, hämtad
30.9.2021).
Karilahti, Outi, 2016. Missä he ovat nyt: Irc-Galleriasta olisi voinut tulla yhtä suosittu
kuin Facebook – perustajat: ”Me itse sössittiin se”. 22.10.2016. MTV Uutiset. (URL:
https://www.mtvuutiset.fi/artikkeli/missa-he-ovat-nyt-irc-galleriasta-olisi-voinut-tullayhta-suosittu-kuin-facebook-perustajat-me-itse-sossittiin-se/6123900#gs.gct1ug, hämtad
19.11.2021).
KKV. Föräldrarna ska godkänna köp som görs av barn. Uppdaterad 23.1.2015. (URL:
https://www.kkv.fi/sv/information-och-anvisningar/kop-forsaljning-och-avtal/barnetsom-konsument/minderarig-kopare/, hämtad 11.10.2021).
KKV.
Konsumentombudsman.
Uppdaterad
15.10.2018.
https://www.kkv.fi/sv/om-oss/konsumentombudsman/, hämtad 8.11.2021).

(URL:

KKV. Konsumentombudsmannens riktlinjer. Uppdaterad 26.5.2014. (URL:
https://www.kkv.fi/sv/beslut-ochpublikationer/publikationer/konsumentrombudsmannens-riktlinjer/, hämtad 4.10.2021
och 29.10.2021).

91

KKV. Konsumentombudsmannens tillsynsuppgifter. Uppdaterad 22.1.2020. (URL:
https://www.kkv.fi/sv/om-oss/konsumentombudsman/konsumentombudsmannenstillsynsuppgifter/, hämtad 8.11.2021).
KKV, 2018. Konsumenttips: Ge ditt barn handledning i att identifiera reklam, kom
överens om spelreglerna för användningen av telefonen och nätet. Nyhet, 29.8.2018.
(URL: https://arkisto.kkv.fi/sv/aktuellt/nyheter/2018/29.8.2018-konsumenttips-ge-dittbarn-handledning-i-att-identifiera-reklam-kom-overens-om-spelreglerna-foranvandningen-av-telefonen-och-natet/, hämtad 31.12.2021).
KKV, 2020. Nya övervakningsmetoder tas i bruk för konsumentombudsmannen.
Meddelande,
15.7.2020.
(URL:
https://www.kkv.fi/sv/aktuellt/meddelanden/2020/15.7.2020-nya-overvakningsmetodertas-i-bruk-for-konsumentombudsmannen/, hämtad 8.11.2021).
Klingberg, Laura, 2020. Tiktok är också annat än bara lustiga danskoreografier – nu har
de vuxna hittat tjänsten. 23.5.2020. HBL. (URL: https://www.hbl.fi/artikel/tiktok-arocksa-annat-an-bara-lustiga-danskoreografier-nu-har-de-vuxna-hittat-tjansten/, hämtad
21.10.2021).
Malik, Aqdas – Ketonen, Vili, 2020. Tekoälyn avulla tehty tutkimus osoitti: Instagram
tulvii nuoria houkuttelevaa sähkötupakkamainontaa. 13.7.2020. Aalto-yliopisto. (URL:
https://www.aalto.fi/fi/uutiset/tekoalyn-avulla-tehty-tutkimus-osoitti-instagram-tulviinuoria-houkuttelevaa, hämtad 17.11.2021).
Myöhänen, Ulriikka, 2020. Aikuisviihdettä, itsetuhoisuutta ja hyväksikäyttöä – Tiktok on
poistanut tänä vuonna jo 104 miljoonaa sääntöjen vastaista videota. 22.9.2020. Yle
Uutiset. (URL: https://yle.fi/uutiset/3-11557228, hämtad 21.10.2021).
Nummenmaa, Märta, 2019. Många minderåriga får alkoholreklam på sociala medier –
den nya alkohollagen har inte bromsat tillverkarna. 24.4.2019. Svenska Yle. (URL:
https://svenska.yle.fi/artikel/2019/04/24/manga-minderariga-far-alkoholreklam-pasociala-medier-den-nya-alkohollagen-har, hämtad 9.11.2021).
Nyström, Anne, 2020. Vaikuttajamarkkinoinnin lainsäädäntö – Vaikuttajamarkkinointi
ja
alaikäiset.
2.11.2020.
(URL:
https://www.vaikuttajasopimus.fi/2020/11/02/vaikuttajamarkkinointi-ja-alaikaiset/,
hämtad 20.12.2021).
Ranta, Elina, 2013. Tällä leikkikentällä kaikki ovat vähän hukassa. 4.11.2013. IltaSanomat (IS). (URL: https://www.is.fi/taloussanomat/art-2000001815121.html, hämtad
30.12.2021).

92

Siniaalto, Marika, 2017. Alkoholimainonta ja sosiaalinen media. 1.2.2017. Grapevine.
(URL: https://grapevine.fi/alkoholimainonta-ja-sosiaalinen-media/, hämtad 31.12.2021).
Tilastokeskus 2020. Pikkulapsiperheiden määrä vähentynyt lähes viidenneksellä 2010luvulla. 22.5.2021. (URL: https://www.stat.fi/til/perh/2019/perh_2019_2020-0522_tie_001_fi.html, hämtad 27.9.2021).
Turtola, Kati, 2021. Tiktokin sisältö voi olla aikuisellekin rankkaa katsottavaa –
koululaiset uskovat, että vaarallisia haasteita tehdään ryhmäpaineen takia. 13.10.2021.
Yle Uutiset. (URL: https://yle.fi/uutiset/3-12140219, hämtad 21.10.2021).

93

