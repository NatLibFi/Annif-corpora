Pengar och hälsa på spel
En analys av argument och legitimering kring spelmonopolet i finsk mediadiskussion

Axel Kurki

Pro gradu-avhandling (statskunskap)
Handledare: Kim Strandberg
Fakulteten för samhällsvetenskaper och ekonomi
Åbo Akademi
2021

Abstrakt
Författare: Axel Kurki

Årtal:
2021

Arbetets titel: Pengar och hälsa på spel: En analys av argument och legitimering
kring spelmonopolet i finsk mediadiskussion
Avhandling för magisterexamen i statskunskap med medier
och kommunikation

Sidantal
(tot.) 87

Vasa: Åbo Akademi. Fakulteten för samhällsvetenskaper och ekonomi
Denna studie är en kvalitativ innehållsanalys som fokuserar på finsk
mediadiskussion mellan åren 2017 - 2019 för att identifiera centrala argument som
försvarar eller kritiserar spelmonopolet. Vidare analyserar jag argumenten i ett
legitimitets-perspektiv. Legitimitetsanalysen görs med hjälp av Suchmans (1995)
legitimitetskategoriseringar som uppdelas i pragmatisk, moralisk och kognitiv
legitimitet. I diskussionsdelen speglar jag även kort framförda argument i Finland
till situationen i Sverige efter omregleringen där.
Centrala slutsatser som kan dras av argumenteringen är att det framförs både kritik
och försvar gällande spelmonopolet, men att största delen av de som kritiserar
monopolet inte kritiserar det som system utan istället kritiserar implementeringen
av det. Med andra ord tar majoriteten av argumenten inte ställning när det gäller
frågan om monopolets existens. Detta kan anses tyda på att monopolet besitter ett
relativt starkt understöd även om det framförs kritik emot det.
När det gäller legitimeringen av argumenten så visar studien att merparten av
aktörerna strävar till att argumentera med moraliska legitimitetsargument och
pragmatiska argument. Mindre oväntat fokuserar de moraliska argumenten i
huvudsak på de sociala och hälsomässiga skadorna som spelandet orsakar medan
pragmatiska argumenten framförallt lägger tonvikten på spelintäkterna och
konsumenternas intressen. En central iakttagelse som även kan nämnas gällande
legitimeringen är de så kallade ”legitimitetsbluffarna”, som strävar till att
legitimera argument med starkare legitimitetsnivåer än vad som är befogat.

1

Jag speglar även kort framförda argument i Finland till situationen i Sverige efter
omregleringen för att ”pröva” legitimiteten av argumenten. Det är ytterst
spekulativt att ur Finlands synvinkel dra långtgående slutsatser från erfarenheterna
från Sverige. Men exempelvis faktumet att man i Sverige fortfarande har problem
med kanaliseringsgraden kanske tyder på att ett licenssystem inte heller skulle bota
det problemet i Finland. Dock har man i Finland börjat strama åt spelutbudet, vilket
kan leda till att kanaliseringsgraden kommer att rasa ytterligare. Ett hinder kan vara
eventuella pengaöverföringsblockader. Ifall dessa inte fungerar som hoppats så är
det fullt möjligt att Finland, precis som Sverige, inför ett licenssystem. Ur en
ekonomisk synvinkel beräknar man åtminstone att monopolets intäkter kommer att
minska avsevärt. Angående intäkterna analyserar jag även kring hur
idrottsrörelsen, som är en central och aningen säregen förmånstagare skulle
påverkas ekonomiskt av brytandet av monopolet. Jag bedömer att det finns tydliga
indikationer på att särskilt elitidrotten skulle gynnas av en omreglering.

Sökord/indexord/nyckelord:
Spelmonopol, veikkaus oy, penningspel, mediadiskussion, legitimitet, argument

2

Innehållsförteckning
1 Introduktion ................................................................................................................ 4
2 Spelverksamhet i Finland .......................................................................................... 5
2.1
2.2

Syfte och frågeställning..................................................................................... 8
Disposition ...................................................................................................... 10

3 Teoretisk referensram .............................................................................................. 11
3.1
3.2
3.3

Centrala aspekter gällande monopol ............................................................... 11
Spelreglering inom EU .................................................................................... 14
Legitimitet som teoretiskt perspektiv .............................................................. 16
3.3.1 Legitimitet enligt Max Weber ................................................................. 17

3.4

Organisatorisk legitimitetsteori ....................................................................... 18
3.4.1 Strategiska och institutionella infallsvinklar på legitimitet ..................... 19
3.4.2 Pragmatisk legitimitet ............................................................................. 19
3.4.3 Moralisk legitimitet ................................................................................. 20
3.4.4 Kognitiv legitimitet ................................................................................. 21

3.5

Strategisk legitimitet ....................................................................................... 22
3.5.1 Ökandet, bibehållandet eller reparationen av legitimitet ........................ 23

3.6
3.7

Staters legitimitet ............................................................................................ 25
Suchmans legitimitetsteori som utgångspunkt i studien ................................. 27

4 Metod ......................................................................................................................... 28
4.1
4.2
4.3
4.4

Forskningsstrategi ........................................................................................... 29
Operationalisering ........................................................................................... 31
Empiriskt material ........................................................................................... 33
Tillförlitligheten av studien ............................................................................. 35

5 Resultat ...................................................................................................................... 37
5.1
5.2

Vad diskuteras och vad diskuteras inte? ......................................................... 37
Presentation av argumenten samt legitimitetsanalys....................................... 38

6 Diskussion.................................................................................................................. 61
6.1
6.2

Allmänna observationer gällande argumenten och legitimeringen av dem .... 61
Argumenten i ljuset av utvecklingen i Sverige ............................................... 67
6.2.1 Är det ekonomiskt lönsamt för idrottsrörelsen att stöda monopolet? ..... 71
6.2.2 Ekonomiska följder av en omreglering för professionell elitidrott ......... 74

6.3
6.4

Hur starkt stöd har spelmonopolet?................................................................. 75
Evaluering av tillförlitligheten av studien samt framtida forskning ............... 77

7 Slutsatser ................................................................................................................... 80
Referenser ....................................................................................................................... 82

Tabellförteckning
Tabell 1. Antalet artiklar och årtal…………………………………………………......35
Tabell 2. Presentation av forskningsresultat………………………………………...…62
3

1

Introduktion

I de nordiska länderna har en del branscher traditionellt sett verkat under ett statlig
reglerat monopol. Ett monopol innebär en reglerad marknad där endast en producent har
rättighet att vara verksam. Detta innebär att dessa producenter inte blir utsatta för
konkurrens på samma sätt som producenter på en vanlig öppen marknad blir (Allen 1968).
I denna studie är fokus på monopolet för penningspel i Finland.
Monopol instiftas eller uppkommer av olika orsaker. Så kallade naturliga monopol
uppstår ofta i branscher där inträdandet på marknaden kräver höga initiala investeringsoch kapitalkostnader (Posner, 1968). I denna studie är dock så kallade statliga eller lagliga
monopol av störst intresse eftersom ett spelmonopol stiftas av staten. Statliga monopol
såsom spelmonopolet skyddas av lagar som hindrar andra företag att etablera sig på
marknaden (Stigler, 1983). Oftast stiftas statliga monopol för att exempelvis säkerställa
skatteintäkter, säkerställa kvaliteten på produkten, reglera priserna eller för att ha kontroll
över en specifik typ av konsumtion (Stigler, 1983). Branscher som typiskt verkat under
statligt monopol är exempelvis spelbranschen och alkoholbranschen. Monopolet på
spelbranschen och alkoholbranschen har traditionellt motiverats med folkhälsoskäl
(Selin, Hellman & Lerkkanen, 2019). Alkohol- och spelmissbruk orsakar förutom skada
och kostnader för individerna själva även höga kostnader och stor skada för ett samhälle
överlag (Selin, Hellman & Lerkkanen, 2019). Monopolets uppgift inom dessa branscher
är att begränsa tillgängligheten för att motverka missbruk (Selin, Hellman & Lerkkanen,
2019).
Det har länge diskuterats hur en kontroversiell bransch som spelbranschen skall regleras
på bästa sett. Det allmänt existerande alternativet till ett monopol är ett så kallat
licenssystem. Ett licenssystem bygger på att privata spelbolag kan ansöka om rätten att
vara verksamma i ett visst land (Örnberg & Tammi, 2011). Kraven som staten ställer på
spelbolagen för beviljande av licens är att verksamheten skall var ansvarsfull när det
gäller exempelvis spelutbud samt marknadsföring (Örnberg & Tammi, 2011). Dessutom
är spelbolagen tvungna att betala så kallad spelskatt till staten för att bedriva verksamhet
i landet. Det är också vanligt att staten har monopol på en viss spelform medan resten av
spelmarknaden är öppen för licensierade spelbolag (Örnberg & Tammi, 2011). Den
striktaste varianten av spelreglering är statliga monopol som strävar efter att behärska
4

spelkonsumtionen. Den centrala problematiken som ofta lyfts fram gällande statliga
spelmonopol är dess tudelade funktion. Samtidigt som ett statligt spelbolag strävar efter
att maximera intäkterna till goda ändamål måste det även uppfylla sin specialfunktion
som en hälsofrämjande aktör. Ifall ett statligt bolag, med det centrala syftet att förebygga
missbruk, inte längre uppfyller sin förebyggande roll på ett bevisligt sätt kan monopolet
lätt ifrågasättas. Sådana tendenser kan exempelvis ses i den kritik som riktats mot
spelmonopolet i Finland.
Ovan nämnda problematik framstår som det genomgripande temat när jag i denna studie
granskar spelmonopolsdiskussionen i finländska medier. I kapitel 1.2 berättar jag närmare
om studiens syfte och frågeställning. I följande delkapitel ger jag först en kort inblick i
hur spelandet utvecklats och hur den rådande situationen i Finland ser ut när det gäller
penningspel.

2

Spelverksamhet i Finland

Under de senaste decennierna har spelandet förändrats märkvärt. Det har blivit en allt
större del av allt mera människors liv. Samtidigt har tillväxten inom spelvärlden ökat i
snabb takt, vilket kan ses i allt mera nya former av spel, växande omsättning och en allt
mera intensiv marknadsföring av olika spelformer (Örnberg, 2006). Tillgängligheten till
internet samt teknisk utveckling har också påverkat spelandet. I takt med att
tillgängligheten till internet runt om i världen har ökat så har spelandet samtidigt ökat.
Detta anser många ha lett till en, för staten – okontrollerbar global spelmarknad där det
spelas allt mera på utländska spelbolags internetsidor (Örnberg 2006). På grund av detta
existerar det i de flesta länder regleringar på spelmarknaden. Inom EU har de
dominerande modellerna varit öppna men samtidigt reglerade spelmarknader, d.v.s. så
kallade licenssystem. Det finns dock några undantag. Inom de nordiska länderna har
staterna traditionellt sett varit mera välfärdsinriktade, d.v.s. man har haft en större statlig
kontroll men även här har omregleringar skett under senaste år (Örnberg, 2006). Dock är
Finland för tillfället det enda landet inom EU som fortfarande har monopol på
spelmarknaden. Av de nordiska länderna har även Norge monopol på penningspel men
5

landet är inte ett EU-medlemsland. Tidigare hade man även monopol i Sverige men detta
slopades år 2019.
I Finland har det statligt ägda spelbolaget Veikkaus Oy ensamrätt att erbjuda penningspel.
Åland har en särställning trots att ön hör till Finland. Där har Ålands
Penningautomatförening (Paf) monopol på penningspel. På fastlandet kan det påstås att
monopolets ställning till och med stärkts vid årsskiftet mellan 2016 och 2017 då Veikkaus
Oy, Fintoto, och Penningautomatföreningen Ray slogs ihop. Detta resulterade i att det nu
finns endast ett stort statligt spelbolag i Finland – Veikkaus Oy med fullständigt monopol.
Bättre kontroll på spelmissbruk är ett centralt motiv för staten att behålla spelmonopolet
men även medkommande inkomster är viktigt för många samhällssektorer.
Spelmonopolet innebär ca. en miljard euro intäkter för staten årligen, som går till
exempelvis kultur, idrott, ungdomsarbete och social- och hälsoarbete (veikkaus.fi).
Dock har kritiska röster höjts mot spelmonopolet även i Finland under senaste åren. I och
med att Finland hör till EU påverkar principen om fri rörlighet för varor och tjänster
märkbart spelandet i Finland. Detta innebär att finska medborgare har all rätt att spela på
utländska spelbolags internetsidor. Följden blir att spelmonopolet utsätts för allt hårdare
konkurrens från utlandet, vilket lett till att spelmonopolets funktionalitet ifrågasatts allt
oftare.
Kritiska röster har höjts av olika orsaker. Bland annat har detta att göra med att
finländarna hör till de mest spelande nationerna i Europa (thl.fi) och spelrelaterade
problem är fortfarande en stor utmaning i landet trots monopolet. En betydelsefull
bidragande faktor till detta anses vara monopolets tudelade funktion. Enligt
penningspelforskaren Antti Myllymaa är monopolets centrala uppgift att motverka
spelproblem, men problemet uppstår då Veikkaus Oy samtidigt strävar till att maximera
intäkterna som spelandet ger upphov till (Toivonen, 2017). Myllymaa anser att
vinstdrivenheten leder till att spelmissbruk inte får den uppmärksamhet som det borde.
Som sagt leder möjligheten att spela via internet på utländska hemsidor till att monopolet
utsätts för konkurrens, vilket i sin tur leder till ett allt mera vinstdrivet monopol.
Exempelvis Myllymaa och många andra kritiker anser att konkurrensen som kommer via
internet är ett problem för monopolets legitimitet (Toivonen 2017). Angående
monopolets vinstdrivenhet har det exempelvis enligt Kauppinen (2019) riktats kritik mot
6

den resultatbonus som Veikkaus Oy betalar ut åt dess ledning. Det har höjts misstankar
om att lönebonusarna inte är i enighet med den anda som monopolet i grund och botten
står på – d.v.s. arbete mot spelmissbruk. Kauppinen (2019) menar att det finns åsikter
som hävdar att de kriterier som ger ledarna rätt till lönebonusar inte innehåller
förebyggande arbete mot spelberoende på ett tillräckligt bevisligt sätt. Ett annat problem
som ofta framhävs, och kan relateras till ovan nämnda kritik, är lättillgängligheten till
exempelvis spelautomater i mataffärer och kiosker. Som jag nämnde ovan finns
monopolet till för att kunna begränsa spelandet, men i och med spelautomaternas
lättillgänglighet ökar risken för spelberoende, menar man t.ex. i YLE:s program MOT
(Yle Arenan, 2019). I samma program riktar man misstankar mot att Veikkaus Oy inte är
beredda att ta fullständigt bort spelautomaterna från exempelvis mataffärer eftersom de
utgör en allt för omfattande del av intäkterna för bolaget. Problemet med detta anses vara
faktumet att, trots statlig kontroll är spelbolaget ett vinstdrivet bolag. Även om intäkterna
går till goda ändamål så är det lätt hänt att vinstdrivenheten leder till ökad risk för
spelberoende, vilket exempelvis spelautomaternas lättillgänglighet ofta anses bidra till
(MOT, Yle Arenan, 2019). Senare har man dock infört åtstramande åtgärder som bland
annat innebär minskning av spelautomater på platser där människor vardagligt vistas samt
krav på identifikation för användning av spelautomater. Vidare framgår det i samma
program att Veikkaus Oy:s egentliga omsättning är ca 13 miljarder euro, till skillnad från
3 miljarder man talat om i offentligheten. Orsaken till skillnaden i omsättningen beror på
att Veikkaus Oy räknar bort vinsterna de betalat ut till spelarna i automat- och bordspel
från den totala omsättningen innan den rapporteras. Det framgår vidare i programmet att
upp till ca 85% av bolagets omsättning består av intäkter från spelautomater. Detta har
lett till misstankar om att bolaget, specifikt på grund av spelautomaternas stora andel av
omsättningen, inte vill publicera den totala omsättningen eftersom man vill dölja
spelautomaternas värde för bolaget (MOT, Yle Arenan, 2019).
En annan form av kritik som lyfts fram i programmet gäller hur pengarna distribueras till
goda ändamål (MOT, Yle Arenan, 2019). För tillfället går pengarna till ministerierna som
sedan delar ut Veikkaus Oy:s intäkter till förutbestämda förmånstagare. Det finns åsikter
som menar att detta förfarande är för direkt och leder till ett ohälsosamt
beroendeförhållande mellan förmånstagarna och Veikkaus Ab:s intäkter som dels
kommer från spelmissbruk (MOT, Yle Arenan, 2019). Exempelvis Kirsi Leivo, ledare
för konkurrens- och konsumentverket, menar att det vore bättre ifall Veikkaus Oy:s
7

intäkter istället skulle gå först till statens budget och därifrån skulle pengarna sedan
distribueras vidare (MOT, Yle Arenan, 2019).
Ovan nämnd kritik ger en överskådlig bild av de problem som diskuterats offentligt. I
studiens resultatdel kommer jag att beskriva närmare den kritik som uppkommit gentemot
monopolet. Ännu kan inte slopandet av spelmonopolet i Finland påstås vara speciellt nära
men diskussionen har helt klart fått ny fart under senaste tid. I följande kapitel kommer
jag att beskriva målet för denna studie samt berätta vad som gör ämnet extra intressant.

2.1 Syfte och frågeställning
I föregående kapitel har jag kort beskrivit den nuvarande spelmonopolsituationen i
Finland samt gett en kort insyn i den diskussion som pågått angående penningspel i
Finland. Det övergripande syftet med denna studie är att granska den rådande
samhälleliga debatten gällande spelmonopolet i Finland. Eftersom spelmonopolsdebatten
i Finland ännu inte nått till riksdagsnivå fokuserar jag endast på den diskussion som
hittills förts i finländska medier. I metod-delen berättar jag närmare om vilka medier som
är i fokus. Avsikten är att identifiera centrala argument som framförs gällande
spelmonopolet. På basis av studiens syfte och problemställning har jag även valt att vidare
analysera argumenten i ett legitimitetsperspektiv. Legitimitetsanalysen görs med hjälp av
Suchmans (1995) legitimitetskategoriseringar som uppdelas i pragmatisk, moralisk och
kognitiv legitimitet. Tidsperioden som jag har valt att granska diskussionen placerar sig
mellan 2017 och 2019. I diskussionsdelen jämför jag även kort mediadiskussionen och
framförda argument i Finland till situationen i Sverige efter omregleringen där. Jag
spekulerar även kring hur idrottsrörelsen, som är en central förmånstagare, skulle
påverkas ekonomiskt av brytandet av monopolet.
Jag upplever att ämnet är intressant främst på grund av dess aktualitet. Dessutom är
spelmonopolet unikt i en internationell kontext. Faktumet i sig, att Finland för tillfället är
det enda EU-landet med en motsvarande lagstiftning, skapar ett intressant utgångsläge
för en djupare granskning. Eftersom jag är integrerad i det finska samhällslivet och känner
till

kulturella aspekter och värderingar

upplever jag

specifikt

den finska

spelmonopolsdebatten som intressant och lämplig för analys. Hela existensen av
8

spelmonopolet kan i slutändan sägas grunda sig på en samhällelig dialog där rådande
normer och värderingar ger upphov till monopolets legitimitet. Därför upplever jag att
det för mig, som vuxit upp i Finland, är mera givande att granska den finska diskussionen
än något annat lands. Faktumet är att man i Finland har byggt upp ett system där Veikkaus
Oy har en central roll för finansieringen av samhällelig verksamhet, vilket gör
spelmonopolet svårrubbat. Traditionen med Veikkaus Oy är lång i den finska kulturen
och det har länge existerat en djup samhällelig och politisk koncensus om att
spelmonopolet bör bevaras. Men som man i medier kunnat läsa under de senaste åren
finns det en del omstridda områden som i ett legitimitetsperspektiv är intressanta att
granska närmare och som gör att monopolets framtid kanske vajar mera än någonsin.
Dock finns det även andra påverkande faktorer till att jag har valt att granska den finska
debatten. Exempelvis är det anmärkningsvärt att till och med ett nordiskt grannland som
Sverige, med liknande kultur och värdegrund, slopade spelmonopolet år 2019 medan en
motsvarande reform, åtminstone ännu inte verkar vara speciellt nära i Finland. Dock har
exempelvis konkurrens- och konsumentverket även gjort en utredning i frågan och
framfört kritik kring en del aspekter av monopolet, vilket kan anses tyda på ett tämligen
kritiskt läge som monopolet befinner sig i. Mycket av kritiken har dock i första hand riktat
sig mot spelbolaget Veikkaus Oy:s verksamhet, men detta i sin tur har även lett till att
kritiska röster mot monopolet som system. Att analysera de inledande faserna av denna
diskussion är särskilt intressant i ljuset av den reform som skett i grannlandet Sverige
alldeles nyligen. Särskilt intresseväckande för studiens syfte är följderna av
omregleringen i Sverige och hur dessa står i förhållande sig till de förväntningar och
argument som man har framfört i den finska diskussionen angående en eventuell
omreglering. Utgångsläget är som sagt spännande i och med att det handlar om två
varandra påminnande, välfärdsinriktade grannländer som väljer två totalt motsatta vägar
för penningspelsbranschen. Att jag i diskussionsdelen väljer att spegla Finland till
situationen efter omregleringen i just grannlandet Sverige stöds också av tidpunkten som
studien genomförs på. Beslutet att slopa spelmonopolet i Sverige är ännu så pass färskt
att samhället fortfarande anpassar sig till den nyöppnade marknaden, vilket innebär att
bevakningen där är ännu intensiv i detta skede. Bland annat har svenska staten framställt
färska uppföljnings- och utvärderingsrapporter av effekterna av omregleringen. Dessa
rapporter utgör lämpliga verktyg för en jämförelse av utvecklingen i Sverige till den

9

diskussion och den argumentering som framförs i Finland gällande spelregleringen. Jag
återkommer till detta i diskussionsdelen.

2.2 Disposition
I introduktionen har jag hittills resonerat lite kring bakgrunden till studien. Detta har jag
gjort genom att kort diskutera monopol som fenomen i en mera allmän bemärkelse för att
sedan övergå till studiens specifika tema; monopol på penningspel. Därefter beskrev jag
den rådande spelmonopolssituationen i Finland samt ytligt den diskussion som förts kring
ämnet. I föregående delkapitel beskrev jag studiens övergripande syfte samt formulerade
studiens centrala frågeställning. Jag anser att introduktionen utgör en god grund för att
vidareföra min undersökning. Som jag nämnde i föregående delkapitel kommer min
teoretiska referensram att basera sig på ett legitimitetsperspektiv. Dock kommer jag att
inleda teoridelen genom att beskriva monopol som fenomen samt hur medlemsstater inom
EU har reglerat spelbranschen. Därefter kommer jag att övergå till studiens centrala
teoretiska perspektiv, d.v.s. legitimitetsperspektivet. I legitimitetsdelen av teorikapitlet
kommer jag bland annat att beskriva olika definitioner, teorier och kategoriseringar av
legitimitet samt strategier för att uppnå eller upprätthålla ett legitimitetstillstånd. Efter
teoridelen följer metod-delen. I denna del beskriver jag närmare valet av metod samt
inriktningen som jag valt inom den legitimitetsteoretiska forskningen. Därefter kommer
den empiriska delen där jag pedant beskriver spelmonopolsdebatten som pågått i Finland
samt gör en djupare analys av argumenten som framgår i diskussionen genom att koppla
argumentationen till legitimitetsperspektivet. Efter detta kommer en presentation av
forskningsresultaten och en diskussionsdel där jag vidare analyserar argumenten och
legitimeringen av dem. Avslutningsvis sammanfattar jag forskningsresultaten och
reflekterar kring framtida forskningsmöjligheter inom området.

10

3

Teoretisk referensram

3.1 Centrala aspekter gällande monopol
Inom nationalekonomi har monopol under en lång tid studerats. Som jag nämnde i
introduktionen så innebär ett monopol en reglerad marknad där endast en producent har
rättighet att vara verksam. Detta innebär att dessa producenter inte blir utsatta för
konkurrens på samma sätt som producenter på en vanlig öppen marknad blir. (Allen
1968.) Monopol har även kallats för en imperfektmarknad. Enligt Ahlersten (2006)
karakteriseras en imperfektmarknad av att det endast existerar en singel aktör på
marknaden, vilket leder till att konkurrenssituation undviks (Ahlersten, 2006). I de fall
där det endast finns en begränsad grupp aktörer på en marknad kallas oligopol. Oligopolet
beror oftast på att en av dessa producenter har en så pass dominerande marknadsställning
att marknaden inte uppfyller kraven för perfekt konkurrens (Andersson et al., 2003).
Aktörerna på en oligopolmarknad är vanligtvis stora och har därför betydande makt över
prissättningen, vilket försvårar det för andra aktörer att träda in på marknaden (Krugman
& Obstfeld, 2006).
Monopol kan antingen instiftas eller uppkomma på ett naturligt eller oavsiktligt sätt. I de
situationer där ett monopol uppkommer icke lagstiftat kallas naturliga monopol. Enligt
Sharkey (1983) karaktäriseras naturliga monopol av etableringshinder som står i vägen
för nya företag att träda in. Naturliga monopol uppstår ofta i branscher där inträdandet på
marknaden kräver höga initiala investerings- och kapitalkostnader (Posner, 1978). Ett
typiskt exempel på branscher där naturliga monopol uppkommer är exempelvis
vattenverks- och järnvägsbranschen (Posner, 1968).
Lagliga eller statliga monopol är däremot monopol som stiftas i lagen för att reglera någon
specifik bransch (Posner, 1968). I denna studie fokuserar jag på denna typ av monopol.
Som jag varit inne på tidigare finns det olika teorier som förklarar varför staten i vissa
situationer anser sig tvungen att intervenera i den fria marknaden. Enligt Stiglitz (2000)
har ett statligt monopol ofta normativa bakomliggande syften. Det kan också vara
effektivare ifall det är staten som bedriver ett monopol jämfört med ifall en privat aktör
gör det (Stiglitz. 2000). Statliga monopol är ofta inte vinstdrivna, d.v.s. de är inte i första
11

hand intresserade av att maximera vinsten utan syftet kan vara exempelvis att påverka
konsumeringen på något sätt (Stiglitz, 2000). Staten kan välja att placera priset på samma
nivå som genomsnittskostnaden, vilket betyder att strävan inte är att ta ut vinst (Stiglitz
2000). Ett annat alternativ är att höja prisnivån för att distribuera avkastningen till
allmännyttiga ändamål (Stiglitz 2000). Det som fastställer vad staten väljer att göra beror
exempelvis på karaktären av varan. Ifall staten vill öka varans tillgänglighet för alla
medborgare prissätts varan vanligtvis vid genomsnittskostnaden eller till och med under
den vid extremfall (Stiglitz 2000). Om det däremot gäller en vara som staten vill minska
konsumtionen på så kan priset höjas av två anledningar – dels för att begränsa
konsumtionen och dels för att erhålla intäkter till statskassan (Stiglitz, 2000).
Ett sätt att förklara statens regleringar och monopol är genom så kallade
marknadsmisslyckanden (Stiglitz, 2000). Ett marknadsmisslyckande innebär situationer
där felprissättning leder till ineffektivitet i produktionen (Stiglitz 2000). Exempelvis
Rosen (1999) menar att dessa marknadsmisslyckanden är en anledning för staten att
ingripa med regleringar för att göra marknaden mera effektiv. Marknadsmisslyckanden
kan uppkomma till följd av olika orsaker (Stiglitz, 2000). En form av ett
marknadsmisslyckande är naturliga monopol som jag beskrev tidigare (Stiglitz, 2000).
En annan form av marknadsmisslyckande är uppkomsten av så kallade externaliteter
(också kallat externa effekter) som framkommer som en följdeffekt av vissa ekonomiska
aktiviteter (Stiglitz, 2000). En externalitet innebär situationer där en ekonomisk
transaktion mellan två aktörer samtidigt påverkar en tredje part på ett sätt som inte
återspeglas i transaktionen (Kuuluvainen et al., 2012). Dessa externa effekter kan vara
positiva eller negativa. Ett typiskt exempel på en negativ extern effekt som Kuuluvainen
et al. (2012) nämner är föroreningar. Exempelvis kan en fabriksägare sakna incitament
att begränsa luftförorenande utsläpp eftersom föroreningarna i första hand inte påverkar
denne. Exempelvis utbildning har däremot en positiv extern effekt i och med att det
främjar social, politisk och ekonomisk utveckling menar Kuuluvainen et al. (2012).
Kuuluvainen et al. (2012) hävdar vidare att transaktioner som ger upphov till
externaliteter leder till marknader där priset för produkter med negativa externaliteter blir
för låga och produkter med positiva externaliteter blir för höga sett till det
samhällsekonomiskt optimala. Det finns olika metoder att åtgärda denna problematik.
Exempelvis genom beskattning av tjänster eller produkter, licenssystem, eller fullständiga
monopol kan staten motverka effekten av externaliteter (Kuuluvainen et al., 2012).

12

Ifall monopolet är vinstmaximerande undviks inte välfärdsförlusterna för samhället
eftersom priserna då placeras högre än det optimala för samhällsekonomin. Ifall
monopolet inte agerar på ett vinstmaximerande sätt utan placerar prisnivån på en
samhällsoptimal nivå kan detta bidra till att minska konsumtionen. (Kuuluvainen et al.,
2012.)
Ett annat marknadsproblem som ibland också klassas som ett marknadsmisslyckande är
så kallade makroekonomiska störningar. Makroekonomiska störningar innebär mera
omfattande marknadsmisslyckanden som stör samhällskonomin på ett mera allmänt plan
(Stiglitz 2000). Enligt Stiglitz (2000) kan det gälla exempelvis störningar på
arbetsmarknaden som ger upphov till arbetslöshet eller konjunktursvängningar som leder
till ojämnvikt o.s.v. Det är inte alltid lätt att begripa vad orsaken till dessa problem är men
enligt många ekonomer är exempelvis arbetslöshet ett tydligt symptom på att ett
marknadsmisslyckande existerar (Stiglitz 2000).
Eftersom spelberoende kan anses vara en negativ externalitet så lämpar sig teorin gällande
marknadsmisslyckanden även på penningspelsbranschen. Som jag nämnde tidigare är
monopol ett sätt att åtgärda dessa marknadsmisslyckanden. Kuuluvainen et al. (2012)
hävdar dock att även om monopol kan åtgärda problem gällande externaliteter så medför
även monopolet i sig komplikationer. Dock är det särskilt vinstmaximerande
monopolföretag som dessa komplikationer gäller och inte statliga monopol såsom
monopol på penningspel. Problemen gäller oftast prissättningen och därmed
konsumtionen. I och med att vinstmaximerande monopol agerar ensam på marknaden så
förblir produktionen lägre och priserna högre än den nivå som skulle vara lämplig för
samhällsekonomin (Kuuluvainen et al. 2012). Eftersom ett monopol oftast leder till ökade
priser innebär detta större intäkter för företaget än vad intäkterna skulle vara på en fri
marknad. Samtidigt innebär detta ofta en suboptimal konsumtionsnivå ur ett
samhällsperspektiv menar Kuuluvainen et al. (2012). Utöver en suboptimal
konsumtionsnivå innebär ett monopol även risk för försämrad kvalité på produkterna eller
tjänsterna som produceras. Exempelvis Kuuluvainen et al. (2012) menar att eftersom
monopolföretag inte utsätts för konkurrens är det lätt hänt att produkterna inte utvecklas
eller förnyas. Detta leder till ett tillstånd av produktiv och dynamisk ineffektivitet. Enligt
Kuuluvainen et al. (2012) riskerar detta att leda till att resurserna i ekonomin inte fördelas
på ett sätt som bidrar till deras mest effektiva användning. Brist på konkurrens leder till
13

att fördelarna med effektivitet inte kan utnyttjas (Kuuluvainen et al., 2012). Men som jag
varit inne på är exempelvis spelbranschen inte en bransch där primära syftet är att
maximera vinsten genom en produktiv och dynamisk marknad – eller borde åtminstone
inte vara det. EU:s lagstiftning fastslår att betoningen istället skall vara i att motverka
negativa externaliteter såsom spelberoende och andra medkommande sociala problem
(Örnberg & Tammi, 2011). Som det framgick i introduktionen har dock mycket av
kritiken framförts i synnerhet kring balansen mellan prioriteringen av intäkterna och
motverkandet av spelproblem. En hög prisnivå är ett sätt att minska konsumtionen av
penningspel. Men å andra sidan finns det risk för att en persons sociala och ekonomiska
problem endast förvärras ifall personen är så pass beroende att en högre prisnivå inte
utgör någon betydelse för konsumtionsnivån.

3.2 Spelreglering inom EU
Under 2000-talet har man enligt (Örnberg & Tammi, 2011) kunnat urskilja ett ökat
intresse för folkhälsofrågor på EU-nivå när det gäller penningspel. Som nämns kan
penningspel leda till en risk för spelberoende och därmed också till ekonomiska problem
som kan leda till hälsomässiga problem såsom alkoholism. Genom reglering av
spelbranschen har medlemsstater strävat till att motverka dessa problem i enlighet med
EU:s principer om skyddandet av konsumenten och folkhälsan. Men samtidigt finns det
även andra inverkande tunga principer inom EU som hör till unionens grundpelare. En av
dessa är principen om tjänsters, varors och människors fria rörlighet. Medlemsstaternas
spelreglering kan ses som en balansgång mellan dessa två grundprinciper och det finns
olika tyngdpunkter i hurudan spelpolitik länderna för. Särskilt ökade teknologiska
möjligheter har skapat flera nya utmaningar som försvårat det för stater att kontrollera
spelandet. Följaktligen har staterna varit tvungna att tänka om gällande sin spelreglering.
Vissa länder har strävat till att respektera principen om fri rörlighet så långt det går medan
andra länder har infört en strängare reglering av branschen med hänvisning till
folkhälsomässiga skäl (Örnberg & Tammi, 2011).
Ett lagstiftat monopol kan anses vara den striktaste formen av spelreglering medan så
kallade licenssystem kan ses som en mellanfas och inga regleringar alls som den mest
marknadsliberala regleringen. Staten kan även ha monopol på vissa specifika spelformer
14

medan resten av spelmarknaden är öppen för konkurrens. Vanligt är även att statligt ägda
spelbolag opererar på den öppna marknader för att bidra till finansieringen av landets
välfärd. (Egerer, Marionneau & Nikkinen, 2018.)
Som sagt, är det inom EU endast Finland som har ett lagstiftat monopol. I resten av
medlemsländerna gäller licenssystem. Exempelvis i Irland, Sverige, Nederländerna och
Slovakien är omregleringarna till licenssystem ännu nyliga. Med licenssystem menar man
öppna marknader där privata spelbolag är tvungna att ansöka om licens för att ha
rättigheten till att erbjuda spel i ett land (Egerer, Marionneau & Nikkinen, 2018). Licens
beviljas och upprätthålls ifall spelbolaget fyller kraven som staten ställer på bolaget. I
kraven ingår bland annat licenskostnader, betalning av spelskatt till staten som beviljar
licensen och krav gällande ansvarsfull marknadsföring för att motverka spelproblem.
(Egerer, Marionneau & Nikkinen, 2018). I vissa länder distribueras intäkterna från privata
licensierade spelverksamheten direkt till statskassan bland andra skatteintäkter medan i
andra länder går spelintäkterna till utsedda ändamål. Det är även möjligt att intäkterna
från endast en specifik spelform går till statligt utsedda välgörliga ändamål (Egerer,
Marionneau & Nikkinen, 2018).
Den stramaste spelregleringsformen, d.v.s. monopol, har gjorts möjlig genom europeiska
domstolens fastslagande om att EU:s princip om friheten att tillhandahålla tjänster kan
begränsas om det är motiverat av en tvingande anledning som är av allmänt intresse. Förut
kunde ett allmänt intresse tolkas mera frigivet men det så kallade Gambelli-utlåtandet (C243/01) år 2003 fastslog att exempelvis ekonomiska orsaker inte utgör en acceptabel
grund för ett spelmonopol (Bernitz 2004). Även om spelintäkter innebär en märkbar
inkomstkälla för stater är det alltså inte en legitim orsak för att upprätthålla ett
spelmonopol. Örnberg & Tammi (2011) och Hettne (2005) hävdar dock att statliga
intäkter är en delorsak till att medlemsstater har strävat till att bevara spelregleringen som
en nationell angelägenhet istället för en bransch som regleras direkt från EU-nivå utan
gränser mellan länderna. Men som sagt har fokus inom EU-länderna förflyttats allt mera
till de hälsomässiga och moraliska aspekterna av spelverksamheten, vilket stöds av
Amsterdamfördraget och Maastrichtfördraget (1992), och andra tidigare beslut av EUdomstolen (Örnberg & Tammi, 2011). Exempelvis Gambelli och Markus Stoß
utlåtandena (C-243/01 & C-316/07) betonade betydelsen av hälsofrämjande spelreglering
som är uppriktig och ärlig och som i synnerhet grundar sig på vetenskap. Följaktligen har
15

stater infört satsningar på forskning och behandlingsmöjligheter när det gäller
spelberoende (Örnberg & Tammi, 2011). Även om monopol kan anses som den strängaste
regleringsvarianten så kan samma hälsopriorieterande trend även identifieras i länder där
ett licenssystem med öppen marknad existerar (Örnberg & Tammi, 2011). Ett exempel
på detta kan anses vara medlemsstaternas tendens att förhålla sig allt strängare till
olicensierade spelbolag som erbjuder spel över internet.

3.3 Legitimitet som teoretiskt perspektiv
Som jag nämnde tidigare är huvudfokuset i denna studie vara på vilka argument som
framförs i Finland för och emot ett statligt monopol på spel. Jag upplever att
legitimitetsperspektivet hjälper mig i att kunna analysera hur man motiverar monopolets
existens eller varför det borde avvecklas.
Att man i Sverige beslöt sig för att slopa spelmonopolet och övergå till ett licenssystem
kan uppfattas som en omfattande och kanske till och med lite riskabel reform –åtminstone
ur en finländsk synvinkel. Hur skulle man motivera en sådan reform i Finland och framför
allt på vilket sätt skulle man förklara den för medborgarna? Hur ser man t.ex. till att alla
kan spela på ett säkert sätt i takt med att utbudet av spelmöjligheter ökar? Hur skall staten
skapa intäkter från spelandet på en öppen marknad och framför allt, hur säkerställer man
att spelmissbruk samtidigt bekämpas? Dessa och många andra frågor är av central
betydelse när en stat skall bygga upp ett fungerande penningspelsystem som är
acceptabelt ur medborgarnas perspektiv. Det genomgripande temat som dessa frågor
baserar sig på är en fråga om legitimitet.
Definitionen av begreppet legitimitet har aldrig varit entydig. Dock har exempelvis
Suchman (1995) presenterat en allmänt godkänd definition som jag tillämpar i denna
studie. Han beskriver legitimitet enligt följande:
“Legitimacy is a generalized perception or assumption that the actions of an entity are
desirable, proper, or appropriate within some socially constructed system of norms,
values, beliefs, and definitions.“ (Suchman, 1995, s. 574).
Eftersom penningspel existerar som en del av samhället och påverkar vanliga medborgare
kan man inom spelvärlden inte förbise normer och värderingar som legitimitetstillståndet
baserar sig på. I och med de moraliska aspekterna som ingår i penningspel upplever jag
16

att ett legitimitetsperspektiv är den lämpligaste teoretiska utgångspunkten för denna
studie. Man kan hävda att legitimitet inom spelbranschen är kärnan till att spelverksamhet
överhuvudtaget kan existera i samhället så därför är det också logiskt att just legitimiteten
skall vara i centrum vid en granskning.
Det finns många forskningsperspektiv och teorier som nuddar eller överlappar begreppet
legitimitet även om huvudfokus i teorierna inte är de samma. Legitimitet, som
forskningsområde har genom historien forskats, och kommer även i framtiden att forskas
ur många olika synvinklar. Detta leder till att det finns en mängd olika typologier som
skapats av olika forskare som fokuserat på skilda aspekter gällande legitimitet. Eftersom
legitimitet som forskningsområde är så pass brett så kommer jag inte att gå in på alla
inriktningar inom området. Avsikten är därför att fokusera på de mest centrala teorierna
och sådana kategoriseringar som är funktionsdugliga i kontexten för denna studie.

3.3.1 Legitimitet enligt Max Weber
Webers deskriptiva indelningar och beskrivningar av legitimitet anses ofta ha skapat
grunden till hur begreppet legitimitet förstås idag inom statsvetenskap och sociologi
(Beetham, 1991). Weber (1922) kategoriserade legitimitetstyperna i tre olika grupper.


Legal-rationell legitimitet grundar sig på en kraftfull förlitelse på den rationalitet
som samhällets lagar innehåller. Lagarna är skapade av ett system som baserar sig
på dominans, vilket legitimerar systemets normer. Följande två kategorier är
kopplade till personens auktoritet snarare än systemets normer:



Traditionell legitimitet baserar sig på en stark förlitelse på ett socialt och politikt
system som existerat under en lång tid. Det är den långa traditionen av ett
dominerande system, som legitimerar det även i framtiden.



Karismatisk legitimitet grundar sig i den karisma som en person har. Om en ledare
har en karisma och en auktorativ personlighet är det möjligt att ledaren
psykologiskt kan behärska samhällets människor, vilket kan ge upphov till en
form av legitimitet. Särskilt ifall personen ses som en slags hjälte ur folkets
synvinkel är detta möjligt enligt Weber.

17

En stor del av forskarna tackar Weber för att ha introducerat legitimitet inom sociologisk
teori och därmed också inom organisationsstudier (Ruef & Scott, 1998; Suchman, 1995).
Webers kategorisering är välkänt inom organisationsstudier och hans typologi framhäver
att legitimitet kan uppkomma från både allmänna sociala normer och formella lagar.

3.4 Organisatorisk legitimitetsteori
Legitimitetsteori har ett inbyggt normativt syfte och fokuserar i första hand på legitimitet
hos organisationer. Organisatorisk legitimitetsteori tillämpas vanligtvis inom forskning
av företagens samhällsansvar med fokus på sociala och miljömässiga frågor. Teorin
grundar sig i ett centralt antagande om att organisationer endast kan vara framgångsrika
ifall organisationen fungerar enligt förväntningarna i samhället (Deegan, 2002). Man ser
organisationer som inkluderade i ett bredare socialt system och att de måste kunna
fungera enligt denna princip (Deegan, 2002). Alla organisationer måste förtjäna sina
resurser och ingen har någon ogrundad förtur till dessa (Deegan 2019). En organisation
som inte agerar på ett legitimt sätt, d.v.s. inte följer samhällets förväntningar, kommer att
bestraffas. Även om straffen inte nödvändigtvis är rättsliga kommer samhället att
bestraffa organisationen i och med att det exempelvis blir svårare att sälja varor och
tjänster samt svårare att skaffa nödvändiga resurser som t.ex. arbetskraft (Deegan, 2002).
Enligt Guthrie och Parker (1989) har organisationen en plikt att samarbeta med samhället
för att bli accepterad och överhudtaget existera som en del av samhället.
Ett annat sätt som legitimitetsteorin har beskrivits på är genom idén om så kallade ”sociala
kontrakt”. Tanken bygger på att det sociala kontraktet sluts mellan organisationen och
samhället när en organisation påbörjar sin verksamhet (Guthrie & Parker, 1989). I det
sociala kontraktet ingår alla implicita och uttryckliga förväntningar som samhället har
gällande hur en organisation ska bedriva sin verksamhet (Guthrie & Parker, 1989). Ifall
organisationen inte uppfyller alla de villkor som ställs i det sociala kontraktet så är det
lätt hänt att det utformas ett legitimitetsgap som leder till negativa konsekvenser för
organisationen (Guthrie och Parker 1989).

18

3.4.1 Strategiska och institutionella infallsvinklar på legitimitet
Förutom att definiera legitimitet som begrepp diskuterade Suchman (1995) två kända
grundperspektiv som organisatorisk legitimitet ofta granskas från. Dessa två perspektiv
är ett strategiskt och ett institutionellt perspektiv (Suchman, 1995). Det institutionella
perspektivet betonar hur konstitutiva samhälleliga övertygelser integreras i organisationer
(Suchman, 1995). Förenklat kan det institutionella perspektivet definieras som ett bredare
synsätt där man ser på hur samhället runt organisationen inverkar på organisationens
möjlighet att uppnå legitimitet (Suchman, 1995). Inom detta perspektiv undersöker man
exempelvis hur sociala kontexten och normer och värderingar som råder i ett samhälle
påverkar innebörden av legitimitet (Suchman, 1995). Eftersom samhället ständigt
förändras har legitimitet inte en permanent karaktär utan är till naturen ständigt växlande
menar exempelvis Eriksson-Zetterqvist (2009). Det strategiska perspektivet fokuserar
däremot på de metoder som organisationer instrumentellt manipulerar sin omgivning för
att få samhällsstöd (Suchman, 1995). Inom organisationsstudier riktar sig forskare ofta in
på ett av dessa perspektiv för att exempelvis analysera berörda aktörers relationer. Enligt
Suchman (1995) torde en organisation förknippa båda dessa perspektiv för att nå den
högsta möjliga nivån av legitimitet. Suchmans (1995) forskningsarbete har haft ett starkt
inflytande på forskningen av organisatorisk legitimitet. Han identifierade vidare tre olika
former av legitimitet; pragmatisk legitimitet, moralisk legitimitet och kognitiv legitimitet.
Formerna utgår från legitimitetsteorins tanke om att en organisation har ett socialt
kontrakt med det kringliggande samhället och att villkoren i kontraktet måste uppfyllas
(Deegan, 2002). Pragmatisk legitimitet betraktas som den svagaste legitimitetsnivån
medan moralisk legitimitet är den mellersta nivån och kognitiv legitimitet anses som den
starkaste legitimitetsnivån. Organisationer strävar till att uppnå en så hög nivå av
legitimitet som möjligt. I de tre följande delkapitlen kommer jag att närmare beskriva de
tre formerna som utgör grunden för legitimitetsanalysen i denna studie.

3.4.2 Pragmatisk legitimitet
Pragmatisk legitimitet grundar sig i en tanke om ett egenintresse hos medborgare
gentemot en organisation (Suchman, 1995). Denna form av legitimitet bygger på att
intressenter eller medborgare anser att en organisations handlingar är till deras fördel,
vilket leder till att man uppfattar den som legitim (Suchman, 1995). Detta är den
19

primitivaste formen av pragmatisk legitimitet som kallas för utbytelselegitimitet.
Pragmatisk legitimitet kan också uppnås genom inflytande. I det här fallet stöder en
person en organisation inte i första hand för att hen tror att organisationen ger specifika
fördelaktiga utdelningar, utan snarare för att aktören upplever att organisationen tar i
beaktan aktörens bredare intressen. I dessa fall upplever intressenten att denne har
möjlighet att påverka organisationen åt något visst håll. Denna form av pragmatisk
legitimitet kallas inflytelselegitimitet (Suchman, 1995). Utbytelselegitimitet och
inflytandelegitimitet har länge varit i centrum för pragmatisk legitimitetsforskning men
även en tredje form har identifierats. Denna sista version av pragmatisk legitimitet
framkommer i situationer där en organisation prioriterar medborgarnas intressen först och
personen samtycker med organisationens värderingar (Suchman, 1995). Denna kategori
kallas dispositionslegitimitet och baserar sig även på att medborgarna uppfattar
organisationen i allmänhet som ärlig, klok och pålitlig. (Suchman, 1995). Enligt Thomas
(2005) kan även olika policyer och maktstrukturer ha centrala roller i att bidra till att en
organisations pragmatiska legitimitet erhålls.
Inom kontexten för denna studie kan organisationen ses som staten eller också Veikkaus
Oy i och med att spelbolaget är statligt ägt. Intressenterna kan däremot vara exempelvis
konsumenter, förmånstagare eller privata spelbolag. Ifall intressenternas intressen
tillvaratas enligt önskan kan detta tolkas som pragmatisk legitimitet. För denna studie kan
tillämpningen av den pragmatiska legitimitetsformen exempelvis betyda identifiering av
argument som grundar sig i en logik gällande utbyte av nytta eller där intressenternas
intressen starkt tas i beaktande istället för exempelvis spelproblem. Att en aktör fokuserar
endast på den ekonomiska aspekten av monopolet kan ses som ett exempel på en
pragmatisk infallsvinkel.

3.4.3 Moralisk legitimitet
Även moralisk legitimitet grundar sig i intressenters bedömning av organisationens
verksamhet. Den moraliska legitimiteten baserar sig dock inte på frågan om statens
agerande gynnar intressenten utan istället på frågan om verksamheten är rättfärdig ur ett
moraliskt perspektiv (Suchman, 1995). För moralisk legitimitet är det viktigt att se till att
en organisation agerar på rätt sätt, med andra ord – enligt socialt konstruerade
20

värdesystem. (Suchman, 1995). Det kan exempelvis handla om huruvida verksamheten
effektivt främjar samhällelig välfärd eller miljön (Suchman, 1995).
Men även om en organisations syfte är att göra gott är handlingssättet som verksamheten
utförs på även vara viktigt för den moraliska legitimiteten. Tillvägagångssättet måste vara
moraliskt korrekt och grunda sig på allmänt accepterade värden (Suchman, 1995). Detta
kallas procedurlegitimitet. Till moralisk legitimitet räknas även strukturlegitimiteten som
baserar sig på att en organisation når en position där den allmänt accepteras vara lämplig
att utföra någon aktivitet. Denna legitimitet är nära kopplad till procedurlegitimiteten men
fokuserar på en större sammansättning av aktiviteter i ett större sammanhang istället för
mera engångsartade och isolerade uppgifter (Suchman, 1995).
En sista form av moralisk legitimitet är en variant som kallas personlig legitimitet som
fokuserar på en specifik person inom en organisation. Om en organisation har gjort bort
sig kan den försöka behålla sin legitimitet genom att peka ut den skyldige eller alternativt
avskeda denne (Suchman, 1995). Enligt Thomas (2005) grundar sig moralisk legitimitet
i grund och botten på huruvida organisationens sociala avtal är överensstämmande med
samhällets normer.
För denna studie innebär tillämpningen av den moraliska legitimitetsformen identifiering
av argument som på något sätt har en moralisk prägel. Detta kan exempelvis gälla
argument som fokuserar på bekämpning av spelproblem eller spelsäkerhet överlag. I
metod-delen beskriver jag närmare hur moraliska argument kan identifieras i praktiken.

3.4.4 Kognitiv legitimitet
Kognitiv legitimitet upplevs som den svåraste legitimitetsnivån att uppnå och möjligtvis
även att beskriva (Suchman, 1995). Legitimitetsformen baserar sig på att det finns en
grunduppfattning över vad en organisation skall göra. Grunduppfattningen är så pass
djupt rotat i samhället att intressenterna tar för givet det som organisationen skall syssla
med (Suchman, 1995). Man talar om att en sådan organisation anses omedvetet som
oundviklig och nödvändig för samhället. Enligt Suchman (1995) har kognitiv legitimitet
den kraftigaste effekten på uppfattningen av en organisations legitimitet (Suchman,
1995).
21

Till kognitiv legitimitet har man även kopplat idén om begriplighet (Suchman, 1995).
Teorin grundar sig i ett antagande om att världen är kaotisk och individer är tvungna att
kämpa med att systematisera sina erfarenheter för att de skall vara begripliga (Suchman,
1995). Organisationerna kan uppnå kognitiv legitimitet genom att vägleda individer på
ett förutsägbart, meningsfullt och inbjudande sätt (Suchman, 1995). Enligt Suchman
(1995) är det dock viktigt att organisationerna tar i beaktande djupare trossystem och att
de exempelvis anpassar sig till intressenternas verklighet.
Den kognitiva formen av legitimitet är möjligtvis den mest komplicerade
legitimitetsformen att påvisa i empirin. I och med att spelindustrins verksamhet orsakar
spelproblem hos spelande kunder har spelandet automatiskt negativa effekter på
grunduppfattningen. Man kan till och med fråga sig ifall en sådan bransch skall
överhuvudtaget ha rätten att existera? Eftersom en sådan diskussion är möjlig att föras
kan det redan i sig anses tyda på att en kognitiv legitimitetsnivå är ganska avlägsen. Men
penningspelens existens är en annan fråga än frågan om spelmonopolets existens. I och
med att spelbranschen upplevs så pass kontroversiell och skadlig är statens ensamrätt
svårrubbad och i många finländares ögon självklar. Men frågan är om monopolets
ställning är så pass stark att det till och med nått en kognitiv legitimitetsnivå? Den kritik
som har uppstått senaste åren tyder troligtvis inte på detta. Även den utveckling som skett
i resten av Europa och i grannlandet Sverige tyder på att spelmonopol inte är orubbade –
tvärt emot borde man väl säga. I resultat- och diskussionsdelen diskuterar jag vidare
denna aspekt.

3.5 Strategisk legitimitet
Som jag nämnde tidigare avser man med strategisk legitimitet hur organisationer
använder olika metoder för att uppnå olika former av legitimitet. Enligt Ashforth & Gibbs
(1990) är begreppet legitimitet så pass mångfasetterat och brett att organisationer ofta har
olika tillvägagångssätt för att upprätthålla eller uppnå en legitim verksamhet. Mycket
forskning om strategisk legitimitet cirkulerar kring hur en organisation väljer att framstå
utåt. Exempelvis Buhr (1998) nämner två centrala aspekter som organisationer fokuserar
på vid uppnåendet av legitimitet. Den ena aspekten fokuserar på huruvida organisationens
verksamhet verkligen är i enlighet med de sociala överenskommelser och förväntningar
som samhället sätter på organisationen. Den andra aspekten fokuserar däremot på vilket
22

sätt verksamheten presenteras utåt. Enligt Buhr (1998) kan en organisation välja vilken
typ av information som presenteras utåt och överhuvudtaget hur mycket som skall
presenteras. Den bild som kommuniceras utåt behöver nödvändigtvis inte vara
överensstämmande med organisationens egentliga verksamhet.

3.5.1 Ökandet, bibehållandet eller reparationen av legitimitet
När forskare talar om organisatorisk legitimitet så framkommer ofta tre stadier som
organisationer kan finnas i. Stadierna varierar beroende på om organisationens mål är att
öka, bibehålla eller reparera legitimiteten (Ashforth & Gibbs ,1990; Suchman, 1995). Då
legitimiteten skall ökas krävs det aktiva, framåtriktade strategier enligt Ashforth & Gibbs
(1990). Ökning av legitimiteten är särskilt aktuellt för nyetablerade organisationer.
Strategin för detta beror dock mycket på vilken typ av legitimitet som organisationen
strävar till. För att öka den pragmatiska legitimiteten kan organisationen exempelvis
tillfredsställa de behov som existerar, fokusera sig på någon specifik marknad eller satsa
på marknadsföring (Scherer & Palazzo, 2011). Med fokusering på en specifik marknad
syftar man exempelvis på valet av någon publik eller partner som är medgörlig.
Marknadsföringen kan antingen gälla en produkt eller ha som syfte att gagna
organisationens image. För att öka den moraliska legitimiteten bör en organisation, som
jag redan varit inne på, anpassa sin verksamhet till de moraliska ideal som råder i
samhället (Suchman, 1995). Enligt Suchman (1995, s. 579) är det centrala villkoret för
uppnåendet av moralisk legitimitet att samhället gemensamt skapar en “positiv normativ
bedömning av organisationen och dess aktiviteter”. Detta underlättas ifall organisationen
har klara målsättningar och goda resultat med transparens. Den kognitiva legitimiteten
kan däremot ökas genom att verksamheten formaliseras och standardiseras så mycket som
det går (Suchman, 1995). Genom exempelvis certifiering, marknadsföring och lobbying
kan de aktiviteter som organisationen bedriver så småningom anses allmänt accepterade
eller till och med ses som oundvikliga (Suchman, 1995).
När det gäller att bibehålla legitimiteten så är utmaningen oftast inte lika komplex. Dock
beror detta enligt Suchman (1995) på vilken nivå legitimiteten är i organisationen. Ju
bättre legitimitet, desto svårare att upprätthålla den. Dock menar exempelvis Suchman
(1995) att omgivningen förändras runt om organisationen ständigt, vilket påverkar
23

strävan till att bibehålla legitimiteten. Särskilt för organisationer som anser sig ha uppnått
en legitim verksamhet och strävar till att bli rutinmässiga i sitt arbete kan förändringar i
samhället vara en utmaning för legitimiteten. I värsta fall kan en organisations legitimitet
försämras trots att verksamheten varit det samma – endast på grund av att
omständigheterna i samhället förändrats (Deegan, 2002). Enligt Suchman (1995) bör en
organisation därför vara på sin vakt när det gäller nya externa förändringar i samhället
men samtidigt se till att goda resultat som uppnåtts gällande legitimitet inte blir kort
variga utan kontinuerliga. När det gäller att bibehålla den pragmatiska formen av
legitimitet menar Suchman (1995) att det kan exempelvis vara viktigt att ha uppsikt över
trender samt rådfråga opinionsbildare. Utöver detta är den interna tillsynen och en ärlig
kommunikation centralt enligt Suchman (1995). För att upprätthålla en moralisk
legitimitet kan det vara exempelvis viktigt att organisationen är medveten om den aktuella
etiska problematiken kring branschen exempelvis med hjälp av olika professioners
rådgivning. Utöver detta betonar Suchman (1995) att exempelvis auktoritär
kommunikation och genom att värna organisationens allmänna anständighet kan bidra till
att den moraliska legitimiteten bibehålls. Den kognitiva formen av legitimitet bibehållas
genom en god dialog med omgivningen. Centralt är att det finns fungerande kontakter
med allmänheten och att verksamheten kan diskuteras sakligt (Suchman, 1995). Enligt
Ashforth och Gibbs (1990) befinner sig största delen av organisationerna i stadiet där
legitimiteten skall bibehållas.
Det tredje och sista stadiet är stadiet då legitimiteten skall repareras. Detta innebär ofta
snabba reaktioner från organisationen för att åtgärda något plötslig negativt skeende. I
allmänhet innebär reparationen av legitimiteten att normalisera situationen, omstrukturera
och att inte panikera menar. Ur det pragmatiska legitimitetsperspektivet är en mera enkel
strategi att förneka anklagelser utåt och att för framtiden inrätta eller öka övervakningen
för att något inte skall ske på nytt. För att legitimiteten skall kunna repareras är premissen
att organisationen har någon form av trovärdighet kvar. Strategier för att reparera den
moraliska legitimiteten är exempelvis att be om ursäkt eller genom att bortförklaringar.
Även ersättningar av personalen samt omstruktureringar av olika praktiska processer kan
bidra till att reparera den moraliska legitimiteten. För att reparera den kognitiva
legitimiteten är det essentiellt att organisationen lyckas förklara sig. Detta är avgörande
för att organisationen skall i framtiden kunna implementera nya legitimitetsförbättrande
strategier. (Suchman, 1995.)
24

3.6 Staters legitimitet
Rothstein (1987, 1994) har forskat mycket om legitimitet ur staters perspektiv, vilket är
relevant för temat i denna avhandling eftersom studien fokuserar på statlig reglering av
penningspelsbranschen. Han hävdar att statens allmänna legitimitet har en väldigt
avgörande betydelse för vad staten kan, och inte kan göra (Rothstein (1994). Med detta
försöker Rothstein säga att för att analysera legitimiteten av en specifik åtgärd måste man
samtidigt analysera djupare den stat som det är frågan om. Hurudan generell bild har
folket av staten och hur legitim uppfattas den o.s.v.? Anmärkningsvärt är även att
legitimiteten i den offentliga politiken kan variera inom en stat beroende på vilken
institution eller vilket specifikt åtgärdsprogram det är frågan om (Rothstein, 1994). Alls
dessa synfallsvinklar och aspekter är även essentiella när det gäller statens reglering av
spelbranschen.
Västerländsk demokratiteori har traditionellt förklarat legitimiteten i statens
maktutövning genom demokratiprincipen (Rothstein, 1987). Med detta avser man att
medborgarna har tack vare olika demokratiska processer möjligheten att ha inflytelse
(Rothstein, 1987). Genom att rösta i fria och allmänna val kan medborgarna påverka vilka
representanter blir invalda och därmed också vilka beslut och policyer som inrättas
(Rothstein, 1987). Problemet med denna legitimitet, som grundar sig på demokratiska
processer, är att det är omöjligt för staten att vid varje enstaka åtgärd som inrättas hänvisa
till att en demokratisk process avgjort frågan (Rothstein, 1987). Därför menar Rothstein
(1987) att staten bör kunna legitimera sina handlingar med hjälp av att hänvisa till andra
rättfärdigande motiveringar. Rothstein (1987) nämner tre frågor som kan hjälpa staten att
legitimera sina åtgärder. Frågorna baserar sig på i vilken mån medborgarna:
a) tolererar statens/förvaltningens intervention
b) accepterar dess beslut i den mån dessa är menade att påverka individers eller
gruppers beteende
c) samarbetar med staten (förvaltningen där denna har satt mål eller definierar
gränderna för vad som skall åstadkommas).
Rothstein (1987) har i synnerhet redogjort för legitimiteten som process. Han inriktar sig
specifikt på relationen mellan legitimitet och implementering av offentliga åtgärder. Detta
gör han genom att presentera sex modeller för staten att uppnå legitimitet. Jag anser att
25

modellerna även kan kopplas till hur staten kan legitimera processen som leder till att ett
statligt spelmonopol inrättas eller alternativt inte inrättas.
Den första modellen är den legal-byråkratiska modellen som bygger på Webers legalrationella legitimitet. Denna legitimitet baserar sig på tydligt och fungerande regelverk
som är allmänt accepterat. Detta legitimerar det rådande systemet och samtidigt
underlättar det för staten att genomföra specifika åtgärder. Ifall regelverket förändras allt
för ofta leder det till att det blir svårare för staten att på ett legitimt sätt införa nya åtgärder.
(Rothstein, 1987.)
Den professionella modellen baserar sig däremot på att legitimiteten uppstår när staten
överför beslutet till någon sakkunnig yrkeskår. Yrkeskåren besitter kunskaper som staten
inte har till sitt förfogande, vilket gör att staten inte anser sig kompetent nog att fatta
beslut inom frågan. Yrkeskåren måste vara legitim i den bemärkelsen att den baserar sin
verksamhet på vetenskap och har statens och folkets förtroende. (Rothstein, 1987.)
Den tredje modellen är den korporativa modellen som baserar sig på idéen om att beslut
som riktar sig till en viss målgrupp även fattas av representanter från målgruppen. För att
detta skall ske på ett legitimt sätt så krävs det att representanterna är valda genom någon
legitim demokratisk process. (Rothstein, 1987.)
Den brukarorienterade modellen innebär däremot att konsumenterna, d.v.s. de som
konkret kommer i kontakt med resultatet av en åtgärd, även har inflytande. Detta
inflytande kan ske antingen ensam av brukargruppen eller tillsamman med fältpersonalen.
Nackdelen med modellen är risken för att det finns motstridigheter inom brukargruppen.
(Rothstein ,1987.)
Den politikerorienterade modellen bygger däremot på ett starkt förtroende för politiker.
Legitimiteten i denna modell baserar sig på att man låter politiker direkt delta i avgörandet
av en sakfråga. Detta görs på basen av förtroende för politikernas medborgerliga omdöme
samt på basen av tanken om politiker som representanter för medborgarkollektivet.
Risken med detta är politisering av beslut som inte borde politiseras. (Rothstein,1987.)
Den sista modellen är den lotteribaserade modellen. Denna modell baserar sig på
situationer då staten inte har möjlighet att på något systematiskt sätt göra ett legitimt

26

beslut (Rothstein, 1987). Detta är dock ovanligt vid stora beslut och jag upplever inte att
modellen är på något sätt aktuell för denna studie.

3.7 Suchmans legitimitetsteori som utgångspunkt i studien
Utgående från studiens syfte och problem har jag valt att fokusera mig på Suchmans
(1995) indelning av legitimitetsformer. Legitimitetsformerna som han kommit fram med
upplever jag att är väl lämpade för en legitimitetsanalys av en samhällelig
spelmonopolsdiskussion i media. Legitimitetstypologierna som är i fokus är alltså
pragmatisk, moralisk och kognitiv legitimitet. Avsikten är att försöka identifiera spår av
legitimitetsnivåerna i de argument som presenteras i diskussionen.
Det finns mycket legitimitetforskning som fokuserar på statlig legitimitet och
organisatorisk legitimitet. Jag upplever i synnerhet att mycket av den organisatoriska
legitimitetsforskningen är tillämpbar när det gäller inomstatliga organisationer såsom
Veikkaus Oy. Exempelvis anser jag att de legitimitetsformer och de strategier för att
uppnå legitimitet som jag tar upp i denna studie kan tillämpas vid försvarandet av ett
statligt monopol även om de ursprungligen kan anses vara avsedda för privata
organisationer. Men, precis som privata organisationer strävar till att uppnå legitimitet,
kräver även ett statligt spelmonopol ett ständigt legitimitetssträvande. Man kan till och
med hävda att det statliga legitimitetssträvandet är betydligt intensivare. Beslutsfattarna
står mera direkt till svars inför folket enligt demokratiska principer, vilket betyder att
uppföljningen av statsmaktens handlingar är starkare.
Eftersom legitimitet som begrepp är så pass vetenskapligt utrönt och brett tillämpat så är
det naturligt att det finns andra legitimitetssyner som kunde ha utnyttjats i studien. Här
kan exempelvis Rothstein (1987) nämnas som fokuserat på legitimitet i ett statligt
perspektiv. Eftersom det är statens uppgift att lagstifta ett monopol på penningspel så är
Rothsteins verk naturligtvis brännande för studiens tema och därför värt att nämnas i
denna studie. Rothstein talar bl.a. om demokratiska principer som grunden för legitima
beslut och policyer. Offentlig diskussion såsom mediadiskussion utgör betydande
underlag och informationskällor som gagnar demokratin i samhället och därmed legitima
politiska beslut. Bl.a. har medborgare möjlighet att forma personliga ståndpunkter
gällande aktuella frågor såsom spelmonopol men samtidigt har medborgaren även
27

möjlighet att hitta likasinnade politiska kandidater. Dock bedömer jag att Rothstein
fokuserar ett steg vidare i implementeringsprocessen gällande frågor om exempelvis vem
som tar ett beslut hur det görs. För min studie är det istället mera betydelsefullt att
fokusera på substansen i själva argumenten i diskussionen och vilka legitimitetsformer
kan urskiljas istället för hur legitimiteten kan uppnås genom implementeringsprocedurer.
Dessutom har ingen implementeringsprocess ännu kommit igång eller ens planerats när
det gäller en eventuell omreglering av penningspelsbranschen i Finland. I ljuset av detta
kommer jag i denna studie inte att fokuserar mig på Rothsteins kategoriseringar desto
mera.
Tidigare redgjorde jag även för olika strategiska infallsvinklar för ökandet, bibehållandet
eller reparationen av de legitimitetskategorier som jag i denna studie försöker spåra i
mediadiskussionen. Möjligtvis kunde man även ha strävat till att identifiera vilka
strategier aktörerna i mediadiskussionen använder för att legitimera spelmonopolet.
Problemet är bara att alla de strategier som Suchman (1995) presenterar strävar till att
försvara legitimiteten av en organisation. Diskussionen som granskas i denna studien
innehåller argument som både kritiserar och försvarar legitimiteten av spelmonopolet,
vilket leder till att strategierna inte är tillräckligt vittgånde för att vara tillämpbara i den
kontext som studien fokuserar på.

4

Metod

Som det framgick i introduktionen så är det övergripande syftet med studien att analysera
den rådande samhälleliga debatten gällande spelmonopolet i Finland i ett
legitimitetsperspektiv. Undersökningen är en kvalitativ innehållsanalys av artiklar i olika
medier med redaktion. Huvudsakliga avsikten är att identifiera centrala argument
försvarande och kritiska argument gällande spelmonopolet och att koppla argumenten
vidare till former av legitimitet som Suchman (1995) framkommit med. I
diskussionsdelen kommer identifierade argument även att speglas till utvecklingen i
Sverige efter omregleringen där.

28

I denna metod-del kommer jag vidare att beskriva själva genomförandet av studien.
Beskrivningen kommer att basera sig på diskussion och motiveringar för det valda
upplägget. Jag kommer att motivera valet av fall, forskningsstrategi, operationalisering
samt empiriskt material. I slutet av diskussionsdelen resonerar jag vidare kring hur
urvalen påverkar tillförlitligheten av studien och vilka utmaningar studien har ställts
inför.

4.1 Forskningsstrategi
I och med att studien strävar till att analysera texter och uttalanden bedömer jag att studien
utgör en kvalitativ innehållsanalys. Enligt Bryman (2018, s.) är en kvalitativ
innehållsanalys en analysmetod av dokument och texter (tryckta, handskrivna eller i
elektronisk form) där man strävar till att tolka ett innehåll på basen av kategorier som
formats i förväg. Studien strävar på ett liknande sätt att kategorisera argument i olika
legitimitetsformer som valts på förhand. Materialet utgörs av diskussion i media. Till
mestadels går analysen ut på att granska det manifesta innehållet, det vill säga det som
uttalas direkt i artiklarna. Men i vissa fall krävs djupare analys av innehållet, exempelvis
för att kunna utvärdera vilken legitimitetsform ett argument baserar sig på. Bryman
(2018) påpekar att kvalitativa innehållsanalyser är sedvanliga vid forskning av
mediematerial, vilket även förstärker valet av innehållsanalys som forskningsmetod.
Bryman (2018) diskuterar även fördelar och nackdelar med innehållsanalyser. Han menar
att fördelarna är bl.a. att en innehållsanalys är ett flexibelt tillvägagångssätt i och med att
det går att applicera på många slag av empiriska material. Kvalitativa innehållsanalyser
kan dessutom ge information om sociala grupper som är svåra att få direkt kontakt med
menar Bryman (2018). Angående detta påpekar Bryman (2018) vidare att
innehållsanalyser ofta är icke-reaktiva. Med detta menas att de som intervjuas eller
granskas inte påverkas av att forskaren är närvarande. Eftersom denna studie endast
analyserar argumenteringen kring spelmonopolet i medieartiklar är innehållsanalysen i
vissa fall icke-reaktiv. Särskilt ledare och opinionsskrifter är till högsta grad icke-reaktiva
eftersom endast författarens åsikter kommer till tals utan att vara influerade av några yttre
faktorer. Dock innehåller materialet mycket reportage och nyhetsartiklar där någon
intervjuas, vilket leder till att intervjuarens närvaro möjligtvis har påverkat den utfrågade
29

personens svar. Detta leder till att den icke-reaktiva effekten försvinner. Bryman (2018)
menar att ifall innehållsanalysen görs på exempelvis intervjuutskrifter eller etnografiska
redogörelser är själva analysprocessen icke-reaktiv, men de egentliga intervjuerna kan ha
påverkats av reaktiva effekter.
Som med alla forskningsmetoder har kvalitativa innehållsanalyser även dess svaga sidor.
Bryman (2018) nämner att en stor inverkande faktor är kvaliteten på de material som
studeras. t.ex. vilka dokument eller artiklar. I kvalitativa sammanhang kan dessa bedömas
på basen av autenticitet, trovärdighet och representativitet. Angående kvaliteten på
artiklarna som granskas i denna studie resonerar jag mera kring i kapitel 3.3 och vidare i
diskussionsdelen. Vidare påpekar Bryman (2018) att själva analysen kräver tolkning,
vilket ökar risken för varierade tolkningar beroende på vem som utför studien.
Exempelvis kan intervjuaren som genomför en intervju tolka något annorlunda än vad
forskaren som analyserar endast intervjuskriften skulle ha tolkat. Följaktligen ökar risken
också för ohållbara slutsatser. Som jag nämnt tidigare utgör tolkningen också en utmaning
för denna studie, dock på ett lite annorlunda sätt. Detta gäller framför allt identifieringen
av legitimitetsformerna, vilket jag återkommer till i nästa kapitel. Vidare poängterar
Bryman (2018) att innehållsanalyser inte är värst lämpliga i forskningar där
problemformuleringen baserar sig på varför-frågor. Det går att spekulera kring svaret på
en sådan fråga men svaren förblir ofta endast spekulationer menar han. Denna studie
innehåller dock inga varför-frågeställningar, alltså bemöts detta problem inte.
Enligt Bryman (2018) kan kvalitativ vetenskaplig metod vara antingen induktiv eller
deduktiv. Med deduktiv menas att analysen grundar sig på förutbestämda kategorier som
har sitt ursprung i tidigare utformade teorier och tidigare forskning. Med induktiv menar
man däremot en mera obunden forskningsstrategi där man undviker att använda
förutbestämda kategorier. Jag upplever att tillvägagångssättet som används för att
identifiera argument har en induktiv prägel i och med att sökningen av argument är
relativt ohindrad och grundar sig inte på tidigare forskning. Däremot bedömer jag att
spårningen av legitimitetsformerna har ett deduktivt angreppssätt i och med att
kategorierna är bestämda på förhand på basen av existerande teori inom
forskningsområdet.

30

4.2 Operationalisering
Som jag nämnde i introduktionen och i teoridelen har jag valt att utgå från ett
legitimitetsperspektiv på basen av studiens syfte och problemformulering. Att tillämpa
legitimitetsteorin i den kontext som studien fokuserar på kräver en aning flexibilitet och
anpassning. Detta beror på att mycket av den legitimitetsforskning som eventuellt kunde
vara användbar i detta sammanhang är gjort utgående från privata organisationers
perspektiv. Detta gäller även Suchmans (1995) legitimitetskategorisreingar som används
i denna studie. Även om Veikkaus Oy är ett eget bolag med en egen organisation är staten
i slutändan ansvarig över bolagets verksamhet. Detta betyder att ansvaret ligger i sista
hand hos staten i att motivera monopolets legitimitet. Därför ligger intresset i denna studie
på hur argumentatörerna i artiklarna legitimerar eller inte legitimerar monopolet från
statens och medborgarnas synvinkel. Följaktligen tillämpas legitimitetsteorin i kontexten
för en offentlig samhällsdiskussion som förs i medierna – i och med att diskussion inte
ännu förts på politisk nivå. Det som möjliggör tillämpningen av Suchmans
legitimitetsformer, som ursprungligen härstammar från organisatoriska legitimitetsteori i
en mediediskussionskontext, är att jag bedömer att de inte är beroende av vilket
sammanhang de används i. Legitimitetsformerna kan identifieras i alla former av texter
där någonting motiveras eller argumenteras för.
Med denna bakgrund har jag som det tidigare framkommit valt att använda mig av
Suchmans (1995) indelning av legitimitetsformer. Legitimitetsformerna som han kommit
fram med, och som tillämpas i denna studie är alltså pragmatisk, moralisk och kognitiv
legitimitet. Syftet är att försöka identifiera spår av dessa legitimitetsformer i de argument
som presenteras i diskussionen. Formerna hjälper mig i att förstå hur de som debatterar
kring spelmonopolsfrågan väljer att legitimera sina ståndpunkter. Jag upplever att det ger
ett mervärde i min analys och en fördjupad förståelse av spelmonopolsdiskussionen ifall
jag kan hitta paralleller mellan de argument som framförs och de tre legitimitetsformerna.
Utmaningen med tillämpningen av Suchmans (1995) legitimitetsformer kan uppkomma
i avskiljandet av dem. Även om skillnaderna mellan legitimitetsformerna kan tyckas vara
åtminstone i teorin relativt tydliga betyder det nödvändigtvis inte att de är det i praktiken.
Exempelvis kan det vara utmanande att urskilja vilket argument som baserar sig på
pragmatisk legitimitet och vilket på moralisk legitimitet. Ett argument kan till och med
31

innehålla inslag av både pragmatisk legitimitet och moralisk legitimitet. I sådana fall är
syftet att försöka urskilja vilken legitimitetsform väger tyngst. Detta kräver en grundlig
analys där argumentet granskas från många synvinklar. Det som stöder tillämpningen av
Suchmans typologier är att också andra forskningar inom spelbranschen har gjorts
utgående från hans legitimitetsformer. Dock är huvudfokus i dessa studier i synnerhet på
legitimiteten hos spelbolag istället för legitimiten av ett spelmonopol. Exempelvis har
Leung (2019) analyserat i Macau olika spelbolags strategier för att uppnå legitimitet och
dessutom dragit kopplingar mellan strategierna och de tre legitimitetsformerna.
Metodologin i denna studie bidrar till mig en god modell över hur Suchmans (1995)
legitimitetsformer kan identifieras i praktiken och dessutom inom spelindustrin som även
denna studie fokuserar på även om fokusområdet är annorlunda.
Som jag nämnde i slutet av teoridelen är det förstås möjligt att det eventuellt kunde finnas
andra möjligheter för operationaliseringen av legitimitetsteorin. Man kan exempelvis
fråga sig, angående pålitligheten och trovärdigheten som Bryman (2018) talar om, ifall
de tre utvalda formerna av legitimitet som jag försöker identifiera i argumenten är de mest
lämpliga för studiens syfte. Denna frågeställningen baserar sig på en bedömning av, det
som t.ex. Esaisson et al. (2017) kallar för begreppsvaliditet. Om begreppsvaliditet uttalar
sig Esaisson et al. (2017, s. 59) enligt följande: ”empirisk forskning innebär ju med
nödvändighet att de teoretiska begreppen måste översättas till operationella indikatorer,
och dessa översättningar, eller operationaliseringar kan alltid ifrågasättas”. Det finns
exempelvis många andra former av legitimitet som kunde identifieras men även här måste
ett urval göras enligt vad som lämpar sig bäst i detta sammanhang.
För att ge en mera konkret bild av hur operationaliseringen genomförs ger jag några
exempel på hur legitimitetsformerna kan identifieras i praktiken. Som jag nämnde i
teoridelen kan så kallade pragmatiska argument identifieras exempelvis i argument som
fokuserar på intäkterna som spelandet innebär för staten. Ett exempel på ett sådant
argument presenterar Mika Niikko (Sannf.) som menar att statliga spelintäkter har
minskat kraftigt i länder där man slopat spelmonopolet. Han uttrycker sig enligt följande:
”Pelien tuotto on vähentynyt voimakkaasti maissa, joissa näin on tehty.” (Toivonen &
Tikkala, 2019).
När det gäller så kallade moraliska argument så är utmärkande att argumentet exempelvis
fokuserar på sociala och hälsomässiga problem som spelandet ger upphov till.
32

Exempelvis Liberas VD Mikko Kiesiläinen kritiserar spelmonopolets moraliska
legitimitet enligt följande:
”Jos monopolia perustellaan pelihaittojen vähentämisellä, Veikkaus on epäonnistunut
täysin. Rahapelihäviöissä per asiakas Suomi on Euroopan kakkonen. Ja se raha tulee
pääasiassa pienituloisimmilta, rahapeliongelmaisilta.” (Teittinen, 2018)
Som jag var inne på i teoridelen är den kognitiva varianten av legitimitet svårare och
troligen osannolikare att hittas bland argumenten. Den samhälleliga diskussionen som
pågår gällande monopolets existens kan anses vara ett tecken på att monopolet troligtvis
inte är tillräckligt oundvikligt för att kognitiva legitimitetsargument skall kunna framföras
i en större omfattning. Dock kan man exempelvis uppfatta Veli-Pekka Nummikoskis
argument innehålla element av kognitiv legitimitetssträvan i och med att han lyfter fram
politiska konsensusen gällande monopolets existens:
”Yhteiskunnassa – valtiolla ja kansalla – on vahva tahtotila säilyttää nykyinen tilanne.”
(Pusa, 2018)
Att Nummikoski talar om en form av koncensus kan tolkas tyda på en upplevd
oundviklighet som grundar sig i folkets gemensamma vilja att upprätthålla monopolet.
Med andra ord kommer monopolet att förbli orubbat så länge som den viljan existerar.

4.3 Empiriskt material
Materialet som jag kommer att utgå från baserar sig på artiklar i olika medier med
redaktion. Artiklarna kommer från fem olika nyhetsmediers websidor. Dessa är hs.fi
(Helsingin Sanomat), hbl.fi (Hufvudstadsbladet), kauppalehti.fi samt Rundradion Ab:s
hemsidor yle.fi och svenska.yle.fi. För att identifiera relevanta artiklar för studiens syfte
används sökfunktionerna som nyhetshemsidorna har att erbjuda. Sökorden som används
är: ”Veikkaus monopoli” på finskspråkiga hemsidorna och ”Veikkaus monopol” på
svenskspråkiga sidorna. Orsaken till att jag kombinerar orden istället för att t.ex. göra en
sökning endast med ordet ”Veikkaus” är för att specifikt få resultat gällande
monopolpositionen som Veikkaus Oy besitter. Det enda kriteriet för artiklarna som väljs
är att det på något sätt förs en argumentation för eller emot Veikkaus Oy:s spelmonopol.
Fokus är i synnerhet på ledare, opinionsskrifter samt nyhetsartiklar men någon
33

avgränsning görs inte gällande vilka typer av texter granskas. Bilderna analyseras dock
inte. Som Bryman (2018) säger är det viktigt i analyserandet av texterna att ta i beaktande
exempelvis vem som skrivit texten, typ av text, vem som bidrar med kompletterande
åsikter och vad som föranlett texten d.v.s. i vilket sammanhang den framkommit.
Som jag nämnt tidigare är tidsperioden för artikelsökandet åren 2017 – 2019.
Tidsperioden är vald på basen av närliggande tid då spelmonopolsdiskussionen blivit till
ett hett ämne i medier, d.v.s. när publiceringen kring ämnet blivit mera frekvent. Dock
har diskussionen fortsatt och till och med ökat efter denna tidsperiod men ett sträck måste
dras någonstans – och en treårsperiod innehåller tillräckligt material för studiens syfte.
Mängden av artiklar som har valts ut är totalt 101 stycken. Antalet är inte förutbestämt
utan grundar sig endast i antalet artiklar som är bundet till temat och där det förs någon
form av argumentation kring spelmonopolet. Nyhetsmedierna har i olik omfattning
publicerat relevanta artiklar kring ämnet, vilket lett till att urvalet inte är jämnt fördelat
mellan medierna. I och med detta har det inte varit nödvändigt eller realistiskt att i förtid
slå fast mängden av artiklar som väljs ut från respektive nyhetshemsida.
Angående kvaliteten av studien kan man fråga sig ifall autenticiteten, trovärdigheten och
representativiteten av det empiriska material som väljs ut håller? Är artiklarna och
medierna verkligen det lämpligaste materialet för att analysera spelmonopolsdebatten i
Finland? Håller exempelvis de dagstidningar som väljs ut en god standard överlag och
vilken samhällsfunktion fyller de? Hurudan är kvaliteten och djupet i artiklarna som väljs
ut? Det som främst motiverar mitt urval av medier är att jag upplever att de utvalda
medierna håller en god journalistisk nivå och är överlag nationellt uppskattade medier.
Medierna är dessutom politiskt obundna och de är rikstäckande, vilket innebär att de inte
har någon lokal prägel. Exempelvis Yle är ett statligt styrt radioföretag som verkar under
Finlands Riksdag, vilket betyder att relevansen och tillförlitligheten i publiceringen borde
vara hög. Vidare är Helsingin Sanomat Finlands och hela nordens största dagstidning
medan Hufvudstadsbladet är den största finlandssvenska dagstidningen i Finland.
Kauppalehti är däremot Finlands största näringslivsinriktade dagstidning. Även om
Kauppalehti anses ha en näringslivsinriktad prägel i sin publicering så upplever jag att de
viktigaste kriterierna uppfylls för studiens ändamål, d.v.s. att tidningen bistår med
tillräckligt objektiva och argumenteringsbaserade artiklar. Som sagt ligger inte intresset
på skillnader mellan tidningar utan argumenten. Jag bedömer att Kauppalehtis
34

näringsinriktade redaktion kan bidra med varierande synvinklar sett till Mainstream
media. Detta kan anses ha en bidragande effekt till studiens syfte, d.v.s. att identifiera och
analysera olika typer av argument oavsett om de kommer från Kauppalehti eller
exempelvis statligt styrda Yle. Nedanstående tabell påvisar antalet artiklar som använts
från respektive nyhetsmedia.
Tabell 1. Antalet artiklar och årtal

4.4 Tillförlitligheten av studien
Reliabilitet och validitet är två traditionellt använda begrepp för att bedöma kvaliteten av
en studie. Enligt Bryman (2018) baserar sig begreppet reliabilitet på frågan om ifall
resultatet blir det samma ifall en identisk studie skulle genomföras på nytt med samma
material och metod. Enligt Esaisson et al. (2017) innebär begreppet reliabilitet ett
frånvarande av slumpmässiga och osystematiska fel. Med validitet avser man däremot en
bedömning av ifall slutsatserna verkligen stämmer överens med undersökningsresultaten
(Bryman, 2018). Enklare kan det beskrivas som ifall en studie verkligen mäter eller
analyserar det man strävar efter att mäta eller analysera. Bryman (2018) påpekar dock att
en utvärdering av reliabilitet och validitet kopplas allt oftare till kvantitativa
undersökningar. Detta har att göra med att en del forskare som exempelvis Lincoln och
Guba (1994) har ifrågasatt tillämpningen av begreppen reliabilitet och validitet som
35

forskningskriterium inom kvalitativa studiesammanhang. Eftersom denna studie är en
kvalitativ studie är utvärderingen av reliabilitet och validitet, enligt Lincoln och Gubas
(1994) resonemang nödvändigtvis inte de lämpligaste kvalitetsmätarna. Istället menar
forskare såsom exempelvis Lincoln och Guba (1994) att kriterierna tillförlitlighet och
äkthet av en studie borde tas i bruk i och med att de är specifikt avsedda för kvalitativa
forskningssammanhang (Bryman, 2018). Enligt exempelvis Lincoln och Guba (1994)
grundar sig begreppen reliabilitet och validitet i för lång utsträckning på en enda sann
uppfattning av verkligheten. Detta menar man att inte är tillräckligt beskrivande av
sanningen i och med att det kan existera flera upplevda sociala verkligheter. På basen av
detta anser forskare såsom Lincoln och Guba (1994) att kriterierna tillförlitlighet och
äkthet beskriver bättre kvaliteten av en studie. Strävan för denna studie är naturligtvis att
göra en så noggrann och objektiv analys som möjligt men som Lincoln och Guba (1994)
nämner är risken för att någon annan skulle tolka det empiriska materialet på ett
annorlunda sätt högre i kvalitativa undersökningar än i kvantitativa undersökningar.
Kriterierna tillförlitlighet och äkthet bedöms utgående från begreppen trovärdighet,
överförbarhet, pålitlighet och möjlighet att styrka och konfirmera. Med trovärdighet avser
man kortfattat hur sannolikt det är att resultatet stämmer, alltså liknar det i lång
utsträckning begreppet reliabilitet. Faktorer som kan påverka trovärdigheten är forskarens
analytiska förmåga, tolkningsförmåga och förförståelse.
Ett annat sätt att utvärdera tillförlitligheten är genom att bedöma överförbarheten
(Bryman, 2018). Med överförbarheten menas ifall resultaten kan tillämpas även i andra
kontexter (Bryman, 2018). Även om syftet med denna studie endast är att fokusera på
spelmonopolsdebatten i en finsk kontext så upplever jag att resultaten är överförbara till
andra länders spelmonopoldebatter. Jag återkommer till denna aspekt i diskussionsdelen.
Det tredje kriterium som Bryman (2018) nämner är pålitlighet. Med detta kriterium avser
man ett behov av transparens genom hela forskningsprocessen. Den centrala frågan
angående pålitlighet är i vilken mån teoretiska slutsatser är berättigade (Bryman, 2018).
Det sista kriterium som Bryman (2018) nämner är möjligheten att styrka och konfirmera
som innebär en bedömning av i vilken mån en studie är baserat på objektivitet. Med andra
ord får en forskares personliga värderingar inte påverka en undersökning på något
avgörande sätt.
36

I diskussionsdelen analyserar jag en del aspekter som påverkar tillförlitligheten av denna
studie. Särskilt empirin samt tolkningarna av argumenten och legitimitetsformerna är i
fokus.
Till näst följer resultatdelen där jag presenterar resultaten av den analys som jag
frambringat. Inledningsvis beskriver jag innehållet i mediediskussionen på en allmän nivå
för att sedan urskilja centrala argumenten i debatten och exemplifiera med direkta citat
från empirin. Med den motivering som jag gjorde i teori- och metod-delen
operationaliserar jag även Suchmans (1995) legitimitetsteori för att göra en
legitimitetsteoretisk analys av varje enskilt argument.

5

Resultat

5.1 Vad diskuteras och vad diskuteras inte?
Som jag varit tidigare inne på tycks den stora frågan i diskussionen vara ifall Finland
kommer att förr eller senare gå i samma fotspår som exempelvis Sverige, eller kommer
Finland att behålla monopolet på penningspel. I mediediskussionen förekommer ett antal
centrala teman som berör frågan eller temat mera eller mindre. Ett ämne som ofta
diskuteras är spelberoende och hur man på effektivaste sätt skall motverka det. Den
centrala frågan är här ifall monopolet är tillräckligt lämpat för bekämpning av
spelberoende eller inte och hur skulle bekämpningen av spelberoende fungera ifall
monopolet inte existerade längre? Ett annat centralt diskussionsämne är storleken på
statliga intäkterna som spelverksamheten skapar. Debatten gäller ifall statliga intäkterna
minskar eller ökar ifall spelmonopolet bryts. Många tycks vara oroliga över hur
förmånstagarna skulle klara sig ifall spelmonopolet skulle brytas. Utöver detta för sig går
även en debatt kring kopplingen mellan förmånstagare och spelintäkterna. En del kritiker
anser att kopplingen är osund eftersom en del av förmånstagarna är medverkande i
politiska

beslutsfattningen

gällande

spelverksamheten

och

övervakningen

av

spelmonopolet. Angående detta förs även en diskussion gällande distribueringen av
spelmonopolets intäkter. Alternativen som presenteras är att pengarna antingen går direkt
till förmånstagarna på samma sätt som i nuläget eller att de placeras i statens kassa bland
alla andra statens intäkter för att skära av kopplingen mellan förmånstagarna och
37

spelintäkterna. Ett annat ämne som diskuteras är internetspel på utländska spelbolags
hemsidor som för tillfället är möjligt trots monopolet. Ämnen som diskuteras gällande
nätspelandet är exempelvis den konkurrenssituation som monopolet utsätts för på grund
av nätspelare och hur detta påverkar monopolets legitimitet. Angående konkurrenstemat
får exempelvis Veikkaus Oy:s aggressiva marknadsföring mycket kritik. Även moraliska
aspekten kring finansieringen av hälsofrämjande verksamhet med hjälp av intäkter från
penningspel är på tapeten.
Det som diskuteras relativt ytligt är alternativa mallen till monopolet. Det mest troliga
alternativet till monopolet vore ett licenssystem som skulle innebära att marknaden
öppnas för andra spelbolag att etablera sig på marknaden, dock under övervakning. Detta
skulle innebära att alla spelbolag som erbjuder spel i Finland måste vara licensierade för
att ha rätten att vara verksam. Hur en öppnad marknad skulle verka på detaljnivå i just
Finland närmar man sig relativt lite. I och med att det inte finns något konkret lagförslag
om ett licenssystem så har man exempelvis inga konkreta siffror eller beräkningar
gällande föreslagna spelskatter att ta fasta på. I och med att man i Finland inte har
erfarenhet av ett licenssystem så hänvisar man främst till nordiska länder och övriga
europeiska länder med licenssystem för att framföra argument. Det som man heller inte
diskuterar anmärkningsvärt mycket är hur licenssystemet skulle exempelvis påverka
sponsormarknaden inom idrottssektorn. I länder med licenssystem har många spelbolag
t.ex. trätt in som huvudsponsorer för idrottsklubbar, vilket ökat märkbart klubbarnas
intäkter. Jag återkommer till denna aspekt i diskussionsdelen. Man diskuterar heller inte
möjligheten att Veikkaus Oy skulle träda in på den internationella marknaden för att
kunna behålla eller öka spelintäkterna. Exempelvis åländska spelpolbolaget PAF är
verksam på den internationella marknaden även om man har monopol på penningspel på
Åland.

5.2 Presentation av argumenten samt legitimitetsanalys
Nedan presentera jag de centrala argument som kunde urskiljas i den diskussion som
pågått i de medier som jag valt att granska. Allt som allt kunde 13 argument urskiljas. En
del av argumenten påminner om varandra men har ändå vissa olikheter. Största delen av
argumenten är antingen kritiska eller försvarande gällande spelmonopolet. Utöver en
38

presentation av argumenten, ger jag dessutom konkreta exempel på uttalanden ur empirin
för att illustrera hur argumenten ser ut i praktiken. Efter varje presenterat argument följer
ett stycke där jag analyserar argumenten utgående från de legitimitetsformer som
Suchmans (1995) framkommit med, d.v.s. pragmatisk, moralisk och kognitiv legitimitet.
Jag analyserar även argumenten utgående från legitimitetsformernas underkategorier,
som Suchman (1995) presenterat. Jag inleder med att redogöra för försvarande argument
för att sedan övergå till mera kritiska argument gällande spelmonopolet. Argumenten är
angivna med romerska siffror för att smidiggöra citeringen i diskussionsdelen.

I.

Spelmonopolet är det mest effektiva sättet att bekämpa spelproblem.

Detta är ett av de mest centrala argumenten som framkommer i mediediskussionen till
monopolets försvar. Uppfattningen av att spelmonopolet är det mest effektiva sättet att
bekämpa spelproblem härstammar i första hand från bilden av att privata spelbolag i
första hand är intresserade av intäkter och inte av att motarbeta spelberoende. Exempelvis
upplever en del att marknadsföringen och spelutbudet därmed skulle bli aggressivare och
mera ansvarslöst. Enligt min bedömning anser man att staten som aktör har egenskaper
och intressen som lämpar sig bäst för motarbetning av spelproblem. Exempelvis
Veikkaus Oy:s tidigare VD, Veli-Pekka Nummikoski uttalar sig såhär:
”Jos mennään kilpaillumpaan markkinaan, todennäköisesti myös rahapelimarkkinointi
on nykyistä kovempaa ja sitä on huomattavasti enemmän. Tästä seuraa todennäköisesti
myös haittojen osalta huonompi kehitys.” (Toivonen, 2018)
Av samma åsikt är Antti Lindtman (SDP) som uttalar sig såhär:
”Yksinoikeusjärjestelmästä pidetään kiinni, koska toinen järjestelmä, jos tämä
vapautettaisiin, niin johtaisi kyllä pelihaittojen kasvuun.” (Kinnunen, 2019)
Även Mika Niikko (Sannf.) upplever att spelproblem endast skulle öka ifall
spelmonopolet slopades:

39

”Niikon

mukaan

Veikkauksen

pelimonopolin

alasajaminen

ja

pelitoimintojen

ulkoistaminen vain kasvattaisi peliriippuvuutta ja muita haittoja.” (Toivonen & Tikkala,
2019).
Som det framgick i teorikapitlet grundar sig moralisk legitimitet på hur en organisation
anpassar sig till samhällets rådande moraliska normer och värderingar då samhället runt
om evaluerar organisationens verksamhet. Med andra ord – vilket ansvar en organisation
är beredd att ta gentemot sin omgivning. Det är uppenbart att spelberoende och andra
negativa sidoeffekter upplevs som något negativt utgående från de moraliska normer och
värderingar som samhället är byggt på. Argumentet kan därför tolkas grunda sig på
moralisk legitimitet eftersom man sätter spelproblemen och hälsan i centrum. I teoridelen
presenterade

jag

även

konsekvenslegitimitet,

de

olika

formerna

procedurlegitimitet,

av

strukturell

moralisk

legitimitet,

legitimitet

och

d.v.s.

personlig

legitimitet. Jag upplever att argumentet i första hand riktar sig på konsekvenslegitimitet i
och med att man upplever att monopolet leder till bättre resultat gällande spelberoende.
Dock kan man också göra en tolkning av att argumentet i grund och botten baserar sig på
en strukturell form av moralisk legitimitet. Detta beror på att man upplever att staten som
aktör besitter egenskaper som är bättre lämpade för att bedriva spelverksamhet än vad
privata spelbolag besitter.

II.

Intäkterna från spelmonopolet går till goda ändamål

Att intäkterna från spelmonopolet går till goda ändamål är ett annat frekvent använt
argument inom spelmonopolsdiskussionen som försvarar spelmonopolet. Argumentet
baserar sig på en uppfattning om att monopolet har positiva följder i den bemärkelsen att
intäkterna går till, för samhället – viktiga verksamhetssektorer. Dessa är exempelvis
kultur, idrott och social- och hälsoverksamhet. Argumentet grundar sig i en rädsla eller
en misstanke om att ett eventuellt slopande av spelmonopolet skulle innebära att
finansieringen av denna samhälleliga verksamhet riskerar att lida eller i värsta fall
försvinna. Faktumet är dock att det finns ingenting som utesluter att ovan nämnda
samhällssektorer skulle erhålla intäkter från spelverksamhet också i ett licenssystem. Men
exempelvis Mika Niikko (Sannf) tycks inte ta i beaktan denna aspekt, när han försvarar
monopolets ställning enligt följande:
40

”Luopuminen olisi suuri virhe”. ”Kaikki Veikkauksen kautta saatava rahahan tulee
takaisin yhteiskuntaan niille, jotka tarvitsevat apua eniten” (Toivonen & Tikkala, 2019).
Veikkaus Oy:s tidigare VD är av samma åsikt. Enligt honom är det betydelsefullt för
systemets legitimitet att intäkterna går till goda ändamål:
”Myös kansalaisten yleisen hyväksyttävyyden kannalta sillä on merkitystä, että tuotto
menee hyvään tarkoitukseen”, Nummikoski sanoo.” (Pölkki & Laitinen, 2019).
Exempelvis Anna-Maja Henriksson (SFP) försvarar också spelmonopolet genom att
framhäva att avkastningen från spelmonopolet går till goda ändamål.
”– De här pengarna kommer ju från att folk spelar och sätter pengar i spelautomaten.
Då vet man också att om man inte vinner så går pengarna åtminstone till välgörande
ändamål.” (Östling & Boguslawski, 2019).
Att man talar om goda ändamål kan anses tyda på att man strävar efter moralisk
legitimitet. Förmånstagare såsom social- och hälsovården, idrotten, krigsinvalider och
ungdomsarbetet hör obestridligen till viktig samhällsverksamhet som bidrar med hälsa
och därmed även ekonomisk sparning för staten. Dock kan man fråga sig ifall alla
förmånstagare har ett så pass gott syfte att de kan finansieras med spelintäkter som bland
annat kommer från spelare med spelberoende? Frågan som kanske borde ställas är vad
som egentligen borde definieras som ett gott ändamål? Man kan exempelvis fråga sig ifall
vissa specifika förmånstagare såsom hästsport borde räknas som ett gott ändamål? I den
frågan finns det säkert många åsikter – både för och emot – men i och med att jag inte är
någon särskild expert inom den idrottsgrenen löns det nog inte att ta någon stark ställning.
Men för övrigt kunde man även fråga sig varför man inte är beredd att söka andra
finansieringskällor till förmånstagarna i och med att spelverksamhet leder obestridligen
till spelproblem. Alla dessa aspekter kan anses leda till att verksamheten i ett moraliskt
legitimitetsperspektiv är ifrågasättbart även om intäkterna går till goda ändamål.
Dessutom finns det inte något som stoppar distribueringen av intäkterna till ”goda
ändamål” även i ett licenssystem men ändå väljer man att bita fast vid monopolet med
motivering om att intäkterna går till goda ändamål. I ljuset av dessa aspekter bedömer jag
att argumentet möjligtvis borde tolkas som ett pragmatiskt argument även om det finns
en tendens av att försöka presentera argumentet som ett moraliskt legitimitetsargument.
41

Enligt min analys lutar sig argumentet mot utbytesvarianten av pragmatisk legitimitet.
Som jag nämnde i teoridelen så grundar sig utbytesvarianten av pragmatisk legitimitet på
konkreta nyttan som intressenten får i utbyte från en organisation. I detta fall är nyttan
spelintäkterna som förmånstagarna får från monopolets verksamhet.

III.

Ifall monopolet slopades, skulle statens intäkter minska eftersom pengar
skulle gå till utlandet.

Ett tredje argument som förekommer i mediediskussionen är att intäkterna från
spelverksamheten stannar hos finska staten och går inte i utländska händer. Argumentet
kan tolkas försvara spelmonopolet. Ifall spelmonopolets bröts och ett eventuellt
licenssystem skulle införas så skulle detta innebära att spelintäkter skulle gå till privata
spelbolag. Dessa spelbolag kan dock vara både utländska och inhemska, vilket
argumentet inte sätter någon större fokus på även om det antagligen skulle mesta dels röra
sig om utländska spelbolag. Oavsett skulle en del av intäkterna betalas som spelskatt
tillbaka till finska staten. Det är dock svårt att spekulera om hur stora summor det skulle
handla om då det ännu i detta skede inte finns några konkreta lagförslag eller beredningar
om ett licenssystem. Vissa av monopolets försvarare misstänker att tillräckligt många
privata spelbolag inte skulle vara beredda att skaffa en licens till den finska marknaden
på de villkor som finska staten skulle kräva. Mitt antagande är att man upplever att statens
krav på spelskatt skulle vara för mycket för många spelbolag, vilket skulle leda till att
staten skulle förlora ekonomiskt på en omreglering.
Argumentet kan tolkas grunda sig i en tanke om att man vill behålla alla pengar, som
kommer från spelverksamheten hos finska staten eftersom pengarna är viktiga för
förmånstagarnas verksamhet. Faktumet är dock att spel via internet på utländska
spelbolags hemsidor är för närvarade möjligt. Detta innebär att utländska spelbolag
innehar intäkter, som kommer från finska spelare utan att dessa bolag behöver betala skatt
till finska staten. Frågan lyder vad slutresultatet skulle vara ur en ekonomisk synvinkel
ifall dessa bolag även var tvungna att betala spelskatt till finska staten för att vara verksam
i landet. Skulle staten förlora eller vinna ekonomiskt på en omreglering?

42

För att ta ett konkret exempel på hur man argumenterar så lyfter jag Anna-Maja
Henrikssons uttalande fram:
”Om vi inte har ett spelmonopol så går pengarna till någon annan spelarrangör där
finländarna väljer att spela, på nätet eller annanstans. Då går ju pengarna inte till den
finländska statskassan utan någon annanstans.” (Östling & Boguslawski, 2019).
Exempelvis Veikkaus Oy:s tidigare VD, Veli-Pekka Nummikoski uttrycker sig såhär:
”Tuottohan menee aina jonnekin. Suomessa se on ratkaistu niin, että se menee hyvään
tarkoitukseen, mikä on parempi kuin että se menisi jonnekin muualle. (Pölkki & Laitinen,
2019).
Många av de intervjuade hänvisar till erfarenheter från andra länder som exempel för att
göra sina argument mera befogade. Exempelvis Mika Niikko (Sannf) menar att
erfarenheter från andra länder visar att intäkterna bli mindre:
”Pelien tuotto on vähentynyt voimakkaasti maissa, joissa näin on tehty.” (Toivonen &
Tikkala, 2019).
Även Anna-Maja Henriksson (SFP) anser att pengarna skulle minska avsevärt ifall
spelmonopolet slopades:
”– Vi måste se till att också framöver uppfylla de kriterier som fanns för att EU skulle ge
tillstånd för spelmonopolet. Utan det skulle vi ha betydligt mindre pengar, säger
Henriksson.” (Östling & Boguslawski, 2019).
Ur Suchmans (1995) legitimitetsperspektiv kan man tolka att argumentet faller inom
ramen för pragmatiska legitimitetsargument. Orsaken till detta är att man lägger tonvikten
på risken för att intäkterna minskar vid slopandet av spelmonopolet. Som jag varit inne
på så baserar sig pragmatisk legitimitet på ifall intressenterna uppfattar att deras intressen
verkställs på ett önskat sätt. Argumentet kan därmed också tolkas grunda sig i en
uppfattning om att en grupp av intressenter har ett starkt intresse av att maximera statens
och därmed förmånstagarnas intäkter, och att man vill att detta intresse bemöts. Ett
alternativt sätt att finansiera förmånstagarnas verksamhet vore att hitta andra vägar att

43

skaffa intäkter men detta är man inte beredd att föreslå utan utgångspunkten är att
spelintäkterna skall säkras.
När det gäller Suchmans kategorisering av pragmatiska legitimitetsformer, d.v.s. i
utbytes, inflytelse och dispositionslegitimitet så upplever jag att argumentet faller inom
ramen för den enklaste varianten av pragmatisk legitimitet, alltså utbyteslegitimitet. Som
det framgick i teoridelen så baserar sig utbyteslegitimitet på utbytet av nytta som en
intressent kan få ut av en organisation. I detta fall är nyttan avkastningen som
spelmonopolet producerar till staten och förmånstagarna.

IV.

Spelmonopolet har ett brett godkännande hos folket och beslutsfattarna

Det femte argumentet som framkommer till spelmonopolets försvar är en uppfattning om
att spelmonopolet inte skall slopas eftersom det har ett utbrett stöd hos det finska folket
samt hos beslutsfattarna. Argumentet kan anses peka på den demokratiska process som
en gång i tiden lett till lagstiftningen av spelmonopolet, och att monopolet fortfarande
idag har en stark legitimitet tack vare ett allmänt samhälleligt stöd.
Gällande frågan om Finland kommer att gå Sveriges väg i slopandet av spelmonopolet
uttalar sig exempelvis Riitta Matilainen, forskare av penningspel vid centret för
konsumentforskning, så här:
”Däremot tror jag inte att vi kommer att följa Sverige i frågan om att öppna
spelmonopolet, för här i Finland har vi en politisk konsensus om Veikkaus och
spelmonopol, säger Matilainen.” (Nurmio 2019).
Veli-Pekka Nummikoski pekar även på politiska konsensusen när han lyfter fram att:
”Yhteiskunnassa – valtiolla ja kansalla – on vahva tahtotila säilyttää nykyinen tilanne.”
(Pusa, 2018)
Att man använder ett brett samhälleligt och politiskt stöd som argument för att försvara
spelmonopolet kan tolkas tyda på ett kognitivt legitimitetsargument. Som det framgick i
teoridelen så är kognitiv legitimitet den högsta nivån av legitimitet som organisationer
strävar till enligt Suchmans klassning. I det kognitiva legitimitetstadiet upplevs en
44

organisation, i detta fall ett spelmonopolets existens, så pass legitimt att det egentligen
inte anses finnas andra möjligheter än att organisationen existerar. Argumentet tyder på
djupare oundviklig acceptans för spelmonopolet, vilket kännetecknar kognitiv legitimitet
enligt Suchmans beskrivning. Det ”oundvikliga” som aktörerna syftar på i artiklarna kan
anses ursprungligen grunda sig i den demokratiska process där medborgare haft
möjligheten att rösta in kandidater till riksdagen. Kandidaterna som valts till Riksdagen
har haft personliga agendor gällande spelverksamheten skötsel i Finland och vidare har
dessa haft möjligheten att rösta i Riksdagen om monopolets i kraft tagande. Att alla
röstberättigade invånare har haft samma möjlighet att påverka vem som fått vara med i
denna beslutsprocess kan anses skapa en känsla av oundviklig rättvisa och därmed
kognitiv legitimitet. Enligt stödmätningar har spelmonopolet fortfarande idag stöd både
hos beslutsfattare och medborgare, vilket stöder argumentet ännu idag. Argumentet kan
tolkas grunda sig i en uppfattning om att så länge som detta stöd existerar så kommer
monopolet för penningspel också att existera. Å andra sidan tyder all den diskussion och
kritik som framkommit under senaste åren emot spelmonopolet på att stödet möjligtvis
håller på att rubbas. Detta indikerar på att spelmonopolet kanske inte är så ”oundvikligt”
som det borde vara för att nå den kognitiva legitimitetsnivån som Suchman talar om.
Vidare kan en ännu djupare diskussion föras kring ifall hela spelbranschen
överhuvudtaget borde ha rätten att existera med tanke på de skador som den ger upphov
till. Att en sådan diskussion överhuvudtaget kan föras kan anses tyda på att den kognitiva
legitimitetsnivån är relativt avlägsen som jag nämnde i teoridelen.

V.

Ur konsumentens synvinkel skulle ett licenssystem innebära att spelandet
försvåras på sådana spelbolags hemsidor som inte får licens jämfört med
nuläget där det går fritt att spela på vilket som helst utländskt spelbolags
hemsida.

Ett betydligt mindre framkommande argument, som försvarar spelmonopolet, är
uppfattningen om att ett licenssystem skulle innebära att spelandet försvåras på sådana
spelbolags hemsidor som inte har tillåtelse att vara verksamma i Finland. I nuläget går
det fritt att spela på vilket som helst utländskt spelbolags internetsida men i och med
införandet av ett licenssystem skulle spelandet enligt argumentet försvåras märkvärdigt
på utländska spelbolags internetsidor som befinner sig utanför statens kontrollsektor. Med
45

andra ord skulle man vara mycket strängare mot sådana spelbolag genom att införa
exempelvis betalningsspärrar eller blockader till utländska spelbolagens hemsidor för att
stoppa spel till utlandet. Det är dock endast en person som framför argumentet i
mediediskussionen, vilket tyder på att argumentet inte är anmärkningsvärt populärt. Det
är Veikkaus Oy:s vice-VD Velipekka Nummikoski som i Kauppalehti skriver enligt
följande:
” Yksinoikeusjärjestelmästämme huolimatta suomalaiset voivat pelata vapaasti tuhansia
rahapelisivustoja maailmalla. Miten on käynyt kuluttajan vapaudelle niissä maissa, jotka
ovat siirtyneet lisenssijärjestelmään? Osa maista pyrkii teknisesti estämään
kansalaistensa kirjautumisen pelisivustoille, joilta puuttuu lisenssi. Toiset pyrkivät
estämään kansalaistensa rahansiirrot lisenssittömille sivustoille. Joillain ovat käytössä
molemmat rajoitteet. (Velipekka Nummikoski, 2017)
Nummikoski lägger tonvikten starkt på hur licenssystemet har påverkat spelandet i andra
länder, t.ex. Polen och Belgien, där man till och med börjat bestraffa spel på spelhemsidor
som inte har licens. Syftet med relateringen till erfarenheter från andra länder med
licenssystem kan uppfattas vara att höja ett varningens finger till penningspelare för vad
som kommer att hända ifall spelmonopolet slopas.
Argumentet har dock senare möjligtvis förlorat sin betydelse eftersom den nuvarande
regeringen bereder en lagförändring som skulle innebära pengaöverföringsblockader till
utländska spelbolag. Detta beslut framkommer i regeringens riktlinjer för budgetförslaget
gällande år 2021 (Hakahuhta, 2020). Enligt artikeln kommer spelandet troligtvis fortsätta
att vara fullt lagligt hos utländska spelbolag genom exempelvis möjligheten att öppna
bankkonton utomlands men detta kommer att kräva mera ansträngningar ut av spelare.
Syftet kan anses vara att stärka monopolet ytterligare.
Utgående från Suchmans (1995) legitimitetklassning bedömer jag argumentet som ett
pragmatiskt legitimitetsargument. Uppfattningen baserar sig på att argumentet sätter
intressenterna, d.v.s. i detta fall, spelutövarna i centrum. Som jag varit inne på tidigare
baserar sig Suchmans definiering av pragmatisk legitimitet på ifall åhörarna uppfattar att
deras intressen verkställs på ett önskat sätt. I ljuset av detta kan argumentet därmed tolkas
grunda sig i en strävan att tillfredsställa konsumenternas intresse, vilket i detta fall är att
kunna spela fritt på sådana spelbolagshemsidor som faller utanför statens kontrollsystem.
46

Angående Suchmans kategorisering av pragmatiska legitimitetsformer i utbytes,
inflytelse och dispositionslegitimitet så upplever jag att argumentet placerar sig inom
ramen för den enklaste varianten av pragmatisk legitimitet, d.v.s. utbyteslegitimitet. Som
jag berättat tidigare så baserar sig utbyteslegitimitet på konkreta nyttan som en intressent
kan få ut av en organisation. I detta fall är nyttan, som sagt, möjligheten att kunna spela
på spelsidor som monopolet inte kan hindra.

VI.

Spelmonopolet har inte lyckats med bekämpningen av spelproblem

Ett av de mest centrala argumenten för kritik mot spelmonopolet är att det inte har lyckats
fylla den roll som dess existens överhuvudtaget grundar sig på – att bekämpa
spelproblem. Finland är det enda landet inom EU som har monopol på penningspel och
den enda bärande anledningen till att EU har godkänt monopolet är motiveringen att
monopolet underlättar det för staten att få bukt på spelproblem. Kritikerna anser att man
misslyckats med denna strävan i och med att Finland hör till de mest spelande nationerna
i Europa (Kauppalehti, 2019). Enligt uppgifterna som institutet för hälsa och välfärd har
gällande finländarnas spelkonsumtion tyder statistiken på att spelberoende fortfarande är
ett stort problem i landet (thl.fi). Situationen gällande spelmissbruk är heller inte
anmärkningsvärt bättre jämfört med resten av EU, trots att man i största delen av resten
av europeiska länderna har en öppen spelmarknad.
Exempelvis Liberas VD Mikko Kiesiläinen kritiserar spelmonopolet enligt följande:
”Jos monopolia perustellaan pelihaittojen vähentämisellä, Veikkaus on epäonnistunut
täysin. Rahapelihäviöissä per asiakas Suomi on Euroopan kakkonen. Ja se raha tulee
pääasiassa pienituloisimmilta, rahapeliongelmaisilta.” (Teittinen, 2018)
Även Konkurrens- och konsumentverket har gjort en utredning där de riktar kritik mot
hur man lyckats med bekämpningen av spelproblem. I Helsingin Sanomats artikel
framgår det att:
”Se vaatii perusteellista selvitystä siitä, tuottaako rahapelimonopoli ylipäätään hyötyjä,
joilla sen olemassaoloa perustellaan.” (Toivonen 2018)

47

Ur Suchmans (1995) legimitetsperspektiv uppfattar jag att argumentet strävar till att
framstå som ett moraliskt legitimitetsargument. Detta grundar sig i att spelmonopolet kan
sägas existera i första hand på moraliska grunder eftersom dess centrala uppgift är att
motverka spelberoende. Eftersom forskning tyder på att det hittills inte riktigt lyckats med
just denna uppgift så kan argumentet tolkas som ett sätt att ifrågasätta monopolets
moraliska legitimitet.
När det gäller formerna av moralisk legitimitet, d.v.s. konsekvens legitimitet,
procedurlegitimitet, strukturell legitimitet och personlig legitimitet så upplever jag att
argumentet i första hand riktar sig mot konsekvens legitimiteten. Uppfattningen baserar
sig på att aktörerna fokuserar sig i sina uttalanden på vad monopolet åstadkommit i
bekämpningen av spelproblem. Med andra ord fokuserar man på slutresultatet och inte
på metoder. I ljuset av detta kan man konstatera att det är just konsekvens legitimiteten
som attackeras i argumentet.

VII.

Det är inte moraliskt rätt att samla in pengar till goda ändamål från
låginkomsttagare och människor med spelproblem.

Nästa argument som analyseras baserar sig på en uppfattning om att det inte är rätt att
samla in pengar till goda ändamål från låginkomsttagare och människor med
spelproblem. Jag tolkar att människorna som framför detta argument ser det som
omoraliskt att Veikkaus Oy i omfattande grad får sina intäkter från låginkomsttagare och
dessutom

fokuserar

sin

marknadsföring

och

spelautomater

på

ställen

där

låginkomsttagare rör sig. Statistiken som institutet för hälsa och välfärd har till sitt
förfogande tyder på att en stor del av penningspelskonsumenterna består av
låginkomsttagare som egentligen inte borde ha råd att spela bort pengar (thl.fi). Man
menar dessutom att det ofta förekommer spelberoende just bland denna grupp av
människor, vilket i värsta fall kan leda till omfattande skulder och andra sociala problem.
Exempelvis Mikko Kiesiläinen, tidigare ledare för tankesmedjan Libera, anser att det inte
är smart att samla in pengar till goda ändamål då pengarna i så pass omfattande grad
kommer från låginkomsttagare.

48

”Se on äärimmäissen epäoikeudenmukainen tapa kerätä rahaa valtion kassaan. Olisi
oikeudenmukaisempaa käyttää normaalia verotusta” säger han (Pusa, 2018).
Jenna Mäkelä, författare och expert utav erfarenhet från spelberoende, beskriver
problematiken med spelmonopolet enligt följande:
”Yhteiseen hyvään, hieno järjestelmä, yli miljardi annetaan siihen yhteiseen hyvään ja
kansanterveyteen, mut kun se on rahaa mitä meillä ei ole varaa hävitä. Se on aivan sama
kuinka hienoon asiaan sä sen laitat jos sä otat sen ihmiseltä, jolla ei ole varaa hävitä
euroakaan.” (Berglund & Juutilainen, 2019).
Det kan anses som relativt uppenbart att argumentet strävar till att kritisera den moraliska
legitimiteten i och med att man framhäver låginkomsttagare och människor med
spelboerende som offer för systemet. Men det vore snedvridet att beskylla monopolet för
detta eftersom det andra alternativet: en öppen spelmarknad inte på något sätt reparerar
problemet utan samma utmaning skulle återstå ifall privata spelbolag trädde in i ett
licenssystem. Att använda argumentet som ett argument emot spelmonopolet kan därför
anses snedvridet. I ljuset av detta kan man därmed fråga sig ifall argumentet har en
dimension av pragmatism ifall det används som ett argument för att slopa spelmonopolet?
Risken finns i sådana fall, att det egentligen handlar om en intressents vilja att få systemet
till sin favör, d.v.s. att aktörens intressen bemöts. Det är dock svårt att bedöma eventuella
underliggande motiv som aktörerna i mediediskussionen har – alltså kommer jag att tolka
argumentet som ett moraliskt argument och inte som ett pragmatiskt argument.
När det gäller formerna av moralisk legitimitet, d.v.s. konsekvenslegitimitet,
procedurlegitimitet, strukturell legitimitet och personlig legitimitet så upplever jag att
argumentet riktar sig främst mot procedurformen av moralisk legitimitet. Som jag varit
inne på tidigare så fokuserar procedurlegitimitet på hur en organisation sköter specifika
processer antingen internt eller externt, exempelvis relaterat till kunder. Eftersom
argumentet främst kritiserar marknadsföringen och kundmålgruppen upplever jag att
argumentet

är

så

pass

specifikt

fokuserat

att

det

i

synnerhet

attackerar

procedurlegitimiteten. Med andra ord är det tillvägagångssättet och metoderna som
bolaget försöker locka kunder med som inte anses korrekt.

49

VIII.

Beroendeförhållandet mellan förmånstagare och spelintäkterna är osunt

Kritiken om ett osunt beroendeförhållande mellan förmånstagare och spelintäkterna är ett
vanligt framkommande argument i mediediskussionen. Kritiken tar inte direkt ställning
gällande frågan om spelmonopolet bör existera eller inte, utan kan ses som en kritik mot
det nuvarande system där en grupp förmånstagare är beroende av spelmonopolets
intäkter.
Problemet, som kritikerna beskriver, grundar sig i att beroendeförhållandet har lett till att
spelmonopolet riskerar att få stöd på fel grunder, d.v.s. att man i första hand vill skydda
finansieringen av förmånstagarnas verksamhet. Man menar att den egentliga orsaken till
varför spelmonopolet borde stödas är av samma orsak som EU i grund och botten
godkände spelmonopolet, d.v.s. för att bekämpa spelproblem. Man ser det dessutom som
problematiskt att förmånstagare är bland dem som deltar i regleringen av spelverksamhet
och beslutar om spelpolicyer. Risken med detta anser man ligga i att regleringen och
besluten görs för att skydda intäkterna och inte för att bekämpa spelproblem.
Mediauppmärksamheten kring människor med spelboerende har även lett till att allt mera
aktörer bland förmånstagarna inte längre vill att deras verksamhet skall kopplas till
spelverksamheten. Ett vanligt föreslaget alternativ till nuvarande system är ett nytt
förfarandesätt som bygger på att distribueringen av intäkterna inte går direkt till
förmånstagarna utan istället går till statskassan bland alla statens andra intäkter och
därifrån vidare. På detta sätt vill man skära av beroendeförhållandet mellan förmånstagare
och spelintäkter.
Argumentet kan uppfattas som kritik mot det rådande systemet gällande
pengadistributionen men borde dock inte uppfattas som ett argument för att slopa
spelmonopolet. Detta beror på att problemet egentligen inte direkt har något att göra med
frågan om spelmonopolet skall existera eller inte. Även om man fattade beslutet att slopa
monopolet skulle samma problem existera i ett eventuellt licenssystem, d.v.s. frågan ifall
intäkterna från spelverksamheten skall distribueras direkt till förmånstagarna eller först
till statskassan och därifrån vidare.
Exempelvis Pekka Sulkunen, forskare på Helsingfors Universitet, har kommenterat
problemet i Svenska Yles artikel där det framgår att:

50

”Sulkunen anser att det ömsesidiga beroendeförhållandet mellan Veikkaus och
bidragstagarna genomsyrar samhället. Han menar att det gått så långt att det inte längre
går att föra en rationell diskussion om monopolet. (Backman, 2019).
Han menar vidare att:
” Det största problemet just nu är att bidragstagarna i stor grad övervakar Veikkaus.
De har ett klart intresse i hur affärerna ska skötas.” (Backman, 2019).
Även Kai Mykkänen (Saml.) anser att beroendeförhållandet har lett till en osund
situation:
”En stor del av riksdagsledamöterna ser främst på Veikkaus ur en bidragssynvinkel. Då
finns risken att både näringsfriheten och spelberoendet hamnar i skuggan
– Om man börjar skydda monopolet för att behålla vinstmarginalen är man inne på fel
väg.” (Backman, 2019) menar han.
Från Konkurrens- och konsumentverket riktas det även kritik mot systemets
beroendeförhållanden. I Helsingin Sanomats artikel står det enligt följande:
”Ongelmalliseksi virasto katsoo myös sen, että pelituottojen edunsaajat osallistuvat
pelaamiseen sääntelyyn ja ovat päättämässä rahapelipoliittisista linjauksista.
Edunsaajilla voi silloin olla kannustin pikemminkin huolehtia pelituottojen määrästä kuin
peliongelmista ja niiden ennaltaehkäisemisestä”, virasto arvioi” (Tuohinen, 2019).
Ur Suchmans (1995) legitimitetsperspektiv upplever jag även att detta argument strävar
till att kritisera monopolets moraliska legitimitet. Orsaken till detta är att man även i detta
argument vill sätta bekämpningen av spelberoende i centrum. Argumentet kan tolkas som
att man inte upplever förmånstagarna som tillräckligt neutrala aktörer för att fungera som
beslutsfattare i frågor gällande regleringen av spelverksamheten, vilket leder till att den
moraliska legitimiteten lider. Men på samma sätt som med föregående argumenten så
finns det risk för att argumentet förvandlas till ett pragmatiskt legitimitetsargument ifall
det används för att berättiga slopandet av monopolet eftersom att frågan inte har något att
göra med monopolets existens.

51

När det gäller formerna av moralisk legitimitet, d.v.s. konsekvens legitimitet,
procedurlegitimitet, strukturell legitimitet och personlig legitimitet så upplever jag att
argumentet riktar sig mot den strukturella formen av moralisk legitimitet. Som jag varit
inne på tidigare så fokuserar strukturell legitimitet på hur organisatoriska funktionerna
verkar i en bredare skala. Eftersom argumentet anklagar monopolets system för att basera
sig på inbyggd korruption i och med att förmånstagare verkar i symbios med intäkterna
så upplever jag att argumentet attackerar monopolet i en mera omfattande skala. Därmed
bedömer jag att argumentet i första hand fokuserar på den strukturella varianten av den
moraliska legitimitetsformen.

IX.

Spelmonopolets vinstdrivenhet leder till att det inte effektivt motverkar
spelproblem.

Argumentet ifrågasätter tydligt de förutsättningar som spelmonopolet har i kampen mot
spelberoende. Centralt i argumentet är den tudelade uppgift som Veikkaus Oy har, d.v.s.
att, å andra sidan motverka spelproblem men samtidigt även maximera vinsten.
Problematiken grundar sig i att Veikkaus Oy är begränsad när det gäller möjligheter att
minska utbudet eller marknadsföringen av penningspel. Detta beror på att man i sådana
fall skulle riskera att minska intäkterna som går till förmånstagarna. Enligt kritikerna blir
effekten av det hela att monopolet inte har möjligheten att bidra till bekämpningen av
spelproblem i den mån man borde. Argumentet hör till de vanligare framkommande
argumenten i mediediskussionen. Som med föregående argument finns det dock inga
klara tecken på att problemet skulle försvinna i en situation där privata spelbolag trädde
in i ett licenssystem. Som det framgick bland argumenten som försvarade spelmonopolet
finns det de som argumenterar för att privata spelbolag skulle vara ytterligare
vinstdrivnare, vilket leder till en misstanke om att människor med spelproblem skulle få
ännu mindre hänsyn.
Exempelvis Anna Karismo från Yle skriver såhär:
”Veikkauksen monopoliasema on ristiriitainen, koska sen pitäisi yksinoikeutensa
säilyttämiseksi ehkäistä ongelmapelaamista. Pikemminkin yhtiö on pyrkinyt lisäämään
suomalaisten pelaamista.” (Karismo, 2017).
52

Också i en av Helsingin Sanomats ledare kan en form av kritik urskiljas när den anonyma
ledarskribenten skriver:
”Virallisesti pelimonopolia perustellaan pelihaittojen minimoimisella. Tällöin yhtiön
toimintalogiikkaan kuuluisi, ettei se yritäkään tavoitella kaikkia rahoja, jotka olisivat
tarjolla” (Helsingin Sanomat, 2019).
Även Antti Myllymaa, forskare i penningsspelsmarknadsföring vid Helsingfors
Universitet, lyfter fram motstridigheten när han säger:
”– Tuotto-odotusta Veikkaukselle on nostettu joka vuosi. Siinä on se tietynlainen
tekopyhyys.” (Toivonen, 2017)
Även Janne Nikkinen, forskare på Helsingfors Universitet, anser att monopolet har en
motstridig uppgift i samhället:
”– Veikkaukselle on annettu aika mahdoton tehtävä. Rahaa pitää kerätä, vaikka
suomalaiset pelaavat jo muutenkin paljon, ja samalla haittoja pitäisi vähentää, tutkija
Nikkinen tiivistää.” (Toivonen, 2019).
I en annan artikel kritiserar Jussi Pullinen, förman för redaktionen för ekonomi och politik
på Helsingin Sanomat, tidigare ägarstyrningsminister Sirpa Paateros uttalanden gällande
spelmonopolet. Han skriver enligt följande:
”Ministeri Paatero teki kuitenkin prioriteetit kerralla selviksi. Keskeistä on, että Veikkaus
tuottaa yhä kulttuurin ja järjestöjen käyttöön rahaa. Kun ollaan tilanteessa, jossa
ministeri ideoi, kuinka suomalaiset saisi uhkapelaamaan enemmän netissä, on aika
miettiä, onko poliittisessa järjestelmässä kaikki kunnossa.” (Pullinen, 2019).
Ur Suchmans (1995) legitimitetsperspektiv kan man tolka också detta argument som
kritik mot spelmonopolets moraliska legitimitet i och med att man ställer människor med
spelberoende i centrum. Aningen tillspetsat kan man beskriva det som ett argument som
grundar sig i en uppfattning om att monopolet är tvungen att göra prioriteringar mellan
pengar och människors hälsa. Det är denna motsättning som ger argumentet dess
moraliska innebörd. Men som sagt finns det inget som indikerar på att detta problem
försvinner ifall monopolet slopas. Detta leder till en risk för att argumentet kan användas
53

på pragmatiska, d.v.s. intresse motiverade grunder ifall det används som ett argument för
att slopa spelmonopolet.
När det gäller formerna av moralisk legitimitet, d.v.s. konsekvens legitimitet,
procedurlegitimitet, strukturell legitimitet och personlig legitimitet så bedömer jag att
argumentet riktar sig mot den strukturella varianten av moralisk legitimitet. Att man
kritiserar spelbolaget för att vara för vinstdrivet tyder på att det finns större strukturella
problem i monopolets funktion. Sådan kritik kan exempelvis identifieras i Nikkinens och
Myllymaas uttalande i och med det att de upplever att monopolets uppgift har i grund och
botten gjorts för utmanande. Detta skapar ett intryck av att de anser att det finns djupare
inbyggda strukturella problem i monopolets funktion som inte går på något snabbt sätt att
fixa genom satsningar på exempelvis procedurlegitimiteten.

X.

Trots monopolet möjliggör digitaliseringen spel via internet på utländska
spelbolags hemsidor.

Ett annat argument som används emot spelmonopolet är att digitaliseringen lett till att
monopolet inte hindrar spel via internet på utländska spelbolags hemsidor. Eftersom
Finland inte har ett licenssystem ställer staten heller inga krav på dessa utländska aktörer
och ingen granskning sker. Argumentet kan anses grunda sig i en uppfattning om att
monopolet inte är ett fullständigt monopol i och med att Veikkaus Oy inte är det enda
spelbolaget som kan erbjuda spel till finska spelare.
Dock, som jag tidigare nämnt har regeringen efter den tidsperiod som empirin samlats
från signalerat att man är redo att så snabbt som möjligt införa betalningsblockader till
utländska spelbolagskonton för att försvåra spelandet hos utländska spelbolag
(Hakahuhta, 2020). Men som jag även nämnde tidigare så kommer spelandet förmodligen
fortsätta att vara fullt lagligt på utländska spelbolags hemsidor genom exempelvis
möjligheten att öppna bankkonton utomlands men detta kommer att kräva mera
ansträngningar ut av spelare. Men faktumet att man är beredd att vidta åtgärder i saken
tyder på att beslutsfattarna sett samma problematik som aktörerna som uttalat sig i
medierna har. I och med att man inte kan hindra spel till utlandet utan endast försvåra det

54

återstår det att se hur effektivt eventuella blockader i slut endan faktiskt minskar spelandet
utanför statens kontrollsektor.
Ett exempel på kritik som berör spel utomlands är forskaren Rita Matilainens uttalande
som uttryckligen fokuserar på monopolets legitimitet. Det lyder såhär:
”– Det handlar om legitimitet. Hur kan Veikkaus säga att de har monopol på penningspel
om människor spelar mycket utomlands?” (Nurmio, 2019).
På samma linje är Helsingin Sanomats kolumnist Tero Hakola, som skriver:
”VOI kysyä, onko yksinoikeusjärjestelmä perusteltu, jos merkittävä osa suomalaisten
rahapelaamisesta tapahtuu monopolin ”kontrollijärjestelmän” ulkopuolella ja samalla
sen tuomat tulot pienenevät.” (Hakola, 2019).
Ur Suchmans (1995) legitimitetsperspektiv kan man tolka argumentet som kritik mot den
moraliska legitimiteten. Som sagt existerar monopolet, d.v.s. Veikkaus Oy:s ensamrätt,
för att underlätta bekämpningen av spelproblem. Men i och med att spelandet ändå är
möjligt på utländska spelbolags hemsidor så kan argumentet uppfattas som ett
ifrågasättande av hur seriös man i verkligheten är med bekämpningen av spelproblem.
Genom att tillåta möjligheten att spela på utländska hemsidor så tillåter man samtidigt
spel som monopolet inte har kontroll över eller möjlighet att reglera för att bekämpa
spelproblem.
När det gäller formerna av moralisk legitimitet, d.v.s. konsekvenslegitimitet,
procedurlegitimitet, strukturell legitimitet och personlig legitimitet så upplever jag att det
är svårt att sätta fingret på i vilken kategori argumentet riktar sig mot. Eftersom kritiken
fokuserar på faktumet att monopolet möjliggör spel på utländska spelbolags internetsidor
så tyder det på att kritiken riktas mot en specifik egenskap som monopolet besitter. Att
monopolet inte kan hindra spel över internet är dock en relativt avgörande faktor, vilket
leder till att det eventuellt kunde tolkas som en större strukturell fråga istället för en
specifik process i systemet. Dock kunde lösningen till problemet möjligtvis vara tekniska
lösningar såsom betalningsspärrar eller blockader till utländska spelbolagens hemsidor
för att stoppa spel till privatägda spelbolag. Att sådana ingripanden har föreslagits som
konkreta lösningar tyder på att problemet eventuellt kunde försökas lösa med relativt
specifika ingrepp som förstärker procedurlegitimiteten.
55

XI.

Spelmonopolets strävan till att konkurrera med utländska spelbolag strider
mot de premisser som monopolet grundades på.

I en del artiklar framförs det att monopolets svar till utländska spelbolag, som bjuder spel
via internet, bör vara att satsa på Veikkaus Oy:s konkurrenskraftighet. Detta skall göras
för att locka spelare till att spela de spel som erbjuds av Veikkaus Oy så att de inte spelar
på utländska spelbolags hemsidor. En del kritiker menar att ett monopol inte skall sträva
till att konkurrera med andra aktörer och att monopolets legitimitet därför brister.
Exempelvis har Veikkaus Oy fått många gånger kritik för att bolagets marknadsföring
anses vara för aggressiv, vilket kan anses bero på den konkurrenssituation som bolaget
befinner sig i. Argumentet kan ses som ett följdargument till de två föregående
argumenten, som tog fasta på monopolets vinstdrivenhet samt möjligheten att spela via
internet på utländska spelbolags hemsidor. Vinstdrivenheten och den öppna
spelmarknaden på internet anser man har lett till att monopolet hamnat i en ofördelaktig
konkurrenssituationen. Detta försöker dock spelbolaget inte på något sätt undangömma.
Dock, som jag nämnde i samband med föregående argument så har regeringen, efter den
tidsperiod som empirin samlats från, signalerat att man är redo att så snabbt som möjligt
införa betalningsblockader till utländska spelbolagskonton. Detta skulle försvåra
spelandet hos utländska spelbolag, även om man inte kan hindra det (Hakahuhta, 2020).
Som sagt innebär beslutet att konkurrenssituationen möjligtvis kommer att försvinna,
vilket leder till att argumentet kanske inte kan användas i framtiden för att berättiga
slopandet av spelmonopolet. Dock, ifall blockaderna inte fungerar som väntat så kan
situationen vara annorlunda.
I ljuset av den kritik som framförts angående nätspelandet så kan det kan inte anses som
hemskt förvånande att beslutsfattarna är beredda att agera i frågan. Angående den kritik
som riktats mot nätspelandet så uttalar sig exempelvis Pekka Sulkunen såhär när han
ifrågasätter monopolets strävan till konkurrens:
”Valtion monopolien tehtävänä on aina ollut kilpailun estäminen. Mikä sellainen
monopoli on, joka haluaa toimia vapailla markkinoilla, eli verkossa, yhtenä kilpailijana”
(Lehtinen, 2018)
Några månader senare fortsätter han samma kritik:
56

”Suomessa

on

harvinaislaatuinen

valtion

monopoliyhtiö,

joka

rimpuilee

verkkopelaamisen kentässä vähän omituisilla eväillä. Veikkaus on valtion monopoli,
mutta se vastaa kansainväliseen pelitarjontaan kilpailulla. Esimerkiksi Ranskassa ja
Yhdysvalloissa siihen on vastattu rajoituksilla” (Lehtinen, 2017).
Ovan citerade uttalanden tyder på att argumentet kritiserar spelmonopolets moraliska
legitimitet. Eftersom monopolet existerar för att underlätta bekämpningen av spelproblem
så anser man att spelmonopolets strävan till att konkurrera med utländska spelbolag
strider mot de premisser som monopolet grundades på. I likhet med föregående argument
kan även detta argument uppfattas som ett ifrågasättande av hur seriös man i verkligheten
är med bekämpningen av spelproblem. Man upplever att monopolets uppgift inte är att
konkurrera på nätet eftersom satsningar på konkurrenskraftighet leder till aggressivare
marknadsföring, som i sin tur inverkar negativt på uppkomsten av spelproblem.
När det gäller formerna av moralisk legitimitet, d.v.s. konsekvenslegitimitet,
procedurlegitimitet, strukturell legitimitet och personlig legitimitet så upplever jag att det
även är svårt att sätta fingret på vilken moralisk form argumentet detta argument riktar
sig mot. Eftersom kritiken fokuserar sig på monopolets strävan till konkurrens tyder detta
på ett missnöje mot monopolets verksamhetsstrategi. Detta kan anses tyda på en attack
mot den strukturrelaterade formen av moralisk legitimitet. Som jag varit inne på kan
argumentet ses som ett följdargument av de två föregående argumenten, som tog fasta på
monopolets vinstdrivenhet och möjligheten att spela via internet på utländska spelbolags
hemsidor. Detta tyder på att det finns djupare inverkande faktorer som kan upplevas som
orsaker till att monopolet hamnat i en konkurrenssituation. I ljuset av dessa
bakomliggande faktorer kunde argumentet möjligtvis ses som en attack mot den djupare
strukturella varianten av moralisk legitimitet. Det som gör ämnet ännu ett snäpp
intressantare är Veikkaus Oy:s öppenhet gällande strävan till konkurrens. Att man strävar
till konkurrens är ingen hemlighet som försöker undangömmas, utan något som man
många gånger betonat offentligt i media.

XII.

Möjligheten att trots monopolet, spela på utländska spelbolags hemsidor på
internet innebär att bortspelade pengar går till utlandet och att finska staten
går miste om intäkter.
57

Kritikerna som lyfter fram borttappade intäkter för finska staten räknar med att finska
staten skulle tjäna pengamässigt av att slopa spelmonopolet och införa något, form av
licenssystem. Argumentet kan ses som ett följdargument till argument X, som kritiserar
möjligheten att trots monopolet spela via internet på utländska spelbolags hemsidor. I och
med att Finland inte har något licenssystem så har finska staten inte möjlighet att beskatta
utländska aktörer och staten får exempelvis heller inga inkomster från licensbetalningar.
Detta leder till att staten går miste om intäkter från spelverksamhet. Argumentet baserar
sig på en uppfattning om att de summor som spelbolagen skulle betala i skatt eller för att
exempelvis erhålla licens skulle innebära märkbara intäkter för staten. Dock leder den
sittande regeringens planer på att införa betalningsblockader till utländska
spelbolagskonton till att även denna kritiska synpunkt eventuellt förlorar sin vikt i
framtiden. Som sagt återstår det dock att se hur pass effektiva blockaderna verkligen
skulle vara och hur mycket mera skattepengar stannar i Finland som ett resultat.
Som det framgått tidigare, så aningen paradoxalt nog framkommer minskade intäkter för
staten vid öppnandet av marknaden som ett argument för spelmonopolet. Liberas tidigare
ledare Olli Kiesliläinen anser dock att en konkurrensutsatt men samtidigt reglerad
marknad ändå skulle innebära märkbara inkomster för staten. Han formulerar sig enligt
följande:
”Jos markkina on kilpailtu ja säädelty, valtio saa silti merkittävän tuoton.” (Pusa, 2018)
Exempelvis Unibets Finlandschef Antti Tikka lyfter också fram förlorade statliga intäkter
från penningspel på nätet när han i en opinionsskrift skriver:
”Samalla kun Suomi pitää nimellisestä rahapelimonopolistaan kiinni, se menettää
verkkopelaamisesta saatavilla olevista tuloista jo reilusti yli kolmanneksen.” (Tikka,
2017).
Innan man i Sverige slopade spelmonopolet var problemet gällande spel till utlandet
mycket på tapeten och en del ser även samma problematik med det finska spelmonopolet.
Exempelvis Erik Skarp, direktör för spelbolaget Bethard Group, kritiserar den finska
lagstiftningen i Svenska Yles artikel när han säger:

58

”– Det är olyckligt för utvecklingen rent generellt att man har en lagstiftning i vissa
länder som till exempel Finland och i Sverige tidigare, som egentligen inte fungerar. För
det innebär att Finland går miste om skattepengar, säger Skarp” (Nurmio, 2019).
I ett legitimitetsperspektiv tolkar jag argumentet i första hand som ett pragmatiskt
argument. Uppfattningen grundar sig i att argumentet sätter förlorade intäkter i centrum.
Dock bör man komma ihåg att intäkterna distribueras till en grupp förmånstagare som
benämns som ett gott ändamål, alltså är det möjligt att identifiera ett visst moraliskt syfte
i viljan att trygga maximera intäkterna till goda ändamålen. Trots detta upplever jag att
pragmatiska aspekten av argumentet väger tyngre i detta fall i och med att man strävar
till att öka statliga intäkter. Alternativet vore ju trots allt att hitta andra vägar än
penningspel för att skapa intäkter för staten.
När det gäller Suchmans kategorisering av pragmatiska legitimitetsformer i utbytes,
inflytelse och dispositionslegitimitet bedömer jag att argumentet faller inom ramen för
utbytesformen av pragmatisk legitimitet i och med att man fokuserar på utbytet av nyttan
som en intressent kan få ut av en organisation. I detta fall upplevs nyttan vara möjligheten
att öka intäkterna som spelmonopolet producerar antingen genom att införa ett
licenssystem eller genom blockader eller betalningsspärrar till utländska spelbolag.

XIII.

Ett licenssystem skulle möjliggöra ökade sponsor- och reklamintäkter.

Ett argument emot spelmonopolet, som inte förekommer mycket i diskussionen gäller
ökade sponsorintäkter. Det är endast journalister från Kauppalehti samt Antti Tikka,
Unibets Finlandschef, som nämner argumentet. Han menar att ett licenssystem skulle leda
till ökade sponsor- och reklamintäkter exempelvis för idrottssektorn från inträdande
privata spelbolag. En öppen marknad skulle innebära en strävan från spelbolagens sida
att etablera sig som nummer ett på den finska marknaden. Detta skulle innebära satsningar
på marknadsföring genom sponsoreringar och reklam för att locka potentiella kunder. I
likhet med dagens läge, där Veikkaus Oy är största sponsorn inom finska idrottssektorn,
så räknar man med att inträdande spelbolagen skulle fokusera sin marknadsföring i
synnerhet på idrotten. Denna uppfattning kan anses bero på att spelbolagen har
internationellt och traditionellt sett varit länge verksamma inom idrotten i och med att
59

man, inte konstigt nog, identifierat kundpotential bland idrottsinriktade människor.
Vadhållning och idrott har trots allt en lång gemensam historia. Man räknar med att
spelbolagens strävan till synlighet och jakt efter potentiella kunder skulle leda till en
märkvärdig inkomstkanal för idrottslag i Finland. Man menar att intäkterna som kommer
från sponsoreringen skulle öka betydelsefullt jämfört med nuläget där Veikkaus Oy är det
enda sponsorerande spelbolaget. Exempelvis i Sverige har det varit mycket tal om ökade
sponsorintäkter inom idrottssektorn tack vare licenssystemet. I diskussionsdelen kommer
jag att analysera vidare kopplingen mellan idrottsrörelsen och spelmonopolet ur en
ekonomisk synvinkel.
Av det mediematerialet som jag valt att granska är det endast i Kauppalehtis artiklar som
sponsormarknaden nämns som ett argument för slopandet av spelmonopolet. Exempelvis
skriver Kauppalehtis ledarskribenter Mirjami Saarinen, Päivi Isotalus och Kyösti Jurvelin
enligt följande:
”Ainoa järkevä ratkaisu olisikin monen muun EU-maan tavoin vaihtaa pelimonopoli
lisenssijärjestelmään. Hyvään tarkoitukseen jaettavien lisenssimaksujen lisäksi se toisi
Suomeen sekä verotuloja että sponsorointi- ja mainosrahaa.” (Saarinen, Isotalus och
Jurvelin 2017).
Att även Unibets Finlandschef Antti Tikka förhåller sig positivt till en öppen
sponsormarknaden kan ses i hans opinionsskrift gällande den nyöppnade markanden i
Sverige:
”Ruotsi uskoo monen toimijan malliin, jossa tarpeeksi kilpailtu markkina kanavoi
pelaajat pysymään avoimen lisenssijärjestelmän piirissä tuoden mukanaan aiemmin
kadotetut pelieurot, sponsorirahat ja mainostulot.” (Tikka 2017)
Ur ett legitimitetsperspektiv tolkar jag argumentet, precis som med det föregående
argumentet, som ett pragmatiskt argument. Även denna gång grundar sig uppfattningen i
att argumentet sätter intäkterna i centrum. Också detta pragmatiska argument upplever
jag falla inom ramen för utbytesvarianten av pragmatisk legitimitet. Som det framgått
tidigare baserar sig utbyteslegitimitet på utbytet av nytta som en intressent kan få ut av
en organisation eller i detta fall ur ett licenssystem. I detta fall upplevs nyttan vara
möjligheten till ökade sponsorintäkter, vilket en öppen sponsormarknad anses leda till.
60

6

Diskussion

6.1 Allmänna observationer gällande argumenten och legitimeringen av dem
Som jag beskrev i introduktionen besitter Finland en unik position i och med att man är
det enda landet inom EU som har monopol på penningspel. Centrala frågor som detta
väcker är hur detta kan vara möjligt och med vilka grunder man berättigar monopolet.
Som jag har nämnt tidigare är den officiella grunden till att EU har godkänt
spelmonopolet uppfattningen om att monopolet ger goda förutsättningar för att bekämpa
spelproblem. Samtidigt innebär monopolet ca en miljard euro intäkter för olika
samhällssektorer såsom kultur, idrott, ungdomsarbete och social- och hälsoarbete. Men
vad är det som väger tyngst när man motiverar monopolet, spelproblemen eller
intäkterna? Bland annat denna fråga var av intresse när jag granskade den rådande
samhällsdiskussionen i olika nyhetsmedier gällande spelmonopolet. Fokus var på vilka
temaområden som diskuterades samt vilka centrala argument som framstod i
diskussionen. För att ge granskningen en djupare vetenskaplig prägel utfördes även en
legitimitetsanalys av de centrala argument som kunde identifieras. Legitimitetsanalysen
utgick från Suchmans (1995) organisatoriska legitimitetsformer: pragmatisk, moralisk
och kognitiv legitimitet. Syftet var att försöka identifiera spår av dessa legitimitetsformer
i argumenten som framkom i diskussionen.
I resultatdelen kunde ett antal observationer göras. På ett allmänt plan kan man konstatera
att mediediskussionen handlade i synnerhet om bekämpning av spelproblem, intäkterna
som monopolet ger staten, beroendeförhållandet mellan intäkterna och förmånstagarna
samt monopolets vinstdrivenhet. Nyhetspubliceringen ökade betydligt år 2019 jämfört
med de två första granskningsåren. Personerna som kommenterar monopolet i artiklarna
är journalister, riksdagsledamöter, ministrar, experter och forskare inom spelbranschen,
experter från olika institutioner, förmånstagare, personer med ledande positioner inom
Veikkaus Oy samt utländska spelbolag. Nedan följer en tabell (tabell 2) som åskådliggör
centrala observationer gällande argumenten som beskrivits i resultatdelen – bland annat
gällande legitimitetskopplingar.

61

Tabell 2. Presentation av forskningsresultat.
I tabellen framgår argumenten, deras legitimitetsform samt legitimitetsformernas vidare kategorisering.
Det framgår även ifall argumentet försvarar eller kritiserar implementeringen av monopolet eller monopolet
som system eller alternativt kritiserar spelbranschen som helhet. Dessutom åskådliggörs vilka argument
som är i linje med EU:s lagstiftning som möjliggör spelmonopolet, d.v.s. sådana argument som grundar sig
på motarbetning av spelproblem. Tecknet (X) tyder på en s.k. legitimitetsbluff. Pilen visar vart argumentet
egentligen borde höra ifall någon annan legitimitetskoppling är lämpligare.

62

Som det framgår i tabell 2 strävar en större del av aktörerna att argumentera med
moraliska argument än med pragmatiska argument. Förekomsten av kognitiva argument
är väldigt liten. Enligt min bedömning utgör fem argument pragmatiska argument (med
räknat ”legitimitetsbluffen” i argument II), sju moraliska och ett kognitivt argument.
Mindre oväntat fokuserar de moraliska legitimitetsargumenten i huvudsak på sociala och
hälsomässiga

skador

som

spelandet

förorsakar

medan

de

pragmatiska

legitimitetsargumenten framförallt lägger tonvikten på intäkterna som spelandet medför
samt konsumenternas intressen. Det enstaka kognitiva argumentet försöker däremot
betona den samhälleliga koncensusen som monopolet besitter. Av de försvarande
argumenten grundar sig tre på pragmatisk legitimitet (med räknat ”legitimitetsbluffen” i
argument II), ett på den kognitiva legitimitetsvarianten och två på den moraliska
legitimitetsvarianten. Av de kritiska argumenten utgör sex argument moraliska
legitimitetsargument och två pragmatiska legitimitetsargument.
I tabellen framgår även argumentens vidare kategorisering i de underkategorier av
legitimitetsformer som jag i resultatdelen redogjorde för. Av de argument som fokuserar
på den moraliska legitimiteten riktar sig enligt min analys fyra på den strukturella
varianten av moralisk legitimitet och två på den procedurrelaterade varianten och två på
den konsekvensrelaterade varianten. Enligt min analys innehåller argument X element av
både strukturella och procedurrelaterade varianten av moralisk legitimitet. Av de
argument som fokuserar på den pragmatiska legitimiteten riktar sig alla mot
utbytesvarianten. Den kognitiva legitimitetsvarianten har inga underkategorier enligt
Suchmans klassificering.
Som det framgick i teoridelen är den moraliska legitimitetsformen starkare än den
pragmatiska legitimitetsformen och den kognitiva legitimiteten den starkaste av alla tre.
Följaktligen är aktörernas målsättning att legitimera sina argument med hjälp av så starka
legitimitetsnivåer som möjligt för att vara övertygande. Detta kan leda till att man
försöker motivera argument med hjälp av starkare legitimitetsnivåer än vad som
egentligen är grundat. Låt oss kalla sådana argument för legitimitetsbluffar. Ett exempel
på ett sådant är argument II som försvarar monopolet genom att peka på att intäkterna
från spelmonopolet går till goda ändamål. Som det framgår i bildtexten till tabell 2 så
tyder tecknet ”(X)” på att argumentet möjligtvis är en så kallad ”legitimitetsbluff” och
pilen tyder på vilken legitimitetsform som argumentet egentligen grundar sig på. När det
63

gäller argument II bedömer jag att argumentet egentligen borde bedömas som ett
pragmatiskt legitimitetsargument även om begreppet ”goda ändamål” tyder på att det
finns ett moraliskt syfte i argumentet. Som jag nämnde i resultatdelen kan man ifrågasätta
ifall alla förmånstagare kan uppfattas ha ett så pass gott syfte att deras verksamhet borde
finansieras med spelintäkter. Dessutom finns det ingenting som stoppar distribueringen
av intäkterna till ”goda ändamål” även i ett licenssystem, vilket möjligtvis leder till att
argumentet egentligen inte kan användas för att försvara monopolet. Man kunde även
fråga sig varför man inte är beredd att söka andra finansieringskällor till förmånstagarna.
Penningspel leder trots allt obestridligen till spelproblem, vilket kan anses leda till att
verksamheten i ett moraliskt legitimitetsperspektiv kan ifrågasättas även om intäkterna
går till goda ändamål. I ljuset av detta upplever jag att argumentet möjligtvis borde tolkas
som ett pragmatiskt utbytesargument även om det finns en tendens till att försöka
presentera argumentet som ett moraliskt legitimitetsargument.
Ett exempel på en annan möjlig legitimitetsbluff är argument IV som pekar på
koncensusen om monopolets existens bland politiker och medborgare som en orsak till
monopolets oundviklighet. Som jag var inne på i resultatdelen tyder all den diskussion
och kritik som framkommit under senaste åren emot spelmonopolet på att stödet
möjligtvis håller på att rubbas. Detta indikerar på att spelmonopolet kanske inte är så
”oundvikligt” som det borde vara för att nå den kognitiva legitimitetsnivån som Suchman
talar om. Och som jag också nämnde i resultatdelen kan en ännu djupare diskussion föras
kring ifall hela spelbranschen överhuvudtaget borde ha rätten att existera med tanke på
de skador som den ger upphov till. Som sagt tyder möjligheten att en sådan diskussion
överhuvudtaget kan föras på att den kognitiva legitimitetsnivån möjligtvis är relativt
avlägsen oavsett vilka argument som används för eller emot monopolet. Och även om
man i Finland har en samhällelig koncensus angående monopolets så tyder faktumet att
man är det enda landet inom EU som har en dylik lagstiftning på att monopolet inte är
självklart. I synnerhet inte så självklart som den kognitiva legitimitetsnivån förutsätter.
En annan väsentlig observation av diskussionen är att en del av argumentationen föregår
förbi frågan om spelmonopolet skall existera eller inte existera. Exempelvis tar många av
de kritiska argumenten inte ställning i frågan utan fokuserar på saker som inte egentligen
har att göra med spelmonopolets existens. I tabell 2 framgår sådana argument som
kritiserar eller försvarar monopolets implementering medan argument som kritiserar eller
64

försvarar monopolet som system innebär argument som fokuserar på spelmonopolets
existens. Ett exempel på ett argument som kritiserar monopolets implementering är
kritiken i argument VIII mot beroendeförhållandet mellan monopolets intäkter och
förmånstagare. Som jag tidigare nämnt handlar frågan om ifall intäkterna från
spelverksamheten skall distribueras direkt till förmånstagarna eller först till statskassan
och därifrån vidare. Men som jag varit inne på skulle man ställas för samma fråga även i
ett eventuellt licenssystem eftersom intäkterna även då skulle distribueras antingen direkt
eller via statskassan till förmånstagarna. Detta leder till att frågan inte angår monopolets
existens. Ett annat argument, som egentligen inte berör frågan om spelmonopolets
existens är argument II som försvarar monopolet med att peka på faktumet att pengarna
distribueras till goda ändamål. Som jag nämnde i föregående stycket finns det egentligen
ingenting som hindrar spelintäkternas distribution till goda ändamål även i ett
licenssystem. Dock har man exempelvis i Sverige och många andra europeiska länder för
länge sedan skurit av beroendeförhållandet och placerat spelintäkterna direkt i
statskassan. Ett sådant beslut väntar även många i Finland på. Ett ytterligare argument
som inte egentligen berör frågan om monopolets existens är argument VII, som grundar
sig i att det inte är moraliskt rätt att samla in pengar till goda ändamål från
låginkomsttagare och människor med spelproblem. Som jag varit inne på i resultatdelen
skulle man ställas in för samma problem även i ett licenssystem då en del av intäkterna
skulle även då distribueras till förmånstagarna och även då dels från spelare som är
låginkomsttagare eller har spelproblem.
Att många argument inte berör frågan om spelmonopolet existens utan fokuserar på
monopolets implementering kan tolkas på olika sätt. Det sannolikaste är att det beror på
att största delen av personerna som exempelvis uttalar sig kritiskt i artiklarna inte strävar
till att slopa monopolet utan syftet är endast att framföra kritiska synpunkter för att
förbättra nuvarande system. I ljuset av detta kan man eventuellt dra slutsatsen att
monopolet har ett relativt starkt stöd även om det framförs kritik emot det. Ett annat, mera
långsökt och osannolikt sätt att tolka det är att man strävar till att slopa monopolet med
argument som egentligen inte har att göra med frågan. Som jag dock varit inne på är det
oerhört svårt att kunna identifiera eventuella underliggande motiv som aktörer har i
argumenten och en sådan spekulering skulle bli allt för vag. Utgångspunkten är att
aktörerna är medvetna om att exempelvis sättet som distribueringen av intäkterna går till
goda ändamål inte egentligen har något att göra med frågan om spelmonopolets existens.
65

Som det framgår i resultatdelen bör man ta i beaktande ifall kritiska argument verkligen
strävar till att slopa monopolet eller ifall de bör uppfattas som konstruktiv kritik, som
strävar till att förbättra det nuvarande systemet. Skillnaden mellan dessa är stor i ljuset av
en legitimitetsanalys.
En annan aspekt som kan kommenteras är i vilken mån argumenten är i linje med
Europeiska Unionens lagstiftning, som möjliggör undantagslov för spelmonopolet.
Undantagslovet kan beviljas ifall monopolet aktivt motverkar sociala och hälsomässiga
problem som uppstår från spelandet. Statliga intäkterna som monopolet medför är
däremot inte en orsak till att EU har beviljat monopolet. Med detta som utgångspunkt kan
man konstatera att många av argumenten som framförs gällande monopolet inte berör
eller grundar sig på den egentliga lagliga grunden till att monopolet existerar. Som det
framgår i tabell 2 bedömer jag att argument I, VI, VII, VIII, IX, X och XI berör mera eller
mindre de sociala och hälsomässiga problem som spelandet kan medföra. Resten av
argumenten berör i synnerhet intäkterna som monopolet medför för staten och för
förmånstagarna, alltså är de inte i linje med EU:s lagstiftning som möjliggör monopolet.
En del av argumenten kan uppfattas som följdargument till andra argument. Exempelvis
bedömer jag argumentet som kritiserar spelmonopolets strävan till konkurrens (XI) som
ett följdargument av argumenten som kritiserar monopolets vinstdrivenhet samt
möjligheten att spela via internet på utländska spelbolags hemsidor. Att marknaden är
öppen över internet och att monopolet strävar till att kanalisera så mycket som möjligt av
spelandet till sina egna spelsidor kan anses leda till att monopolet måste satsa på sin
konkurrenskraftighet.
En annan intressant observation av mediediskussionen är att det finns argument som
fokuserar på samma sakfråga men som har totalt olika åsikter om effekterna som
slopandet av monopolet skulle ha i frågan. Detta gäller exempelvis storleken på statliga
intäkter som slopandet av spelmonopolet skulle innebära. Som det framgick i
resultatdelen finns det de som hävdar att statliga intäkterna skulle minska ifall monopolet
skulle brytas men även de som anser att intäkterna skulle öka. Oenigheten kan tolkas
basera sig på en annorlunda syn på marknadspotentialen som ett licenssystem skulle ha i
Finland. Slutsatsen som möjligtvis kan dras av detta är att en del av monopolets försvarare
bedömer att ett licenssystem inte skulle vara tillräckligt attraktivt för att locka tillräckligt
med privata spelbolag. Som jag var inne på i resultatdelen så är en eventuell orsak till
66

denna uppfattning misstanken om att licenskraven och spelskatterna skulle vara för höga
för att spelbolagen skulle se det som en lönsam marknad. Eftersom att det inte finns några
konkreta förslag gällande licenskraven och skattenivåerna som ett licenssystem skulle
innebära leder detta till att många av aktörerna hänvisar till andra europeiska länder för
att spekulera och motivera sina ståndpunkter.

6.2 Argumenten i ljuset av utvecklingen i Sverige
Erfarenheterna och utvecklingen i Sverige utgör en möjlighet att evaluera argument som
presenterats i denna studie. Förstås behöver utvecklingen i just Sverige nödvändigtvis
inte betyda något i en finländsk kontext. Men allmänna utvecklingstrender som
licenssystem leder till i länder som exempelvis Sverige utgör goda stöd för finländska
beslutsfattare när de skall utforma sina argument och legitimera sina ståndpunkter. Och
som det kunde läggas märke till i mediediskussionen är det inte alls ovanligt att politiker
och experter hänvisar till Sverige när de motiverar sina ställningstaganden. Med denna
motivering kommer jag i detta kapitel att granska vilka effekterna av omregleringen i
själva verket varit i en svensk kontext. Granskningen sker på basen av de
uppföljningsrapporter som Statskontoret har publicerat i Sverige. Jag kommer även att
åskådliggöra vilka argument som tangerar med de olika teman som behandlas i
rapporterna för att synliggöra och förstärka kopplingen mellan resultaten för studien och
detta diskussionskapitel. Utvecklingen i Sverige kan möjligtvis förstärka eller försvaga
legitimiteten av de argument som framkommit i denna studie men någon djupare analys
kommer inte att göras angående detta.
Som jag varit inne på i introduktionen så slopades spelmonopolet i Sverige, och en
omreglering trädde i kraft 1 januari 2019. Under tiden då spelmonopolet ännu existerade
i sin gamla form var AB Svenska Spel det dominerande spelbolaget på
monopolmarknaden. Det näst största spelbolaget som regelbundet måste godkännas av
regeringen var AB Trav och och Galopp. Precis som i Finland var syftet med
spelmonopolet att motverka spelberoende, minska risker för bedrägeri och olagligt spel
samtidigt som man strävade till att skapat statliga intäkter.
Det var i mars år 2017 som en utredning inrättades i Sverige för att granska spelmonopolet
och för införandet av ett licenssystem. Tanken med spellicensutredningen var att forma
67

ett föreslag som gick ut på att utländska spelbolag skulle kunna träda in på den svenska
marknaden genom att ansöka om spellicens i Sverige (Spellicensutredningen 2017). Detta
skulle kunna göras mot en vinstskatt på 18% (Spellicensutredningen 2017). Kravet på att
erhålla spellicens skulle gälla allt spel som erbjuds i Sverige, även spel som tillhandahålls
över internet (Spellicensutredningen 2017). Det nya licenssystemet betydde samtidigt att
allt spel som säljs utan licens skulle vara kriminellt och bestraffas (Spellicensutredningen
2017). Den 7 juni 2018 godkände Riksdagen planerna (Sveriges Riksdag 2018).
Motivet till beslutet att slopa spelmonopolet och införa ett licenssystem byggde
framförallt på att utländska aktörers marknadsandel fortsatte att växa inom
spelmarknaden (Statskontoret 2019). Orsaken till denna utveckling ansågs i synnerhet
bero på att monopolet i den form som det existerade, inte var anpassat till de senaste årens
tekniska utveckling med allt mera spel över internet (Statskontoret 2019). I och med att
principen om fri rörlighet för varor och tjänster (Artiklarna 26 och 28–37 i fördraget om
Europeiska unionens funktionssätt) tillämpas bland EU-medlemsländer så var det
fullkomligt lagligt att spela på utländska spelbolags internetsidor, trots spelmonopolet.
Detta ledde till att allt mera spelare vände ryggen till statens spelbolag för att istället spela
på utländska hemsidor via internet. År 2018, före brytandet av spelmonopolet utgjorde
utländska aktörers marknadsandel nästan 30 procent av spelmarknaden och endast 47
procent av internetspelandet och vadhållning skedde hos aktörer med tillstånd i Sverige
(Statskontoret 2019). Samtidigt innebar spelandet på utländska spelbolagshemsidor
förlorade skattepengar för staten. År 2018 var statens intäkter cirka 6 miljarder kronor
men enligt uppskattningar skulle denna siffra så småningom minska med samma system.
(Statskontoret 2019.)
Beslutet att slopa monopolet grundande sig även på att andelen av människor med
spelproblem hade ökat något det senaste decenniet. Myndigheterna upplevde även att det
fanns ett stort mörkertal av brottslighet såsom matchfixning och olovlig spelverksamhet.
Syftet med licenssystemet var att det skulle förbättra möjligheten till kontroll över
spelandet särskilt över internet och skapa bättre möjligheter för att förebygga problem
som exempelvis bedrägeri eller spelberoende. (Statskontoret 2019.)
Hur gick det då efter omregleringen? I mars 2021 publicerade Statskontoret delrapport 4
gällande utvärderingen av den omreglerade spelmarknaden. I den framgår det att
kanaliseringsgraden år 2020 var 85 procent, d.v.s. andelen av spelandet som sker hos
68

spelbolag med licens i Sverige. Ambitionen är dock att graden skall vara högre och i
rapporten framkommer att man fortfarande har utmaningar i att motverka spel på olagliga
hemsidor. Därför uppmanar man till åtgärder att utreda möjligheter för blockering av spel
på olagliga spelbolags hemsidor (Statskontoret 2021). Kanaliseringsgraden kan anses i
synnerhet vara kopplat till argument V, X och XIID som koncentrerar sig på spelandet
över internet utanför statens kontrollsektor. Åtminstone i Sverige har alltså licenssystemet
åtminstone inte ännu botat spel på utländska hemsidor.
Andra effekter som man har identifierat är att konsumentskyddet har blivit bättre men det
finns ännu orsak att förbättra spelbolagens ansvarsarbete samt marknadsföring
(Statskontoret 2021). Enligt Statskontoret rapport har dock negativa konsekvenser ut av
spelandet inte förändrats anmärkningsvärt med undantaget män i åldrarna 19–29 år.
Bland denna grupp har andelen spelare som visat kännetecken på skadligt spelande ökat
mellan åren 2018 och 2020 (Statskontoret 2021). Angående diskussionen i Finland så
bedömer jag att temat berör särskilt argument I, VI, VIII, IX och XI som fokuserar på
sociala och hälsomässiga skador som spelandet förorsakar. Åtminstone i Sverige har
problemen alltså ökat hos unga män men inte i andra åldersgrupper.
När det gäller den ekonomiska aspekten så framgår det i rapporten att statens intäkter
nådde upp till 7,5 miljarder kronor år 2020. Detta är betydligt högre än år 2018 före
omregleringen då summan var cirka 6 miljarder kronor. Även om marknaden är
konkurrensutsatt så är vissa delar fortfarande förbehållna staten och allmännyttiga
organisationer (Statskontoret 2021). Dessa allmännyttiga organisationer har kunnat hålla
sina spelintäkter på ungefär samma nivå som före omregleringen. År 2020 var deras
spelintäkter ca. 1,5 miljarder kronor, vilket är 0,1 miljard mera än före omregleringen år
2018 (Statskontoret 2021). Däremot bedömer man att kostnaderna för statliga
myndigheterna har ökat som ett resultat av omregleringen. År 2020 uppnådde
kostnaderna 89 miljoner kronor vilket är 19 miljoner kronor mera än vad kostnaderna var
år 2018 före omregleringen (Statskontoret 2021). Den ekonomiska aspekten kan bedömas
i synnerhet vara kopplat till argument II, III och XII som koncentrerar sig på spelintäkter
för staten. Åtminstone i Sverige har intäkterna alltså ökat och allmännyttiga
organisationerna har kunnat behålla sina spelintäkter på samma nivå.
Även om Finland och Sverige är till sin kultur och värdegrund liknande länder så är ändå
alla länder på något sätt olika, alltså är det spekulativt att ur Finlands synvinkel dra
69

långtgående slutsatser från erfarenheterna från Sverige. Några saker kan man dock ta fasta
på. Enligt Veikkaus Oy:s ansvarsrapport år 2020 har Veikkaus Oy:s marknadsandel i
Finland en nedåt lutande trend (angår kanaliseringsgraden, d.v.s. argument V, X och
XIID). Från att ha varit 90 procent år 2017 föll marknadsandelen till 80 procent år 2020
(Veikkaus Oy 2021). Som jag nämnde tidigare så var motsvarande siffra i Sverige ca 70
procent året före omregleringen i Sverige, d.v.s. år 2018. Skillnaden på 10 procent mellan
länderna är inte hemskt stor. Det finns även tecken som kan tyda på att risken ökar för att
Veikkaus Oy:s marknadsandel fortsätter att minska i och med att man stramar åt
ytterligare bolagets verksamhet i form av mera ansvarsbetonande åtgärder. Som jag dock
varit inne på har den finska regeringen beslutit om en riktlinje i budgetförslaget för år
2021 om att så snabbt som möjligt införa betalningsblockader till utländska
spelbolagskonton (Hakahuhta, 2020). Enligt artikeln kommer troligtvis spelandet
fortsätta att vara fullt lagligt hos utländska spelbolag, exempelvis genom möjligheten att
öppna bankkonton utomlands men detta kommer att kräva mera ansträngningar ut av
spelare. Man räknar därmed att de ökade ansträngningarna leder till att bara få spelare
kommer att kringgå blockaden. Regeringen hoppas på att blockaderna leder till att
monopolets marknadsandel växer med avsikten att få kontroll över en större andel av
spelandet. Följaktligen skulle man lägga beslag på intäkter som tidigare gått till utländska
spelbolag. Som jag nämnde tidigare så har man även i Sverige upplevt spelandet på
olagliga internetsidor som utmanande trots införandet av licenssystemet, vilket lett till att
det finns krav på utredningar gällande blockader. Med andra ord kan man misstänka att
det finns risk för att ett licenssystem i Finland inte i sig skulle fullständigt åtgärda
problemet gällande spelandet utanför statens kontrollsektor. Det är alltså möjligt att
blockader skulle bli aktuella även om man öppnade upp för ett licenssystem.
Förhoppningarna kan tolkas vara att blockaderna inte bara skall hindra spel till utlandet
utan även hindra Finland från att ”hamna” i en situation där man är tvungen att införa ett
licenssystem.
Som jag nämnde tidigare så ökade statens intäkter från penningspel i Sverige 1,5 miljarder
kronor mellan åren 2018 och 2020. Denna snabba tillväxt kan upplevas tyda på att
spelbranschen har mycket marknadspotential och att det finns ett stort intresse bland
privata spelbolag att etablera sig på nyöppnade marknader såsom på den svenska
marknaden. Med tanke på att Finland är ett av de mest spelande folk i Europa och har en
lång tradition av penningspel är det inte långsökt att förvänta sig ett lika stort, om inte ett
70

ännu större intresse att investera i den finska spelmarknaden ifall marknaden öppnades. I
ljuset av detta är det fullständigt möjligt att finska statens intäkter skulle växa (angår
argument II, III och XII som koncentrerar sig på spelintäkter för staten) i och med en
omreglering – beroende förstås på vilka skatteprocenter och licenskrav som spelbolagen
skulle ställas inför. Som det framkommit i denna studie finns det dock även de som inte
tror på växande intäkter.
Enligt uppskattningar har finska statens spelintäkter minskat med upp till 400 miljoner
euro sedan 2019 (Hakola & Moilanen, 2021). Det är svårt att ännu i detta skede förutspå
hur kombinationen av de eventuella pengaöverföringsblockaderna till utländska
spelbolag samt åtstramningen av Veikkaus Oy:s spelutbud kommer att påverka denna
trend. Förhoppningarna som regeringen har är att mera av spelandet skall kanaliseras till
Veikkaus Oy men utmaningen framstår i att man samtidigt stramar åt spelutbudet. De
slutliga ekonomiska följderna av detta återstår att ses men enligt uppgifter i olika medier
så räknar man med att intäkterna kommer att minska betydligt (angår argument II, III och
XII). När det gäller Sverige så prövades blockader aldrig under monopoltiden utan man
bestämde sig istället för att direkt öppna spelmarknaden – alltså kan inga jämförelser
göras när det gäller effekter av blockader. Eventuellt hade man i Sverige kunnat undvika
en situation där monopolet inte upplevs fungera ifall blockader hade införts, förutsatt att
blockaderna hade fullgjort deras syfte.

6.2.1 Är det ekonomiskt lönsamt för idrottsrörelsen att stöda monopolet?
I denna del spekulerar jag kring hur idrottsrörelsen skulle påverkas ekonomiskt av en
omreglering. Kapitlet kan anses beröra argument II, III, XII och XIII som fokuserar på
ekonomiska aspekten av spelmonopolet och följaktligen vad en omreglering skulle
innebära för en central förmånstagare som intäkterna distribueras till. Att jag specifikt
väljer att analysera kring idrottsrörelsen beror bl.a. på att idrottsrörelsen utgör ett
intressant och centralt exempel på en av monopolets förmånstagare. Men det som gör
fallet framförallt intressant är den kommersiella koppling som elitidrotten haft till
spelindustrin under en längre tid. Jag återkommer till detta i delkapitel 6.3.1 där jag
fokuserar i synnerhet på hur professionell elitidrott skulle påverkas ekonomiskt av en
omreglering.
71

Idrottsrörelsen är en av monopolets förmånstagare och har traditionellt varit en av
monopolets största stöttare. Veikkaus Oy distribuerar upp till 110 miljoner euro varje år
till idrotten (veikkaus.fi). Därmed har det har nästan upplevts som en skyldighet att
aktörer inom idrottsrörelsen, som en av monopolets största förmånstagare, skall försvara
Veikkaus Oy:s ensamrätt. Detta har man traditionellt gjort väldigt plikttroget.
Med nuvarande lagstiftning har man skapat en situation där idrottsrörelsen är så gott som
fullständigt beroende av spelintäkterna. Beroendeförhållandet i sin tur har lett till att man
hittills inte egentligen sett andra alternativ än att stöda monopolet – allt i rädslan om att
ett eventuellt slopande av monopolet skulle leda till minskade spelintäkter för
idrottsrörelsen. Men är det verkligen det som skulle hända ifall monopolet slopades?
Den senaste tidens kritiska offentliga diskussion gällande spelproblem har lett till att allt
fler kritiska röster har börjat höras även bland aktörer inom idrottsrörelsen. Aktörerna vill
ta avstånd från intäkterna som kommer från penningspel trots att man upplevs vara
beroende av intäkterna. Exempelvis under höstens Olympiska kommitténs ordförandeval
år 2020 framgick det att två av fyra kandidater ansåg att idrottsrörelsen i framtiden inte
skall finansieras med intäkter från penningspel (Visuri, 2020). Men även om man endast
skulle fokusera på den ekonomiska aspekten kan man fråga sig ifall idrottsrörelsen
verkligen är så beroende av spelmonopolet som man länge betonat sig vara? Är det med
andra ord verkligen värt att stöda monopolet för intäkternas skull? Och som det framgått
i studien är det inte alls ovanligt att förmånstagare såsom idrottsrörelsen gör det. Om man
endast beaktar intäkterna med ett pragmatiskt förhållandesätt och sätter åt sidan den
moraliska aspekten gällande spelproblem är det möjligtvis inte alls självklart att stöttandet
av monopolet är lönsamt för idrottsrörelsen. För det första tyder erfarenheter från andra
länder på att statens intäkter tenderar att öka i licenssystem. Som sagt ökade exempelvis
statens intäkter i Sverige med ca. 150 miljoner euro mellan åren 2018 och 2020. Liknande
erfarenheter kan hittas även i andra europeiska länder. Dock påverkades storleken av
statsbidraget till idrottsrörelsen inte av omregleringen i Sverige utan summan har
fastslagits vara ca. 200 miljoner euro årligen oavsett hur mycket intäkter staten får in från
spelverksamheten (Centrum för idrottsforskning). År 2020 var dock ett undantagsår i och
med Covid-19-utbrottet, vilket ledde till ett större statsbidrag än normalt. Att man så gott
som standardiserat statsanslaget kan ses som en följd av det beslut man gjorde år 2009.
Det var då som man slog fast att intäkterna från spelmonopolet skall placeras i statskassan
72

bland andra skatteintäkter istället för att distribueras direkt till en grupp av förmånstagare.
På detta sätt skar man av beroendeförhållandet mellan spelintäkterna och förmånstagarna.
Eftersom spelintäkterna är fortfarande direkt kopplade till förmånstagarna i Finland så är
det svårt att utgående från situationen i Sverige göra en uppskattning av hur det statliga
stödet av idrottsrörelsen i Finland skulle påverkas av en omreglering. Men det som kan
anses ge optimistiska signaler är faktumet att åtminstone hittills har svenska statens
intäkter ökat och statsanslaget till idrottsrörelsen har stannat som det samma. Med andra
ord har det inte skett någon åtstramning av stödet till idrotten som en del av monopolets
försvarare i Finland befarar skulle hända. Men en åtstramning verkar däremot att ske hur
som helst under monopolet. Enligt Helsingin Sanomats artikel kommer stödet från
Veikkaus Oy till idrotten att minska med 11,5 miljoner år 2021 (Hakola & Moilanen,
2021). Bakgrunden till nedskärningen beror på nedstängningen av spelautomater på olika
platser i samhället som dels stängts ner på grund av koronapandemin men även på grund
av kampen mot spelproblem. Nedskärningen kunde vara betydligt mera omfattande men
tack vare statens kompensering av förlorade intäkter blir den slutliga nedskärningen inte
större än så. Den dominerande trenden kan dock anses vara relativt uppenbar ifall statens
beräkningar angående minskade spelintäkter förverkligas, d.v.s. stödet till idrotten
kommer att stramas åt ytterligare i takt med att monopolets spelintäkter minskar. Som
den offentliga diskussionen i Finland tyder på är det förstås inte självklart att statens
spelintäkter kommer i framtiden att vara direkt kopplade till förmånstagarna. Som i
många andra länder är det troligt att spelintäkterna kommer förr eller senare att hamna i
statens kassa bland alla andra skatteintäkter. Men detta betyder inte att idrottsrörelsen inte
skulle få sin andel, distribueringen skulle bara ske genom en annan process. Det som även
kan poängteras gällande en eventuell omreglering är att Veikkaus Oy inte på något sätt
skulle försvinna utan skulle fortsätta att generera sina intäkter till staten precis som förut,
dock med den skillnaden att bolaget agerar på en öppen marknad, vilket kan leda till att
dess marknadsvärde minskar en aning. Dock, är Veikkaus Oy så pass djupt etablerat i den
finska kulturen och statusen är hög att bolaget högst troligen skulle fortsätta som den
regerande aktören på marknaden, trots konkurrensen.

73

6.2.2 Ekonomiska följder av en omreglering för professionell elitidrott
Den ekonomiska tillväxten i Sverige har inte endast berört spelintäkter som faller i statens
kassa. Exempelvis idrottsrörelsen har även gynnats andra vägar – i synnerhet elitidrott.
Enligt Statskontorets (2021) rapport har den omreglerade spelmarknaden lett till en
tillvuxen sponsormarknad särskilt inom idrottsrörelsen i och med att spelbolagen tävlar
om synlighet på den svenska marknaden. Detta delkapitel berör i synnerhet argument XIII
som ställer sponsorintäkterna i centrum men även de argument som inriktar sig på
ekonomiska effekter av en omreglering överlag. Som sagt är orsaken till att jag just
behandlar idrottsrörelsen den koppling som idrotten haft till spelbranschen genom
historien. Som jag varit inne på tidigare så har spelbolag traditionellt fokuserat på idrotten
när man strävat efter synlighet. Så har fallet varit även i Sverige efter omregleringen.
Särskilt elitidrotten, i form av idrottsklubbar och idrottsligor har gynnats ekonomiskt
genom sponsoröverenskommelser med privata spelbolag. I statskontorets rapport nämner
man exempelvis sponsringsavtalet som gjordes upp mellan Svensk Elitfotboll och
spelbolaget Unibet i januari 2020. Avtalet ger Svensk Elitfotboll och de berörda
klubbarna i Allsvenskan och Superettan upp till 15 miljoner euro årligen (Statskontoret
2021). Före omregleringen hade Svensk Elitfotboll sponsorkontrakt med det statligt ägda
Svenska Spel Ab som innebar ca 9,2 miljoner euro i året till ovan nämnda ligornas klubbar
(Svensk

Elitfotboll

2014).

Det

är

fullständigt

möjligt

att

en

liknande

sponsormarknadsutveckling skulle även ske i Finland ifall ett licenssystem infördes. Som
känt är finländarna trots allt ett av de mest spelande folken i Europa. Alltså vore det inte
konstigt ifall en nästan desperat marknadsföringstävling skulle påbörjas bland inträdda
spelbolag i strävan att etablera sig. Och även om elitidrotten i synnerhet skulle gynnas av
ett licenssystem så skulle detta även ha indirekta positiva följder för den ideella
idrottsverksamheten. Eftersom allt mera elitidrottsklubbars strategier grundar sig i
satsningar på juniorverksamheten så skulle ökade resurser sannolikt även ha positiva
följder för juniorer i form av mera anställda tränare på heltid och förbättringar av
träningsförhållanden o.s.v.
Men överlag kan det inte anses som hemskt konstigt att idrottsrörelsen länge valt att stöda
monopolet i och med att man med existerande lagstiftning har skapat en situation där
idrottsrörelsen är beroende av intäkterna. Men är man verkligen så beroende av själva
monopolet som man uppger sig vara eller handlar det egentligen om en form av
indoktrinering från Veikkaus Oy och statens håll? Är beroendeförhållandet mellan
74

idrottsrörelsen och monopolet något man egentligen vill att idrottsrörelsen skall tro på för
att upprätthålla monopolet? Den ekonomiska utvecklingen i Sverige och många andra
europeiska länder samt Veikkaus Oy:s minskande ekonomiska stöd till idrotten tyder på
att idrottsrörelsen förmodligen inte är så beroende av monopolet som man låter sig förstå.
Det är en sak att vara beroende av intäkter från spelbranschen och en annan sak att vara
beroende av spelmonopolet. Oavsett monopolet eller inte kommer idrottsrörelsen högst
troligen att finansieras med spelintäkter även i framtiden, direkt eller indirekt. Klart är
dock att exempelvis en öppen sponsormarknad inte skulle gynna alla förmånstagare i
samma utsträckning som idrottsrörelsen. Men idrottsrörelsen kan anses vara det mest
framträdande exemplet på hur man från statens och monopolets håll fått idrottsrörelsen
att uppleva sig vara eller åtminstone tvingats till att få det att framstå som att man är
beroende av monopolets existens.
Men som det framgått tidigare i denna studie handlar monopolets framtid i slutändan inte
om pragmatiska argument gällande exempelvis intäkter – eller borde åtminstone inte
handla om det. Monopolets laglighet och existens grundar sig i slut ändan hur effektivt
man lyckas bekämpa spelproblem – enligt EU:s fastslagande som argumenten I, VI, VII,
VIII, IX, X och XI tar fasta på. Och denna aspekt tycks allt mera aktörer inom
idrottsrörelsen vara mera intresserad av. Det verkar inte som att dessa aktörer vill ta
avstånd från spelintäkterna i förhoppningar om att ett slopande av monopolet skulle gynna
idrotten ekonomiskt. Åtminstone utåt verkar det inte så. Istället framstår det som att
pengarna upplevs som ”förorenade” av den negativa publiciteten gällande hälsoproblem
som uppstår från penningspel. Dock finns det fortfarande en stor del av aktörer inom
idrottsrörelsen som i synnerhet är intresserade av spelintäkterna och därför försvarar
monopolet – och i framtiden kanske kritiserar?

6.3 Hur starkt stöd har spelmonopolet?
Utgående från resultatet av denna studie där jag granskade spelmonopolets stöd på basen
av offentlig diskussion i media kan man konstatera att monopolet besitter ett relativt starkt
stöd. Även om det riktas många kritiska synpunkter mot monopolets verksamhet så
framstår det som att många av de kritiska argumenten inte strävar till att slopa monopolet
utan istället att utveckla och förstärka det. Dock förekommer det även sådan kritik som
75

mer eller mindre kan tolkas som argument för att bryta monopolet men dessa argument
är en minoritet. I ljuset av detta kan man säga att Finland fortfarande går mot strömmen
när det gäller reglering av spelverksamhet i en europeisk kontext. Den huvudsakliga
kritiken som riktats emot spelmonopolet har gällt monopolets arbete emot problem som
uppstår från penningspel och där kräver många aktörer förbättringar. För att undersöka
monopolets legitimitet har konkurrens- och konsumentverket infört en utvärdering av
Veikkaus Oy:s verksamhet. I konkurrens- och konsumentverket tredje delrapport framgår
det att arbetet emot spelproblem kräver aktivare förebyggande arbete (Pöyry ja Maliranta
2021). Exempelvis framhäver man att spelutbudet bör begränsas och att spelandet via
spelautomater skall kräva identifiering. Veikkaus Oy har redan agerat genom att påbörja
minskningen av spelautomater på platser där människor rör sig i vardagen samt genom
att införa krav på identifiering för spelare. Utöver dessa åtgärder betonar konkurrens- och
konsumentverket att beroendeförhållandet mellan intäkterna och förmånstagarna bör
avskäras.
Men dessa åtgärder kommer inte att kunna göras utan biverkningar. Utgående från
uppskattningen som Yle fick år 2019 förväntas Veikkaus Oy intäkter att minska med cirka
30 miljoner euro år 2020, med cirka 100 miljoner euro år 2021 och med mer än 200
miljoner euro år 2022 (Konttinen, Toivonen & Hakahuhta, 2019). Dessa uppskattningar
tyder på en klar trend, där monopolet åtstramning kommer leda till allt mindre intäkter
för staten och därmed också för förmånstagare. Frågan som följaktligen uppstår är hur
spelarna och förmånstagarna kommer att reagera på åtstramningen och det minskade
utbudet av spel. Att spelutbudet minskar betyder dock inte att efterfrågan minskar. I ljuset
av detta kan man påstå att risken finns för att Veikkaus Oy:s marknadsandel krymper och
att en allt större andel av spelandet förflyttas till utländska spelbolags internetsidor. Det
som kan minska denna effekt är planerade betalningsblockader men som sagt kan dessa
troligtvis kringgås fullständigt lagligt även om det kräver ansträngningar. Bolagets
uppgiftskombination, som grundar sig i strävan att säkerställa spelbolagets ansvarsfullhet
men att samtidigt kanalisera spelandet till de spel som Veikkaus Oy erbjuder för att skapa
spelintäkter till förmånstagare är utmanande och motstridig. Risken finns för att Finland,
precis som Sverige, tillslut tvingas att införa ett licenssystem ifall monopolets
marknadsandel fortsätter att minska. Och som vi många gånger sett är det inte alls
ovanligt att Finland ofta kommer lite i efterkälke sett till det som händer i Sverige och
resten av västvärlden. Det som dock skiljer den finska från den svenska situationen före
76

omregleringen är som tidigare sagt de planerade pengaöverföringsblockaderna som
fortfarande idag inte har införts i Sverige. Ifall de fungerar som hoppats så kan det vara
de som hindrar Finland från att ”hamna” i ett licenssystem. Blockaderna kan påstås vara
monopolets ”sista livlina”. Ifall blockaderna inte fungerar som väntat och allt mera spel
sker utomlands är det paradoxalt nog fullständigt möjligt att de aktörer som strävar till att
stärka monopolet är i slut ändan de som oavsiktligt bryter det.

6.4 Evaluering av tillförlitligheten av studien samt framtida forskning
När det gäller valet av legitimitet som teoretiskt perspektiv så upplever jag att valet var
befogat med tanke på syftet för studien. När man granskar diskussion och argumentering
fokuserar man ofta på hur något sägs men i denna studie ligger intresset inte på retoriken
som aktörerna använder utan istället på substansen av de argument som framförs.
Eftersom fokus är på argumenten så blir granskningsperspektivet istället en
legitimitetsanalys i och med att intresset ligger på motiven som ligger bakom argumenten.
Som jag var inne på i metod-delen handlar ju spelmonopolets existens i slutändan om en
fråga om legitimitet, alltså bedömer jag det som motiverat att just legitimitet skall vara i
fokus. När det kommer till kritan så bryts monopolet trots allt med argument, inte med
retoriska knep.
Som jag nämnt tidigare är legitimitetsformerna som tillämpas utformade i ett
organisatoriskt legitimitetsperspektiv och även om Veikkaus Oy är en egen organisation
så är det staten och där med folket som äger bolaget. I och med detta upplevde jag det
som grundat att analysen skall fokusera på offentlig diskussion istället för spelbolagets
officiella kommunikation utåt. Det är trots allt i den offentliga diskussionen som initiativ
till nya lagar ofta får sin början. Dock utesluter granskningen inte Veikkaus Oy eftersom
spelbolaget kommer till tals i nyhetsartiklarna som valts. När det gäller
operationaliseringen bedömer jag att Suchmans (1995) legitimitetsformer fungerade i
kontexten för en mediediskussionsanalys även om det krävde noggrannhet och eftertanke.
I vissa fall var kategoriseringen svårbedömd. Exempel på detta var fall där man försöker
befoga argument med moralisk legitimitet även om argumentet i själva verket grundar sig
på pragmatisk legitimitet. Även underkategorierna var i vissa fall svåra att bedöma. Som
med alla kvalitativa studier finns det risk för att någon annan kunde i vissa fall ha gjort
annorlunda legitimitetstolkningar och iakttagelser men överlag upplever jag att
77

legitimitetstolkningarna är befogade. Suchmans (1995) legitimitetsformer är vanligt
tillämpade inom spelbranschen och jag upplevde det därför som relativt komfortabelt att
närma mig spelmonopolsdiskussionen med hjälp av dem även om kontexten inte är
identisk med andra studier inom forskningsområdet.
Som det framgick i metod-delen är kvaliteten och relevansen av det empiriska material
som granskas betydelsefullt för tillförlitligheten av studien. Angående innehållet i
artiklarna bedömer jag att de på ett bra sätt representerade den offentliga diskussion som
förts gällande temat. Centrala diskussionsämnen kan identifieras och olika argument och
synpunkter framgår. Dock är det möjligt att genom andra tidningsval kunde tyngdpunkten
och betoningen av diskussionen vara annorlunda och vissa argument kunde få mera
djupgående motiveringar. Exempelvis kunde kvällstidningarna ha bidragit med
annorlunda publicering men samtidigt bedömer jag att sakligheten och syftemålet av
dessa artiklar kan ifrågasättas med tanke på denna studies syfte. I min inläsning inför
studien upplevde jag dock inte att det skulle ha framgått sådana argument i dessa tidningar
som inte skulle ha framgått i det valda tidningarna. Diskussionen omfattande i stort sett
samma teman även i tidningar som inte valdes till studien. Syftet med studien är dock inte
att göra jämförelser mellan olika nyhetsmediers publiceringar utan endast att identifiera
argument som framförs angående ämnet, oavsett vilken nyhetsmedia de framförs i.
I metod-delen nämnde jag även att det naturligtvis är möjligt att det kunde ha funnits
andra metodologiska sätt att undersöka legitimiteten på, exempelvis med hjälp av andra
legitimitetsformer

som

utformats

inom

legitimitetsteorin.

Andra

typer

av

legitimitetsstudier skulle säkert också bidra till att förstå hur stater motiverar regleringen
av penningspel. Alternativt kunde man i framtiden, ifall monopolets existens någon gång
debatteras ända upp i finska riksdagen, analysera den diskussionen i ett
legitimitetsperspektiv. En annan möjlighet vore att studera mediadiskussion gällande
spelmonopolet i ett helt annat teoretiskt perspektiv, eller att studera spelmonopol inom
någon annan vetenskapsgren. Spelmonopol och spelbranschen överlag har studerats och
kommer även i framtiden att studeras inom olika vetenskapsgrenar, exempelvis inom
ekonomiska men kanske framförallt inom olika hälso- och beteendevetenskapsgrenar. I
ljuset av detta framstår ämnet som väldigt brett och forskningsmöjligheterna inom
området är otaliga.

78

Som det framgick i metod-delen så är begreppet ”överförbarhet” ett av kriterierna för att
mäta tillförlitligheten av en studie. Som Bryman (2018) nämner så menar man med
begreppet hur pass bra resultatet av en studie kan tillämpas i andra kontexter eller i samma
kontext vid en annan tidpunkt. Jag bedömer att resultaten av denna studie även kan
tillämpas i andra liknande fall enligt den logik som överförbarhetskriteriet baserar sig på.
Dock framhäver jag att studien är en ingående och detaljerad undersökning av
spelmonopolsdebatten i Finland. Med detta sagt, betonar jag att resultaten inte på något
sett är generaliserbar till spelmonopolsdebatter i världen överlag utan är specifikt en
studie av utmärkande

drag för den finska debatten. Att

vissa specifika

legitimitetskopplingar eller huvudargument har hög förekomst i den finska debatten
betyder inte att de även skulle ha hög förekomst i en liknande mediadiskussion i ett annat
land. Men jag bedömer att det vore fullt möjligt att applicera Suchmans legitimitetsteori
på andra länders spelreglerings diskussioner i media. Exempelvis kunde förekomsten av
pragmatisk, moralisk och kognitiv legitimitet undersökas i något annat lands
spelmonopolsdebatt på samma sätt som denna studie strävar att göra i det den finländska
spelmonopolsdebatten. På basen av denna undersökningens resultat skulle man även
kunna ställa hypoteser som går att prövas på motsvarande mediediskussioner i andra
länder. Intressant vore ifall man exempelvis kunde hitta olika prioriteringar mellan länder
när det gäller förhållningen till hälsoproblem och ekonomi. Och i fall skillnader kan hittas
så kunde man fråga sig vilka möjliga förklaringar kan finnas till olikheterna.
Som jag nämnt i introduktionen så är orsaken till att jag i diskussionsdelen också väljer
att spegla diskussionen i Finland till utvecklingen i Sverige att påvisa ett kontrasterande
fall, vars kultur och värdegrund påminner den finska. Syftet är dock inte att göra någon
djupare jämförelse av ländernas samhälleliga monopoldiskussion även om en djupgående
jämförelse hade skapat ett intressant studieupplägg. Att jag inte gör detta beror bland
annat på att debatterna inte är jämförbara på ett lämpligt sätt i och med att diskussionen i
Finland, till skillnad från Sverige, åtminstone ännu inte nått till politisk nivå utan begåtts
till största dels endast i medier. Att jämföra den finländska mediedebatten med den
svenska riksdagsdebatten som ledde till beslutet där skulle innebära en jämförelse av
diskussioner på två totalt skilda arenor och skulle därmed bli aningen snedvridet. Men
erfarenheterna från Sverige ger ett gott underlag för att evaluera argumenten som
aktörerna presenterar i den finländska spelmonopolsdebatten. Dock behöver utvecklingen
i just Sverige inte nödvändigtvis betyda något i en finländsk kontext men allmänna
79

utvecklingstrender som licenssystem leder till i länder som exempelvis Sverige utgör
goda stöd för finländska beslutsfattare när de skall utforma sina argument. Och som det
kunde märkas i mediediskussionen så är det inte alls ovanligt att politiker och experter
hänvisar till Sverige när de motiverar sina ståndpunkter. Därför är det även logiskt att
denna studie granskar närmare vilka effekterna av omregleringen i själva verket varit i en
svensk kontext. Ett annat alternativt studieupplägg hade varit en studie där endast
debatten i exempelvis Sverige hade varit i fokus. Det som hade försvarat denna typ av
studie är faktumet att det politiska beslutet att slopa spelmonopolet redan tagits i Sverige.
I och med detta finns det mycket mera diskussion att tillgå på riksdagsnivå jämfört med
Finland där den politiska diskussionen inte kommit ordentligt igång. Men å andra sidan
upplever jag att fallet Finland just är intressant på grund av att diskussionen har bara
börjat och monopolets framtid framstår som relativt oklar. Dessutom upplever jag att jag
har bättre inblick i det finska samhället överlag när det gäller exempelvis involverade
aktörer och medier i Finland.

7

Slutsatser

Syftet med denna studie var att undersöka finsk mediadiskussion mellan åren 2017 - 2019
för att identifiera centrala argument som försvarar eller kritiserar spelmonopolet och att
vidare analysera argumenten i ett legitimitets-perspektiv. Legitimitetsanalysen gjordes
med hjälp av Suchmans (1995) legitimitetskategoriseringar som uppdelas i pragmatisk,
moralisk och kognitiv legitimitet. I diskussionsdelen speglade jag även kort framförda
argument i Finland till situationen i Sverige efter omregleringen. Vidare spekulerade jag
även kring hur idrottsrörelsen, som är en central förmånstagare skulle påverkas
ekonomiskt av brytandet av monopolet.
Centrala slutsatser som kan dras av argumenteringen är att det framförs både kritik och
försvar gällande spelmonopolet men att största delen av de som kritiserar monopolet inte
kritiserar det som system utan istället implementeringen av det. Med andra ord tar
majoriteten av argumenten inte ställning när det gäller frågan om monopolets existens.
Som jag nämner i kapitel 5.3 så kan detta kan anses tyda på att monopolet besitter ett
relativt starkt understöd även om det framförs kritik emot det.
80

När det gäller legitimeringen av argumenten så visar studien att merparten av aktörerna
strävar till att argumentera med moraliska legitimitetsargument. Fem argument utgör
pragmatiska argument och ett argument kan tolkas sträva till kognitiv legitimitet. Mindre
oväntat fokuserar de moraliska argumenten i huvudsak på de sociala och hälsomässiga
skadorna som spelandet orsakar medan pragmatiska argumenten framförallt lägger
tonvikten på spelintäkterna och konsumenternas intressen. Det enstaka kognitiva
argumentet försöker däremot betona samhälleliga koncensusen som monopolet besitter.
En central iakttagelse som även kan nämnas gällande legitimeringen är de så kallade
”legitimitetsbluffarna”, som strävar till att legitimera argument med starkare
legitimitetsnivåer än vad som är befogat.
Jag speglade även kort framförda argument i Finland till situationen i Sverige efter
omregleringen för att ”pröva” legitimiteten av argumenten. Från erfarenheterna i Sverige
framgår det bland annat att kanaliseringsgraden upplevs fortfarande vara för låg och man
har fortfarande utmaningar i att motverka spel på olagliga hemsidor. Negativa
konsekvenser ut av spelandet har inte förändrats anmärkningsvärt med undantaget män i
åldrarna 19–29 år, där skadligt spelande har ökat. Statens intäkter har ökat avsevärt och
allmännyttiga organisationer har kunnat hålla sina spelintäkter på ungefär samma nivå
som före omregleringen. Det är ytterst spekulativt att ur Finlands synvinkel dra
långtgående slutsatser från erfarenheterna från Sverige. Men exempelvis faktumet att man
i Sverige fortfarande har problem med kanaliseringsgraden kanske tyder eventuellt på att
ett licenssystem inte heller skulle bota det problemet i Finland. Dock har man i Finland
börjat strama åt spelutbudet, vilket kan leda till att kanaliseringsgraden kommer att rasa
ytterligare. Som hinder kan stå eventuella pengaöverföringsblockader men detta återstår
att ses ifall och när de kommer i kraft. Ifall dessa inte fungerar som hoppats är det fullt
möjligt att Finland, precis som Sverige, inför ett licenssystem. Ur en ekonomisk synvinkel
beräknar man åtminstone att monopolets intäkter kommer att minska avsevärt.
Angående spelintäkterna spekulerade jag även kring hur idrottsrörelsen, som är en central
och aningen säregen förmånstagare skulle påverkas ekonomiskt av brytandet av
monopolet. Jag bedömer att det finns tydliga indikationer på att särskilt elitidrotten skulle
gynnas av en omreglering.

81

Referenser
Ahlersten, Krister (2006). Lär lätt! Mikroekonomi – Kompendium. Studentia, Freelearning.
Allen, George Cyril. (1968). Monopoly And Restrictive Practices. Routledge; New
York
Ashforth, B. E. & Gibbs, B. W. (1990). The double-edge of organizational legitimation.
Organization Science. Vol. 1(2), 177-194.
Backman, S. (7 mars 2019). Granskning: Du och jag förlorar redan 300 euro till
Veikkaus varje år – varför är inte det tillräckligt? Svenska YLE. Hämtad 23 februari
2021, från https://svenska.yle.fi/artikel/2019/03/07/granskning-du-och-jag-forlorarredan-300-euro-till-veikkaus-varje-ar-varfor-ar
Beetham, D. (1991). Max Weber and the legitimacy of the modern state. Analyse &
Kritik (13), s. 34-45.
Berglund, M. & Juutilainen, V. (21 oktober 2019). Veikkauksen sinivalkoinen satu:
käsikirjoitus. YLE. Hämtad 22 februari 2021, från
https://yle.fi/aihe/artikkeli/2019/10/21/veikkauksen-sinivalkoinen-satu-kasikirjoitus
Bernitz, U. (2004). Nationella spelmonopol i ljuset av Gambellimålet. ERT 3: s. 451461.
Buhr, N. (1998). Environmental performance, legislation and annual report disclosure:
the case of acid rain and Falconbridge'', Accounting, Auditing & Accountability
Journal, Vol. 11 (2), s.163-90.
Bryman (2018). Samhällsvetenskapliga metoder. Liber.
Casino kurt. (2019). Kasino Curtin tilaama tutkimus osoittaa: suomalaiset eivät luota
kansanedustajiin rahapeliasioissa. Hämtad 22 oktober 2020, från:
https://kasinocurt.com
Centrum för idrottsforskning. (2020). Statens stöd till idrotten uppföljning 2020.
Hämtad 27 maj 2021 från https://www.idrottsforskning.se/wpcontent/uploads/2021/04/statensstoduppfoljning2020final.pdf
Deegan, C. (2002). The legitimising effect of social and environmental disclosures - a
theoretical foundation. Accounting, Auditing & Accountability Journal, 15(3).
Egerer, M., Marionneau, V., & Nikkinen, J. (2018). Gambling policies in European
welfare states – Current challenges and future prospects. London: Palgrave Macmillan.
Eriksson-Zetterquist, U. 2009. Institutionell teori: idéer, moden, förändring. 1. uppl.
Malmö: Liber

82

Esaiasson, P., Gilljam, M., Oscarsson, H. & Wängnerud, L. (2007). Metodpraktikan.
Konsten att studera samhälle, individ och marknad. Stockholm: Norstedts juridik.
Europeiska Domstolen. (2003). Brottmål mot Piergiorgio Gambelli m.fl. (C-243/01).
Hämtad 11 augusti 2021, från https://eurlex.europa.eu/legalcontent/SV/SUM/?uri=CELEX:62001CJ0243
Europeiska Domstolen. (2010). Brottmål mot Markus Stoß (C-243/01). Hämtad 11
augusti 2021, från
https://curia.europa.eu/juris/document/document.jsf?text=&docid=80772&pageIndex=0
&doclang=SV&mode=lst&dir=&occ=first&part=1&cid=3470705
Europeiska Unionen. (1992). Treaty on European Union. Maastricht.
Europeiska Unionen. (1997). Treaty of Amsterdam. Amsterdam.
Europeiska Unionen. (2012). Fördraget om Europeiska unionens funktionssätt. Hämtad
15 juni 2021 från https://eur-lex.europa.eu/resource.html?uri=cellar:2bf140bf-a3f84ab2-b506-fd71826e6da6.0006.02/DOC_2&format=PDF
Guthrie, J. & Parker, L. (1989). Corporate Social Reporting: A Rebuttal of Legitimacy
Theory. Accounting and Busimess Research, Vol. 19 (76), s. 734-352.
Hakahuhta, A. (21 september 2020). Hallitus haluaa suitsia ulkomaisia rahapeliyhtiöitä
kovin ottein – pelitilien rahansiirrot ja voittojen maksu yritetään estää. YLE. Hämtad 10
oktober 2020, från https://yle.fi/uutiset/3-11556344
Hakola, T. (13 augusti 2019). Veikkauksen monopolilla on kaksi tietä, joista toinen on
epätodennäköinen. Helsingin Sanomat. Hämtad 29 februari 2021, från
https://www.hs.fi/urheilu/art-2000006202419.html
Hakola, T. & Moilanen, M. (30 april 2021). Urheilun tukipotista katoaa ensi vuonna
11,5 miljoonaa euroa Veikkauksen tuottojen vähenemisen takia: ”Tuolla pystytään
elämään”. Helsingin Sanomat. Hämtad 12 maj 2021, från https://www.hs.fi/urheilu/art2000007951681.html
Hettne, J. (2005). EG-domstolens nya syn pa handelsmonopol—förvaltningsrättslig
dimension av fri rörlighet. EU och svenska monopol—teori,
verklighet och framtid. Sieps rapport 2005:6.
Holmberg. S., Karlsson, D. & Weibul, L. (2015). Alkoholen som samhällsproblem.
SOM-institutet; Göteborgs universitet.
Kauppinen, L. (9 augusti 2019). Veikkauksen johtoa palkitaan taloudellisesta
tuloksesta, ei vastuullisuudesta. Helsingin Sanomat. Hämtad 12 oktober 2019, från
https://www.hs.fi/politiikka/art-2000006198781.html
Karismo, A. (13 november 2017). Koukuttavatko kasinopelit kohta lottokansan?
Veikkaus sai lisää näkyvyyttä nettipeleilleen. YLE. Hämtad 29 februari 2021, från
https://yle.fi/uutiset/3-9923869
83

Kinnunen, P. (25 lokakuu 2019). Veikkauksen tuottojen mahdollinen siirto valtion
budjettiin epäilyttää: Leikkaa järjestöjen tuloja, vaikeuttaa pelihaittojen vähentämistä.
YLE. Hämtad 4 februari 2021, från https://yle.fi/uutiset/3-11038066
Konttinen, M., Toivonen, T. & Hakahuhta, A. (5 september 2019). Veikkaus vähentää
peliautomaattien määrää 3 000:lla, tunnistautuminen pakolliseksi, markkinointia
karsitaan – pelituotot laskevat merkittävästi. YLE.Hämtad 7 april 2021 från
https://yle.fi/uutiset/3-10954360
Krugman, P. & Obstfeld, M. (2000). International Economics-Trade and Theory. 5th
edition. Pearson Addison Wesley. Boston,
Kuuluvainen, A., Koponen, A., Oikarinen, E., Ranki, A., Ryömä, A., Laihinen, P. &
Lehtonen A. (2012). The Gaming Market in Finland. CCR. Åbo Universitet.
Ledarskribent. (8 augusti 2019). Veikkausta pitäisi katsoa nykyistä useammin
kriittisellä silmällä. Helsingin Sanomat. Hämtad 29 februari 2021, från
(https://www.hs.fi/paakirjoitukset/art-2000006197578.html
Lehtinen, T. (25 lokakuu 2017). Rahapelaaminen on tulonsiirtoa köyhiltä ja
mielenterveysongelmaisilta hyväosaisille, väittää uusi tutkimus – ”Peliautomaatteja on
kaikkialla, ja ne ovat kaikista pahimpia rosvoja”. Helsingin Sanomat. Hämtad 30
februari 2021, från https://www.hs.fi/kotimaa/art-2000005421750.html
Lehtinen, T. (27 heinäkuu 2018). Minne unohtuivat lupaukset pelikoneiden
karsimisesta? Suomalaisten massiivisen peliongelman ratkominen näyttää lässähtävän.
Helsingin Sanomat. Hämtad 30 februari 2021, från https://www.hs.fi/kotimaa/art2000005771783.html
Leung, T. (2019). Legitimacy-seeking strategies in the gambling industry: the case of
responsible gambling. The Hong Kong Polytechnic University; Kowloon
Lincoln & Guba. (1994). Handbook of qualitative research. California: Sage.
Martinson, E. & Wiik, E. (2015). Legitimitet i praktiken. Örebro Universitet.
Nummikoski, V. (5 januari 2017). Suomen rahapelijärjestelmä on kilpailukykyinen.
Kauppalehti. Hämtad 19 februari 2021, från
https://www.kauppalehti.fi/uutiset/suomen-rahapelijarjestelma-onkilpailukykyinen/36b44319-2975-3279-9fab-27287127cfc9
Nurmio, A. (12 januari 2019). Borde Finland gå Sveriges väg och slopa spelmonopolet?
Finländarna ger Veikkaus dess legitimitet, säger forskare. Svenska YLE. Hämtad 17
februari 2021, från https://svenska.yle.fi/artikel/2019/01/12/borde-finland-ga-sverigesvag-och-slopa-spelmonopolet-finlandarna-ger-veikkaus
Posner, Richard A. (1968). Natural Monopoly and Its Regulation. Stanford Law Review
Vol. 21 s. 548-643.

84

Pullinen, J. (6 november 2019). Kommentti: Ministeri Paateron outo lausunto todistaa:
Veikkaus ajaa Suomen politiikkaa moraaliseen vara-rikkoon. Helsingin Sanomat.
Hämtad 29 februari 2021, från https://www.hs.fi/politiikka/art-2000006298175.html
Pusa, A. (21 november 2018). Ainoastaan irlantilaiset häviävät suomalaisia enemmän
rahapeleissä Euroopassa, sanoo ekonomisti – Auttaisiko siihen Veikkauksen monopolin
purkaminen? Helsingin Sanomat. Hämtad 15 februari 2021, från
https://www.hs.fi/urheilu/art-2000005906141.html
Pölkki, M. & Laitinen, J. (14 september 2019). Veikkauksen johtaja pyytää anteeksi
vanhaa puhettaan, jonka taltiointi on kuohuttanut somessa: ”Nyt kun kahden vuoden
jälkeen sitä katsoo, niin kyllä hävettää”. Helsingin Sanomat. Hämtad 7 februari 2021,
från https://www.hs.fi/kotimaa/art-2000006238675.html
Pöyry, L. & Maliranta, M. (2021). Rahapelipoliittisen ohjausjärjestelmän nykytila ja
muutos – tavoitteiden asettamisesta toteutukseen ja seurantaan. Kilpailu- ja
kuluttajaviraston selvityksiä 3/2021. Hämtad 29 juni 2021 från
https://www.kkv.fi/globalassets/kkv-suomi/julkaisut/selvitykset/2021/kkv-selvityksia-32021-rahapelipoliittisen-ohjausjarjestelman-nykytila-ja-muutos.pdf
Rothstein, B. (1987). Välfärdsstat, implementering och legitimitet. Statsvetenskaplig
tidskrift.
Rothstein, B. (1994). Vad bör staten göra? Om välfärdsstatens moraliska och politiska
logik. SNS Förlag.
Ruef, M & Scott, R. (1998). A Multidimensional Model of Organizational Legitimacy:
Hospital Survival in Changing Institutional Environments. Administrative Science
Quarterly, Vol. 43 (4) s.877-904.
Saarinen, M., Isotalus, P. & Jurvelin, K. (2 januari 2017). Rahapelimonopoli ei istu
digiaikaan. Kauppalehti. Hämtad 2 mars 2021, från
https://www.kauppalehti.fi/uutiset/rahapelimonopoli-ei-istu-digiaikaan/65ac523e-baf23c5e-90f9-86fff448d551
Scherer, A. & Palazzo, G. (2011). The new political role of business in globalized
world: A review of a new perspective on CSR and its implications for the firm,
governance, and democracy. Journal of Management Studies, Vol. 48(4), s. 899-931.
Selin, J., Hellman, M. & Lerkkanen, T. (2019). National Market Protectionist
Gambling Policies in the European Union: The Finnish Gambling Monopoly Merger
as a Case in Point. Journal of Gambling Issues Vol. 41.
Sharkey, W. (1983). The Theory of Natural Monopoly. Cambridge University Press.
Spellicensutredningen. (2017). En omreglerad spelmarknad. Hämtad 10 januari 2020,
från
https://www.su.se/polopoly_fs/1.332878.1535021906!/menu/standard/file/Presentation
%20om%20spellicensutredningen%20170503.pdf

85

Statskontoret. (2019). Utvärdering av omregleringen
av spelmarknaden, Delrapport 2 Spelmarknaden före omregleringen. Hämtad 12 juni
2021 från https://www.statskontoret.se/globalassets/publikationer/2019/201906.pdf
Statskontoret. (2021). Utvärdering av omregleringen
av spelmarknaden, Delrapport 4 Andra året med den nya spelregleringen. Hämtad 20
juni 2021 från https://www.statskontoret.se/globalassets/publikationer/2021/2021-5webb.pdf
Stiglitz, J. (2000). Economics of the public sector. W. W. Norton
Suchman, M. (1995). Managing Legitimacy: Strategic and Institutional Approaches.
The Academy of Management Review, Vol. 20, s. 571-610.
Stigler, G. (1983). The Economists and the Problem of Monopoly. Occasional Papers
from The University of Chicago Law School.
Sveriges Riksdag. (2018). En omreglerad spelmarknad. Hämtad 20 maj 2021 från
https://www.riksdagen.se/sv/dokument-lagar/arende/betankande/en-omregleradspelmarknad_H501KrU8
Svensk Elitfotboll. (22 mars 2014). Svenska Spel stärker samarbetet med svensk fotboll.
Hämtad 28 maj 2021 från https://www.svenskelitfotboll.se/svenska-spel-starkersamarbetet-med-svensk-fotboll/
Teittinen, P. (13 januati 2018). Liberan uusi toiminnan-johtaja Mikko Kiesiläinen
haluaa purkaa apteekkien, Veikkauksen ja Alkon monopolit – ”Suomi on jäänyt
Ruotsista tosi pahasti jälkeen”. Helsingin Sanomat. Hämtad 21 februari 2021, från
https://www.hs.fi/talous/art-2000005523126.html
Thomas, T. (2005). Are business students buying it? A theoretical framework for
measuring attitudes toward the legitimacy of environmental sustainability. Business
Strategy and the Envi- ronment. Vol. 14(3), s.186-197.
Tikka, A. (19 januari 2017). Pelihaittojen torjunta onnistuu myös lisenssijärjestelmällä.
Kauppalehti. Hämtad 3 mars februari 2021, från
https://www.kauppalehti.fi/uutiset/pelihaittojen-torjunta-onnistuumyoslisenssijarjestelmalla/28dace84-a226-3e07-a449-b6f93e03295e
Toivonen, J. (2 januari 2017). Veikkauksen monopoliasemaa perustellaan tekopyhästi,
kritisoi rahapelitutkija. YLE. Hämtad 29 februari 2021, från https://yle.fi/uutiset/39384172
Toivonen, J. (3 september 2018). Kilpailuvirasto vaatii Veikkauksen monopolia ja
pelihaittoja perusteelliseen syyniin – Veikkaus puolustautuu: "Olemme haittojen osalta
Euroopan keskitasolla". YLE. Hämtad 4 februari 2021, från https://yle.fi/uutiset/310384887

86

Toivonen, J, (2 november 2019). Analyysi: Kaikki haistavat nyt Veikkauksen veren,
mutta mitä monopolin murtamisesta seuraisi? Ulkomaiset peliyhtiöt takovat kiihkeinä
ovea. YLE. Hämtad 29 februari 2021, från https://yle.fi/uutiset/3-11047085
Toivonen, T. & Tikkala, H. (7 augusti 2019). Oppositio Veikkauksen monopolista:
Kokoomuksen Vartiainen soimaa "epäterveitä piirteitä", perussuomalaiset puolustaa
erityisasemaa. YLE. Hämtad 4 februari 2021, från https://yle.fi/uutiset/3-10912267
Tuohinen, P. (24 oktober 2019). Kilpailu- ja kuluttajaviraston selvitys: Veikkauksen
valvonta ei toimi. Helsingin Sanomat. Hämtad 24 februari 2021, från
https://www.hs.fi/kotimaa/art-2000006283482.html
Veikkaus Oy. (2020). Vuosi- ja vastuullisuusraportti 2020. Hämtad 25 juni 2021 från
https://cms.veikkaus.fi/site/binaries/content/assets/dokumentit/vuosikertomus/2020/vuo
si_-ja-vastuullisuusraportti_2020.pdf
Veikkaus Oy. [u.å]. Avustuskohteet. Hämtad
15 augusti 2021, från https://www.veikkaus.fi/fi/yritys#!/avustukset/avustuskohteet
Visuri, R. (12 november 2020). Pitäisikö suomalaisen urheilun luopua Veikkauksen
tuotoista ja siirtää rahat jaettavaksi valtion budjetista? Olympiakomitean
puheenjohtajaehdokkaat eri linjoilla. YLE. Hämtad 15 maj 2021, från
https://yle.fi/urheilu/3-11643397
Weber, M. (1922). Die drei reinen Typen der legitimen Herrschaft. Preussische
Jahrbücher 187, 1-2.
Yle Arenan. (21 oktober 2019). MOT. Veikkauksen sinivalkoinen satu [tv-program].
Hämtad 21 februari 2020, från https://areena.yle.fi/1-4530623.
Örnberg, J. (2006). Nordic gambling markets and the possibilities for state-level
control. Centre for Addiction and Mental Health.
Östling, B. & Boguslawski, T. (25 oktober 2019). Samlingspartister pressar regeringen
om spelberoendet – Anna-Maja Henriksson: Veikkaus ger guldkant i vardagen. Svenska
YLE. Hämtad 7 februari 2021, från
https://svenska.yle.fi/artikel/2019/10/25/samlingspartister-pressar-regeringen-omspelberoendet-anna-maja-henriksson

87

