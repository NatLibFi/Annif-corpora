Att undervisa elever med diagnostiserad adhd i det
gemensamma klassrummet
Hanna Påvals

Magisteravhandling i pedagogik
Fakulteten för pedagogik och välfärdsstudier
Åbo Akademi
Vasa, 2021
1

Författare

Årtal

Hanna Påvals

2021

Arbetets titel

”Att undervisa elever med diagnostiserad adhd i det gemensamma klassrummet”
Publicerad avhandling för magisterexamen i pedagogik

Vasa: Åbo Akademi. Fakulteten för pedagogik och välfärdsstudier

sidantal (tot.)

50 (58)

Abstrakt

Enligt grunderna för läroplanen för den grundläggande utbildningen ska
undervisningen ordnas med hänsyn till alla elevers behov med de möjligheter som
finns. Målet är att hitta lösningar som främjar alla elevers lärande och välbefinnande
på bästa möjliga sätt. Elevernas behov ska alltid tas i beaktande och individuella
lösningar ska anpassas efter olika elever för att underlätta deras lärande. Att
undervisa elever med diagnostiserad adhd i undervisningen är inte alltid lätt och
kommer med utmaningar för klasslärare. Några utmaningar är till exempel elevernas
koncentrationssvårigheter, den sociala miljön i klassrummet, den fysiska miljön i
klassrummet eller klasslärares arbetssätt. Det krävs oftast organisering av
undervisningen för att eleverna med adhd ska lyckas i undervisningen och öka
elevernas självkänsla och självförtroende. Studien ämnar besvara följande
forskningsfrågor:
1. Hur förhåller sig klasslärare till elever med diagnostiserad adhd i
klassrummet?
2. Hur organiserar klasslärare undervisningen för att stödja elever med
diagnostiserad adhd?
Forskningsansatsen är kvalitativ med inriktning på fenomenologin. Med
semistrukturerade intervjuer har fyra klasslärare använts som informanter i
undersökningen. Samtliga informanter har undervisat elever med diagnostiserad
adhd i det gemensamma klassrummet i årskurs 1–6.
Det huvudsakliga resultatet är att det är en utmaning för klasslärare att undervisa
elever med diagnostiserad adhd i klassrummet. Några utmaningar med att ha elever
med diagnostiserad adhd i klassrummet är att hitta arbetssätt som främjar den, att
bygga upp den fysiska miljön kring eleven, att ha lämpliga förväntningar på eleven
och att motivera eleven. Det lyftes även fram att det är en utmaning att få

2

undervisningen att fungera för alla elever när man även har elever med adhd i
klassrummet.

Det

kan

påverka

hela

det

gemensamma

klassrummet

i

undervisningen.
Det förekommer både positiva och negativa upplevelser med att undervisa elever
med adhd i klassrummet. Positiva upplevelser är att se diagnosen som en resurs
medan de negativa upplevelserna framstod att elever med adhd kan vara ett
störningsmoment i klassen. Resultatet ger även tips och idéer till klasslärare som har
elever med diagnostiserad adhd i det gemensamma klassrummet.
Mina informanter lyfte även fram vikten av att felet inte behöver ligga hos eleven
med diagnostiserad adhd. Det kan finnas många andra anledningar vilket gör att
undervisningen inte fungerar eller klassrumsmiljön inte är den bästa. Adhd utspelar
sig inte heller lika hos alla elever med diagnosen och den visar sig olika hos olika
elever. Utmaningar i undervisningen existerar trots att klasslärare inte har elever
med diagnostiserad adhd i klassrummet.
Sökord

adhd, diagnos, elev/elever, klasslärare, klassrum, sociala miljön

3

Innehållsförteckning
Abstrakt
1 Inledning

1

1.1 Bakgrund

1

1.2 Avhandlingens syfte

3

1.3 Disposition

4

2 Adhd som diagnos hos elever

6

2.1 Grunderna för adhd

6

2.2 Kriterier för adhd

7

2.3 Att leva med adhd

9

3 Adhd i undervisningen

11

3.1 Hur diagnosen syns i undervisningen

11

3.2 Elevens känslor och uppfattningar

14

3.3 Hela klassen tillsammans/miljön i klassrummet

16

4 Klasslärares uppfattningar av elever med adhd i undervisningen

17

4.1 Elever med adhd ur klasslärares synvinkel

17

4.2 Klasslärares arbetssätt med elever med adhd

18

4.3 Organisering av undervisningen för elever med adhd

20

5 Undersökningens genomförande

23

5.1 Syfte och forskningsfrågor

23

5.2 Vald metod och forskningsansats

23

5.3 Val av informanter

25

5.3 Undersökningens genomförande

26

5.4 Analys av data

27

5.5 Trovärdighet och tillförlitlighet

28

5.6 Forskningsetik

30

6 Resultatredovisning

31

6.1 Informanternas syn på adhd som diagnos

31

6.2 Informanternas upplevelser av elever med adhd i undervisningen

32

6.3 Informanternas sätt att organisera undervisningen

37

6.4 Informanternas upplevelser av miljön i det gemensamma klassrummet

40

7 Diskussion
7.1 Resultatdiskussion
7.1.1 Informanternas syn på adhd som diagnos
7.1.2 Informanternas upplevelser av elever med adhd i undervisningen
7.1.3 Informanternas sätt att organisera undervisningen

45
45
45
46
47

4

7.1.4 Informanternas upplevelser av miljön i det gemensamma klassrummet

48

7.2 Metoddiskussion

49

7.3 Förslag till fortsatt forskning

50

Litteraturförteckning

51

Tabellförteckning
Tabell 1

25

5

6

1 Inledning
I det inledande kapitlet presenterar jag bakgrunden till valet av avhandlingens tema.
Jag redogör för avhandlingens syfte samt valet av forskningsområde. Som avslutning
på kapitlet presenterar jag avhandlingens disposition.

1.1 Bakgrund
I den grundläggande utbildningen ska undervisningen ordnas med hänsyn till alla
elevers behov och de möjligheter som finns. Målet är att hitta lösningar som främjar
elevernas lärande och välbefinnande på bästa möjliga sätt. (Utbildningsstyrelsen,
2014, s. 38.)
Mitt intresse för elever med svårigheter i undervisningen började under mitt andra år i
gymnasiet när jag var på en praktik i en klass i en lågstadieskola. Klassen bestod av en
speciallärare, två assistenter och tre elever som följde ordinarie läroplan men av olika
orsaker inte klarade av undervisning i stor klass. Denna praktik väckte mitt intresse för
elever som kognitivt klarar av undervisningen men har svårigheter att utföra de olika
moment som krävs i klassrummet.
I ett klassrum möter man som klasslärare olika personligheter, hembakgrunder, olika
grader av motivation och koncentration hos eleverna. Klassläraren har ett planerat
material som ska behandlas under en lektion på fyrtiofem minuter samtidigt som det
planerade materialet och bestämda arbetsmetoder ska passa och gynna alla elever. Det
är i dessa situationer som lärare ganska snabbt upptäcker vilka elever som har svårt
med koncentrationen vilket påverkar både dem och deras klasskamrater.
Klassrumsmiljön påverkar elevernas studiemotivation, studiero och studieprestationer
i undervisningen. Klasslärare har ett ansvar för att utforma skolvardagen samt utforma
metoder och arbetssätt i undervisningen som gynnar alla elever, men hur lyckas man
med det? (Nummela, 2019.)
Att ha koncentration innebär att använda alla sina sinnen för att ta upp så mycket
information det går från omgivningen. En människa gör ett selektivt urval och tar in
de intryck som gör tillvaron begriplig. Hos människor med koncentrationssvårigheter
beror koncentrationen på motivation, typ av uppgift, yttre förhållanden och hur nöjda
1

de är med situationen, vilket är svårt att förutse. Det finns tre specifika svåra situationer
som en elev med koncentrationssvårigheter har svårigheter med och de är: att vänta,
förändringar och valsituationer. När elever med koncentrationssvårigheter behöver
vänta tappar de ofta koncentrationen och börjar med någonting annat. Eleverna har
även svårigheter med förändringar i undervisningen och behöver stabilitet och rutiner.
Valsituationer betyder elever med koncentrationssvårigheter har svårigheter att
behöva välja i olika situationer. (Kadesjö, 2001.)
Elever med koncentrationssvårigheter har svårare att tillgodogöra sig undervisningen
i klassrummet av olika orsaker till exempel i form av för många intryck i omgivningen.
De förväntningar som finns på dessa elever handlar oftast inte om deras kognitiva eller
intellektuella förmåga utan det handlar mera om förväntningarna om att de ska klara
av de olika moment som förekommer i klassrummet och att arbeta som, och i samma
takt, som de andra eleverna utan koncentrationssvårigheter. Skolan har en viktig roll i
att

hitta

undervisningsformer

för

att

underlätta

för

elever

med

koncentrationssvårigheter och för att inkludera dem med resten av klassen (Kadesjö,
2001). Enligt mina egna observationer under praktikperioder har jag märkt att i en
klass där det förekommer koncentrationssvårigheter är det vanligt att hela klassen
påverkas av detta och inte endast den enskilda eleven. Därför inriktar jag mig i denna
avhandling inte endast på den enskilda eleven i svårigheter utan även på hur hela
klassrummets sociala miljö påverkas av elever med koncentrationssvårigheter. I början
av detta kapitel nämns det att undervisningen ska gynna alla elever och därav lyfter
jag även fram hur alla elever i klassrummet påverkas av att ha elever med
diagnostiserad adhd i klassrummet.
Alla elever behöver tålamod, stimulans och tydlighet men det är extra viktigt för elever
med koncentrationssvårigheter. Enligt Kadesjö (2001, s.25) kommer barnets
utveckling och framtid inte att följa de upptrampade stigarna utan ”ta många irrvägar”.
De tydligaste tecknen på koncentrationssvårigheter i undervisningen är impulsivitet,
uppmärksamhetsstörningar, svårigheter att hitta en lämplig aktivitetsnivå och
svårigheter att uppfatta och följa instruktioner och regler (Kadesjö, 2001). I många fall
är det elever med koncentrationssvårigheter som upplevs vara utmanande, missnöjda,
exkluderade och problemelever. Det leder tyvärr till att dessa elever bär runt på en

2

börda som elever utan koncentrationssvårigheter eller inlärningssvårigheter inte har
(Clough, Clough & Garner, 2004).
Klasslärare har en viktig roll i dagens samhälle och som klasslärare behöver man se
elevers svårigheter som pedagogiska utmaningar och möjligheter. Ett givande citat
som jag tycker beskriver min avhandling är: ”att se möjligheter för elever i svårigheter
i det pedagogiska arbetet är en pedagogisk utmaning” (Olsson & Olsson, 2013, s. 9).
Under min studietid har jag haft ett växande intresse för elever med olika svårigheter
och omgivningen kring dem. Jag tycker det är väldigt intressant hur elever med
koncentrationssvårigheter fungerar och de intryck som påverkar dem i närmiljön. Jag
ville även forska kring detta område för att få olika perspektiv och synvinklar på temat
samt få tips och inspiration till min egen karriär som klasslärare. Detta tema är även
aktuellt i samhället idag och kan ge tips och idéer samt inspiration till klasslärare som
har elever med adhd i klassrummet och vidarebefordra kunskap samt tanken att lärare
inte är ensamma med att känna utmaningar med att undervisa elever med
diagnostiserad adhd i det gemensamma klassrummet.
För att avgränsa min avhandling valde jag att forska och skriva kring elever med
diagnostiserad adhd i klassrummet. Koncentrationssvårigheter är ett väldigt brett
begrepp och kan förekomma hos alla beroende på olika situationer; det behöver inte
finnas någon bakomliggande diagnos för att ha koncentrationssvårigheter. Några
begrepp som förekommer i min avhandling är adhd som diagnos, klasslärare som
undervisar i sin egen klass och klassrum som är den fysiska platsen klassläraren
undervisar på samt den sociala miljön som finns i klassrummet. Den sociala miljön
innebär hur hela klassen i det gemensamma klassrummet fungerar tillsammans. Jag
har även valt att använda mig av begreppet elev/elever (åk 1–6) då jag beskriver adhd
för att fokusera på en viss grupp för att göra avhandlingen mer begriplig.

1.2 Avhandlingens syfte
Avhandlingens övergripande syfte är att ta reda på klasslärares syn på att ha elever
med diagnostiserad adhd i klassrummet. Jag vill få en inblick i hur klasslärare förhåller
sig till elever med adhd i klassrummet och hur de arbetar för att främja inlärningen för
dessa elever. Jag ville även ta reda på hur klasslärare går till väga för att få den sociala
miljön att fungera för alla elever i klassrummet när man har elever med adhd i klassen.
3

För att ta reda på detta har jag använt mig av en kvalitativ studie. Jag har intervjuat
fyra olika klasslärare som har eller har haft elever med diagnostiserad adhd i
klassrummet i årskurserna 1–6.
I denna avhandling ämnas jag besvara följande forskningsfrågor:
1. Hur förhåller sig klasslärare till elever med diagnostiserad adhd i klassrummet?
2. Hur organiserar klasslärare undervisningen för att stödja elever med
diagnostiserad adhd?

1.3 Disposition
Avhandlingen är indelad i sju kapitel med olika rubriker och tillhörande underrubriker.
I inledningen, avhandlingens första kapitel, presenteras val av ämne, bakgrund,
avgränsningar, avhandlingens syfte och dispositionen.
Det andra kapitlet, adhd som diagnos hos elever, behandlar grunderna för adhd, vilka
kriterier som krävs för att bli diagnostiserad och hur det är att leva med diagnosen för
elever.
I tredje kapitlet, adhd i undervisningen, presenteras hur diagnosen syns i
undervisningen och de diagnostiserade elevernas upplevelser att vara i klassrummet.
Jag presenterar även hur klassrumsmiljön påverkas.
I det fjärde kapitlet, klasslärares uppfattningar av adhd, presenteras hur klasslärare
ser elever med diagnostiserad adhd i klassrummet, hur de bemöter elever med adhd
och differentierar undervisningen för dem.
I det femte kapitlet, metod och genomförande, presenterar jag den valda metoden jag
använt, vilken forskningsansats jag utgår ifrån och hur jag har genomfört
undersökningen. Jag presenterar även avhandlingens trovärdighet, tillförlitlighet och
etik.
I det sjätte kapitlet, resultat, presenterar jag resultatet av den undersökning jag har
genomfört och de intervjuer jag har gjort.

4

I det sjunde kapitlet, diskussion, sammanfattar jag både den teoretiska referensramen
och resultatet och jämför dem med varandra. I detta kapitel lyfter jag även fram förslag
till fortsatt forskning.

5

2 Adhd som diagnos hos elever
I detta kapitel presenterar jag grunderna för adhd, vilka kriterier som krävs för att
bli diagnostiserad och hur det är för barn att leva med diagnosen.

2.1 Grunderna för adhd
Bjärvall (2018, s. 31) konstaterar att vilda barn i litteraturen så som Emil i
Lönneberga, Tom Sawyer och Huckleberry Finn är vanliga referenser då experter
försöker förklara vad adhd är. Enligt Bjärvall ställer barn med adhd ”dagligen till ett
litet helvete för sin familj, sina lärare och sina grannar, oavsett om de presenteras i
bokform eller på teve och oavsett om de är skapade på 1800-, 1900- eller 2000-talet.
Men de har också ett gott hjärta”. Majoriteten av elever med adhd har svårigheter
med uppmärksamhet, impulsivitet och är hyperaktiva (Abrahamsson, 2010).
Adhd är en diagnos som ökar kontinuerligt bland elever. I Sverige har diagnosen
bland elever ökat väldigt mycket mellan 2006 och 2018. 2018 hade 7,5 % av
pojkarna och 3,5 % av flickorna i åldern 10–17 år diagnostiserad adhd i Sverige. Det
finns flera anledningar varför allt fler elever blir diagnostiserade med adhd men den
största anledningen är ökad medvetenhet bland läkare, föräldrar och lärare samt att
rutiner för diagnos och behandling har ändrats genom åren. (Bjärvall, 2018.)

Adhd är en förkortning för attention deficit hyperactivity disorder vilket betyder
hyperaktivitetssyndrom med uppmärksamhetsstörning. Det är en neuropsykiatrisk
funktionsnedsättning som leder till svårigheter med koncentrationen och kontroll av
sitt beteende och aktivitetsnivå. Modern forskning visar att hjärnans reaktioner är
annorlunda hos de med adhd än hos dem utan diagnosen. Hos människor med adhd
triggas olika delar av hjärnan av olika aktiviteter eller sinnesuttryck. De symtom som
människor med adhd har finns i hjärnans tillgång till signalsubstanser. (Bjärvall,
2018.)
När en människa upplever något lustfyllt utsöndras dopamin som flödar mellan
hjärncellerna via kopplingarna mellan cellerna, synapserna. Hos de med adhd störs
detta flöde och signalsubstanser rinner tillbaka in i den ursprungliga hjärncellen i
stället för att flöda vidare till nästa. Detta påverkar genom att människor med adhd inte
6

får den stimulans de behöver och det krävs flera och starkare kickar för att uppleva
den tillfredsställelse som en utan diagnos upplever. Hos människor med adhd är bland
annat hippocampus där minnet är lokaliserat och amygdalan där förnimmelse av rädsla
är lokaliserad i hjärnan lite mindre än hos dem utan diagnosen. De skillnader som finns
i hjärnan mellan barn med adhd och utan växer bort när barnet mognar och många
anser att adhd-symtomen kan vara ett uttryck för omognad. (Bjärvall, 2018.)
De egenskaper och beteenden som uppträder inom diagnosen finns hos de flesta
människor och varierar mellan svåra och lindriga. För att få en adhd-diagnos krävs det
att symtomen funnits under hela barndomen, pågått under en längre tid och har
negativa effekter i olika sammanhang (Bjärvall, 2018). Det finns biologiska och
sociala orsaker som leder till adhd hos barn och det går att behandla med både
mediciner och kognitiva metoder (Abrahamsson, 2010).

2.2 Kriterier för adhd
Enligt Bjärvall (2018) finns det två olika mallar läkare utgår ifrån för att
diagnostisera adhd. DSM är en av dem och betyder Diagnostic and Statistical
Manual of Mental Disorders. Enligt DSM krävs det fem kriterier som uppfylls före
eleven fyllt tolv år för att bli diagnostiserad med adhd. För att få en diagnos krävs det
även att eleven har problem i två olika situationer i antingen hemmet, i skolan eller
på jobbet. DSM delar in kriterierna i två områden; uppmärksamhetsproblem samt
hyperaktivitet och impulsivitet. Några kriterier inom området
uppmärksamhetsproblem är:
-

Lättdistraherad av yttre omständigheter

-

Svårigheter med organisering och tidsplanering

-

Verkar sällan lyssna på tilltal

-

Svårigheter att fokusera på någonting

-

Svårigheter att följa instruktioner och ofta misslyckas att genomföra dem

-

Undviker uppgifter som kräver mental uthållighet

Några kriterier inom området hyperaktivitet och impulsivitet:
-

Svårigheter att sitta stilla

-

Lämnar ofta sin plats i situationer man förväntas sitta kvar

7

-

Svårigheter med att vänta

-

Svårigheter att följa med i samtal och vänta på sin tur

-

Ofta agerar på högvarv vilket leder till att andra har svårigheter att hänga med

-

Ofta springer runt, klänger eller klättrar och känner rastlöshet (Bjärvall, 2018.)

Den andra mallen, ICD, betyder International Classification of Diseases and Related
Health Problems. För att diagnostiseras med adhd behöver eleven ha kriterier i tre
olika områden; bristande uppmärksamhet, hyperaktivitet och impulsivitet. Inom ICD
ska kriterierna uppfyllts i början eller mitten av barndomen och balansen mellan
områdena kan även variera mellan individer vilket betyder att gränserna är flytande.
(Bjärvall, 2018.)
Gillberg (2006) använder sig av ICD-10 mallen för att ställa diagnosen adhd. Kraven
är att diagnosen behöver synas i mera än en situation (i skolan eller hemmet), det ska
finnas en synlighet på att barnet inte utvecklas som hen ska (mest mentalt) och
kriterierna ska finnas före barnet är sju år. Det finns tre definitioner på adhd:
-

Ouppmärksamhet; missar detaljer och gör slarviga misstag, har svårt att hålla
fokus, följer inte instruktioner och har svårt att organisera och slutföra
uppgifter. De med adhd tappar lätt bort saker eller glömmer dem och har dålig
lyssnarförmåga och blir lätt distraherade.

-

Hyperaktivitet och impulsivitet; Elever med denna typ av adhd har svårigheter
att sitta stilla och rör sig väldigt mycket. De har även svårigheter med att vara
tysta och pratar väldigt mycket och avbryter ofta andra i kommunikationer då
de har svårigheter att vänta på sin tur.

-

Kombinerad: Den kombinerade definitionen av adhd betyder att personerna
har svårigheter med ouppmärksamhet samt hyperaktivitet och impulsivitet.

Enligt Gillberg (2006) är några av kriterierna för att få diagnosen:
-

Rörighet och oorganiserade elever.

-

Problem med arbetsminnet.

-

Förseningar av språkutveckling och den motoriska koordinationen.

-

Hyperaktivitet

-

Beteendeproblem

8

2.3 Att leva med adhd
För att få en lämplig medicinsk behandling krävs en diagnos för adhd men det är även
viktigt att få diagnosen som argument i sammanhang som inte har någon direkt
koppling till diagnosen, till exempel för extra resurser i skolan. En adhd-diagnos kan
inte exakt beskriva vilken problematik eleven upplever utan endast ge riktningar för
en fördjupad undersökning om eleven med adhd och dess omgivande miljö. Mellan
två olika elever som har adhd kan det ändå förekomma stora individuella skillnader.
En adhd-diagnos sammanfattar inte alla inom ramen utan är en sammanfattande
beskrivning på generell nivå. (Jakobsson & Nilsson, 2019.)
”Samhället är bättre på att döma än att bedöma” (Abrahamsson, 2010, s. 20). Hos
elever med adhd finns det orimliga förväntningar att de ska klara av vissa saker vilket
ofta leder till besvikelse hos både eleverna och de övriga. Det finns även en syn på
elever med adhd att de lider av lathet, illvilja och översitteri för hur de väljer att
uttrycka sig eller gör olika uppgifter (Abrahamsson, 2010).
Enligt forskning där forskarna nått ut till elever med adhd har de rapporterat att
diagnosen får eleverna att känna sig annorlunda vilket påverkar negativt på
självkänslan, självuppfattningen och självförtroendet. Det finns både fördelar och
nackdelar med att diagnostiseras med adhd. När en elev har en diagnos leder det till
att förståelsen ökar hos de andra eleverna för hur eleven med adhd agerar och inte
endast blir felbedömd. En del av eleverna kände sig missförstådda, frustrerade och
trötta över svårigheterna de upplever i både skolan och hemmet medan andra elever
upplevde sig själva som arga, trotsiga och otillräckliga. (Ryan & McDougall, 2009.)
Det är inte endast den diagnostiserade eleven som påverkas av diagnosen utan även
personerna i närmiljön till eleven upplever de positiva och negativa effekterna som
adhd för med sig. Enligt de diagnostiserade elevernas upplevelser kände de sig som en
börda för sina familj och vänner vilket ledde till känslor av ledsamhet och ilska. (Ryan
& McDougall, 2009.)
Deltagarna i studien förknippade i allmänhet sin adhd-diagnos med motgångar. De
upplevde både problem i det dagliga livet och svårigheter i skolan i form av bland

9

annat distraktioner och förvirring på grund av att ingen i deras närmiljö lyssnade.
Kriterierna för diagnosen leder ofta till flera svårigheter i olika situationer i barnets liv.
Många upplevde impulsivitet och aggression vilket ledde till svårigheter att
upprätthålla kamratrelationer. (Ryan & Mcdougall, 2009.)

10

3 Adhd i undervisningen
I detta kapitel presenterar jag hur diagnosen adhd syns i undervisningen och
diagnostiserade elevers upplevelser av att vara i klassrummet. Jag presenterar även
hur hela miljön i klassrummet påverkas av att elever med diagnostiserad adhd är i
klassen.

3.1 Hur diagnosen syns i undervisningen
”En skola öppen för alla utvecklas när skolan använder sina resurser för att skapa en
miljö där alla barn lär sig tillsammans som accepterande och respekterande
medlemmar av skolsamfundet” (Saloviita, 2003, s.13). I allmänundervisningen är den
viktigaste grunden elevers likvärdighet. Alla elever hör till allmänundervisningen
oberoende av svårigheter de har och alla elevers behov ska tas i beaktande i
undervisningen. Det börjar finnas alltmer allmänna skolor där alla elever i mån av
möjlighet inkluderas i vanliga klasser. Lärare och skolor behöver se elevernas
olikheter som resurser i stället för hinder. En allmän skola och en skola öppen för alla
betyder att alla är välkomna, oavsett svårigheter eller olikheter och att alla parter har
respekt för varandra. Undervisningen ska anpassas efter elevens behov och de stöd
som behövs ska integreras i undervisningen. Elever kan lära sig tillsammans och lära
varandra vilket även utvecklar de sociala färdigheterna (Saloviita, 2003). Likvärdighet
kan även jämföras med begreppet inkludering. Inkludering betyder att elever i mån av
möjlighet ska inkluderas i undervisningen och få vara delaktiga i gemenskapen. I
praktiken betyder likvärdig undervisning att elever med olika förutsättningar får lära
sig tillsammans och att de ska behandlas utifrån sina egna behov för att få möjligheten
att nå skolans och sina egna mål (Overland, 2018).
De elever som har adhd och svårigheter i undervisningen är oftast de elever som snabbt
blir utskickade från klassrummet på grund av sitt beteende vilket leder till att de missar
kunskap. En klasslärare som hade jobbat många år som lärare beskrev en elev med
adhd som att han behövde: ”koncentrera sig mer, sitta stilla och lyssna” (Bjärvall, 2018
s. 118). En nyutexaminerad klasslärare hade uttryckt sig om samma elev på följande
sätt: ”Det ser ut som hen får ont i kroppen när han ska sitta still, som om hen verkligen
inte kan hjälpa att hen inte kan” (Bjärvall, 2018, s. 118). Forskare har sett ett samband
mellan diagnosen och skolan eftersom skolan ställer krav och det krävs att eleven tar

11

mera ansvar. Elever med adhd kan vara väldigt känsliga för olika intryck, har mycket
spring i benen och kan vara impulsiva vilket inte alltid fungerar bra i skolan och i
klassrummet (Bjärvall, 2018). Elever med adhd ses ofta som mentalt frånvarande eller
dagdrömmare vilket kan leda till svårigheter i undervisningen eller med
klasskamraterna och nivån i klassen kan upplevas som för svår för dem. Att vara
impulsiv kan även leda till problem då det finns svårigheter att vänta på sin tur, att inte
prata i mun på andra och att planera framåt. Det kan även förekomma
missuppfattningar från omgivningen då något som fungerat ena gången kanske inte
fungerar nästa gång (Abrahamsson, 2010).
Det finns tre olika områden vilka elever med adhd har störst svårigheter inom. Det
första området är att hålla tillbaka sina impulser vilket innebär att eleverna har
svårigheter att kontrollera sin egen aktivitet och har ibland för liten aktivitet och ibland
för mycket. Det andra området är igångsättningssvårigheter, vilket innebär att de har
svårigheter med att komma i gång med olika aktiviteter i undervisningen, vilket i sin
tur leder till uppfattningar om dem som att de är drömmare eller lata. Det tredje och
sista området är svårigheter med arbetsminnet, vilket innebär att ta in information från
det man gör och läser och plocka ut det viktiga och dra slutsatser. Dessa svårigheter
uppstår oftast i ostrukturerade situationer och när något händer som inte var på grund
av miljön kring eleven. (Jakobsson & Nilsson, 2019.)
Elever med diagnostiserad adhd har svårigheter med att strukturera, planera och
genomföra sina uppgifter under lektioner. Samtidigt som de kämpar med detta ska de
även hålla tillbaka sina impulser och hantera olika situationer som uppstår i
klassrummet (Hejlskov-Elvén, 2014) som till exempel att sitta stilla och koncentrera
sig trots distraktioner runt omkring. Det är vanligt att deras överaktivitet leder till att
de pratar mycket, ofta är i rörelse och tar mycket plats i klassen. Elever med adhd
upplever även perceptionsstörningar, vilket betyder att de har svårigheter med att ta in
olika intryck i deras omgivning (Abrahamsson, 2010).
När en klasslärare hör begreppet adhd uppkommer risken att det finns förutfattade
meningar utifrån diagnosen och att elevens röst försvinner. Diagnosen ger en
förklaring till grunden för adhd och de olika kriterierna och hur de syns i
undervisningen, men den ger ingen förståelse för varför eleven agerar på ett visst sätt
12

utifrån hens egna upplevelser och tankar. För att underlätta för elever med adhd i
klassrummet behöver klassläraren ta reda på orsakerna bakom svårigheterna och hitta
lösningar till dem (Overland, 2018). Elevers förutsättningar skiljer sig åt och
svårigheter i undervisningen visar vilka elever som har förutsättningar för att klara av
skolans krav och vilka elever som inte har det. Orsakerna till svårigheterna kan vara
olika beroende på eleven och situationen det handlar om till exempel att eleven har
svårt att vara flexibel eller eleven har svårt att känna trygghet (Hejlskov-Elvén, 2014).
Enligt Bjärvall (2018) händer det att elevernas svårigheter i klassrummet ses som deras
individuella brister och deras eget fel, men det är mindre fokus på att skolan har för
svåra mål, för dåligt anpassad undervisning eller omgivning, på lärares brister eller
helt enkelt på klasser som inte fungerar. Enligt Overland (2018) blir undervisningen
oftast lika för alla elever med adhd och alla behandlas lika och antas agera på samma
sätt i olika situationer, vilket leder till att de individuella skillnaderna inte syns. Det är
lätt hänt att lärare och andra i elevens omgivning blir mer fokuserade på diagnosen i
stället för på eleven, vilket påverkar hur eleven med adhd ser på sig själv. Att få en
diagnos påverkar eleven på olika sätt och avgör hur eleven ser på sig själv och sina
handlingar, känslor och tankar.
För en klasslärare kan det vara svårt att se varför en elev har svårigheter och vad som
ligger bakom dem. För att hjälpa alla elever behöver klasslärare se utifrån den enskilda
elevens förmågor och kan inte dra alla över samma kam och ordna undervisningen
som om alla elever skulle ha samma förmåga att klara av teoretiskt lärande. Det kan
uppkomma oklarheter om felet är lärarens eller elevens om eleven misslyckas att nå
de mål som läraren kräver i undervisningen. (Carlsson-Kendall, 2015.)
Det är en större risk att elever med adhd misslyckas i undervisningen med
ämnesinlärningen och de sociala relationerna. Med ämnesinlärningen menas till
exempel sämre vitsord och sämre resultat i undervisningen. De sociala relationerna
innebär att eleven kan misslyckas med kamratrelationer och att klara av de sociala
situationerna i klassrummet. Elever med adhd behöver mycket stöd och olika insatser
i skolan för att hjälpa dem att nå deras och skolans mål och klara av skolan utan att
slussas vidare till specialklasser eller korridoren. (DuPaul & Stoner, 2003.)

13

3.2 Elevens känslor och uppfattningar
”Sammantaget är det väldigt energikrävande att ha adhd och det är svårt att koppla av
från impulser och intryck för att ladda om på nytt, när inte miljön är anpassad för detta”
(Abrahamsson, 2010, s. 48). Enligt Overland (2018) har forskare som har nått ut till
elever med adhd fått fram att eleverna har svårigheter att skilja mellan sig själva och
sin diagnos. Det finns tre olika strategier som elever med adhd använder sig av för att
identifiera sig själva:
1. Avvisande strategi, vilket innebär att de inte förnekar sin adhd-diagnos men de
är rädda för att stämplas som onormala eller annorlunda på grund av sin
diagnos.
2. Identifierande strategi, vilket innebär att eleven identifierar sig med sin diagnos
och förklarar olika beteenden och uppföranden med hjälp av den.
3. Förhandlande strategi, vilket innebär att eleven använder sin diagnos för att
förhandla med den och försöker förminska den och göra den så obetydlig som
möjligt.
Skolans syn på elever med adhd kan variera, men i de allvarliga fallen ses dessa elever
som ett misslyckande i undervisningen. Detta leder tyvärr till att eleverna med adhd
känner skam på grund av sina oönskade egenskaper och som avvikande från normen.
De har en vana av att se sig själva genom andras ögon vilket påverkar
självuppfattningen och den sociala identiteten negativt. Skolan och lärarens syn på
dessa elever påverkar deras förmågor och förutsättningar i undervisningen. Lärares
krav och förväntningar påverkar eleverna och är de kunskapsmässiga och sociala
utmaningarna för små eller för stora kan det påverka elevens självförmåga och lärande
negativt (Overland, 2018). Det finns även en risk att elever med adhd känner sig
misslyckade på grund av för stora krav vilket påverkar deras syn på sig själva negativt
(Carlsson-Kendall, 2015).

Tast (2019) intervjuade fem finlandssvenska, vuxna kvinnor med adhd som beskriver
sin tid som elev. I studien framkom att elevernas klasskamrater upplevde dem som
jobbiga, barnsliga och störande. De har även upplevt sig själva som drömmare men
ändå ivriga och framåtriktade då det är någonting intressant och roligt i undervisningen

14

som passar dem. En av respondenterna hade uttryckt sig att hon tyckte om att titta sig
omkring på allt i klassrummet och fick mera motivation av att få röra på sig och göra
saker som hon tyckte om.
Ringer (2021) har gjort en undersökning av elevers egna upplevelser av diagnosen
adhd. Ringer intervjuade fjorton barn i åldrarna 8–17 och ville ta reda på deras
vardagliga situationer, upplevelser, funderingar och agerande i relation till sin adhd.
Det är viktigt att elevernas upplevelser lyfts fram och inkluderas i undervisningen för
att öka möjligheterna för att införa olika åtgärder. Informanterna beskrev hur adhd
upplevs i kroppen och det framkom att de kände svårigheter att hålla fokus och lätt
drömmer sig bort vilket ofta leder till att de missar information under en lektion trots
att de är fysiskt närvarande. Denna känsla leder ofta till frustration. De uttryckte sig
även vara speedade och ha en rastlös känsla i hela kroppen och kände ofta behov att
röra på sig på grund av irritation eller spänning i kroppen. Eleverna kände sig även
exalterade och upplevde väldigt intensiva, starka och snabba känslor som kändes svåra
att kontrollera och intensiteten i känslorna kunde kännas obehagligt. De kände också
oro i kroppen. Oron visade sig genom svårigheter att kontrollera sig i samband med
nedstämdhet och att de upplevde en känsla av att vara annorlunda. De upplevde att
adhd ”drabbat” dem och att diagnosen försvårar möjligheten att lyckas. De kände även
dåligt samvete och vad rädda att deras beteende skulle påverka andra och var rädda för
negativa kommentarer från andra. Trots alla negativa känslor lyfte de också fram
känslan av att ha en superkraft vilket ibland upplevs som en positiv och stärkande
egenskap. De kände även kreativitet och entusiasm över att de kan se saker på ett annat
sätt vilket hjälper för att vara kreativa och påhittiga.
Enligt Ringer (2021) är de tre vanligaste uppfattningarna som eleverna i
undersökningen upplevde; det är något fel på dem, det är fel i deras omgivning och
adhd är en del av deras personlighet. Detta beror helt på situationer. I ena situationen
kan de anse att det är något fel på dem och att det är deras fel när det inte går som de
vill. I en annan situation kan de uppleva att omgivningen stället för stora krav på dem.
I en tredje situation kan de uppleva att de är deras diagnos och de beskriver sig själva
med den.

15

3.3 Hela klassen tillsammans/miljön i klassrummet
Enligt Saloviita (2003) är det mycket fokus på eleverna med adhd, men det lyfts
mindre fram hur de resterande eleverna och miljön i klassrummet påverkas av elever
med adhd i klassrummet. Forskning visar att eleverna med svårigheter lär sig bättre i
allmänundervisningen men hur blir det med resterande elevers inlärning? Får de lika
mycket tid av lärarna och klarar de undervisningen med olika störningsmoment? Enligt
Saloviitas forskning påverkas inte de resterande eleverna negativt vare sig socialt eller
teoretiskt och de får tillräckligt med tid av läraren. Några positiva effekter är att
acceptansen ökar hos eleverna och rädslan för det som är annorlunda minskar.
Eleverna lär sig arbeta med alla och självkänslan ökar även då de får en chans att hjälpa
varandra och dela sina styrkor men även svagheter med varandra.
När störande beteende förekommer i klassrummet behöver de resterande eleverna
bestämma om de ska identifiera sig med den som stör eller inte. Det sociala avståndet
som uppkommer i klassen är beroende av detta och hur den sociala miljön kommer att
bli i klassrummet. Det behövs respekt och acceptans för att fungera tillsammans som
en klass, oberoende av olikheter och svårigheter som förekommer i klassrummet
(Coslin, 1997). Klassrumsmiljön behöver inte endast bero på elever med svårigheter
och adhd utan det finns många faktorer som påverkar. Det kan till exempel vara läraren
i klassrummet, den rådande ordningen, om det finns regler eller inte eller mobbning
av olika slag (Hejlskov-Elvén, 2014).

16

4 Klasslärares uppfattningar av elever med
adhd i undervisningen
I detta kapitel presenterar jag klasslärares syn på elever med adhd i undervisningen,
deras arbetssätt med eleverna och några olika sätt att organisera undervisningen för
elever med adhd.

4.1 Elever med adhd ur klasslärares synvinkel
Genom det individorienterande perspektivet är eleven problemet i undervisningen och
behöver anpassas efter undervisningen genom olika åtgärder riktade mot en specifik
elev. Alla elever är olika och genom inkludering kan undervisningen utformas efter
elevernas olikheter både fysiskt och socialt. Den pedagogiska miljön ska utformas så
att alla elever kan lära sig tillsammans och de arbetssätt man använder ska tillgodose
alla elever. Alla elever har rätt till undervisning därav är det vanligt att specialklasser
skapas. Klasslärare behöver hitta arbetssätt som riktar sig mot klassen och den enskilda
eleven. (Sundqvist, 2014.)
Att prata med elever om deras svårigheter kan upplevas som svårt för lärare vilket i
värsta fall kan leda till dåligt självförtroende hos eleverna då de drar egna slutsatser.
Varför eleven behöver ta emot hjälp och hur vi pratar om svårigheter är viktigt. Lärares
goda kontakt till eleven och problemlösning tillsammans med eleven är en
förutsättning för att undervisningen ska fungera. Lärare kan även omvandla problem
som uppstår hos eleven till en färdighet för att lyfta fram vad eleven behöver lära sig
för att problemet ska försvinna. Tillsammans med eleven behöver läraren komma
överens om vad eleven behöver lära sig och utforska vilka fördelar de nya
färdigheterna för med sig. För att lyckas med detta krävs stöd från omgivningen, lärare
behöver bygga upp barnets självförtroende, planera hur färdigheten ska firas och
definiera färdigheten. (Carlsson-Kendall, 2015.)
Enligt Overland (2018) påverkas undervisningen av de förväntningar lärare har på
eleverna. Klasslärare som vet att elever har adhd riskerar att de sänker sina krav och
förväntningar på elevernas lärande och resultat. Om förväntningarna på eleverna är för
låga finns risken att de agerar utifrån det och resultaten blir sämre. Enligt Hejlskov-

17

Elvén (2014, s. 43) kan lärare känna stark frustration över elever med svårigheter i
skolan och kan tänka ”ska en elev verkligen få göra så? Ska de inte få konsekvenser?”.
De situationerna eleverna kan hamna i är inte okej, men i en svår situation gör hen sitt
bästa, vilket inte alltid är det bästa. Situationen är som den är och det måste lärare
förhålla sig till, bestraffning kan öka beteendet, i stället behöver lärare hitta fungerande
konsekvenser.

4.2 Klasslärares arbetssätt med elever med adhd
Klasslärare står inför stora utmaningar i klassrummet att tillmötesgå alla elevers
behov. För att klasslärare ska klara av detta är lärarsamarbetet väldigt viktigt för att
utforma undervisningen på bästa sätt. För att veta hur man ska organisera undervisning
enligt elevernas enskilda behov behöver lärare möta elever i en lugn, avskild miljö för
att ta reda på hur de kan differentiera i klassrummet. Samarbete är väldigt viktigt
mellan specialpedagogisk verksamhet och lärare för att möta elevbehoven så långt som
möjligt

i

klassrummet

(Sundqvist,

2014).

Kritiskt

tänkande

och

problemlösningsförmåga är viktiga egenskaper en lärare behöver för att sätta upp mål,
planera, organisera, sätta i gång, genomföra och slutföra aktiviteter i undervisningen
(Carlsson-Kendall, 2015).
Skolan ska undvika särlösningar och undervisa alla elever i klassrummet i den mån det
går för att eleverna ska få känna delaktighet och socialt lärande. Det kan vara svårt för
lärare att lyckas med att alla elever ska nå målen i undervisningen svårighet som lärare
att arbeta för att alla elever ska nå målen. För att det ska lyckas krävs det arbetsro i
klassrummet, goda relationer, omprövning av beprövade erfarenheter och egen
erfarenhet. Enligt Nilholm (2012) finns det två perspektiv lärare kan använda sig av.
Det första perspektivet är ett synsätt där elevers svårigheter i hög grad ses som
orsakade av deras egna färdigheter. Det andra perspektivet är att ”den pedagogik som
fungerar för alla elever också fungerar för elever som har svårigheter att nå målen och
att den pedagogik som fungerar för elever som har svårigheter att nå målen också
fungerar för alla elever” (Nilholm, 2012, s. 111).
Det finns en viss osäkerhet hos klasslärare som ensam behöver möta elevernas olika
behov och tillgodose elevers olika förväntningar på lärande i klassrummet. Denna

18

känsla behöver inte lärare möta ensamma utan de kan använda sig av gemensam
planering, handledning och samundervisning för att underlätta. När olika parter i
skolan med olika kompetenser hjälper varandra och ger stöd till varandra ger det
möjlighet till differentiering där olika behov beaktas. Lärare behöver även anpassa
lektionsinnehåll med hänsyn till omfattning, djup och tempo och kan gradvis ändra
metoder genom målmedvetet arbete (Sundqvist, 2014). I undervisningen behöver
lärare analysera och reflektera över hur de organiserar undervisningen vilket kan göras
genom att ta ett steg bak och betrakta organiseringen. Skolans struktur och
organisation är viktig för eleverna då miljön de omringas av påverkar deras inlärning
(Carlsson-Kendall, 2015).
För att få en förståelse för eleverna i svårigheter behöver lärare sätta sig in i elevens
situation och våga förstå hur hen kan uppleva undervisningen. ”Så nästa gång du stöter
på en annan individ, tänk på att ni båda är som isberg och jämför inte bara det som
syns över vattenytan med det du själv har där, utan våga se allt som finns under ytan
för att kunna förstå den andra på riktigt. Det kräver mod, ork och intresse, några av
våra bästa drivkrafter i skolan” (Abrahamsson, 2010, s. 52).
Som lärare är det en bra färdighet att vara steget före sina elever och ha en genomtänkt
plan på de krav man ställer. Lågaffektivt bemötande vid affekt är en grundpelare, att
bemöta eleven med ett lugnt och sansat sätt, inte gå på eleven, ta ett steg tillbaka,
avleda i stället för att konfrontera och så vidare. Lärare ska ej förvänta sig att en
svårighet plötsligt går över men de får försöka hantera den på bästa sätt (CarlssonKendall, 2015). Lågaffektivt bemötande i undervisningen betyder att lärare inte kräver
ögonkontakt med eleverna, tar ett steg tillbaka i potentiella konfliktsituationer, sätter
sig med eleven om hen är orolig, avleder i stället för att konfrontera och inte tar tag i
eleven med spända muskler (Hejlskov-Elvén, 2014).
Stöd i genomförandet för lärare finns innan genomförande, under genomförande och
efter genomförandet. Stöd innan genomförandet kan vara att ligga steget före,
lärarstyrd genomgång, att göra eleverna delaktiga i att skapa uppgifter, högläsning för
förförståelse, övertydlighet, att visa exempel, tydliga och direkta instruktioner,
återkommenade struktur, nivåanpassade uppgifter och så vidare. Stöd under
genomförandet kan vara att utforma checklistor, bilder som stöd, feedback och
19

uppmuntran, handledning hela vägen, att tänka på gruppsammansättningen, att ha
struktur och rutiner och så vidare. Stöd efter genomförandet kan vara att checka av hur
det gått och vad som gjorts, utvärdera vad som gått bra och mindre bra, fokusera på
lösningar, hjälpa till med struktur vid redovisning, låta eleverna redovisa i olika former
och se till att eleven lyckas (Carlsson-Kendall, 2015). Förebyggande arbete krävs för
att hjälpa elever i svårigheter och ger eleverna möjligheter att tillgodogöra sig
undervisningen och för läraren att tidigt upptäcka svårigheter (Nilholm, 2012).
Lärare behöver ha kunskap om det man gör och fokusera på undervisningen i stället
för de beteendeproblem som stör. Beteendeproblem är ingen avvikelse från det
normala. Om något går fel i undervisningen behöver läraren sätta sig ner och tänka
och titta på ens egna förväntningar på elevernas förmågor och jämföra med deras
riktiga förmågor. Lärare behöver ställa lagom krav på elevernas flexibilitet, förmåga
att lugna sig, stresstålighet, sociala förmågor, uthållighet, förmåga att komma ihåg,
hålla tillbaka impulser, strukturera, planera och genomföra (Hejlskov-Elvén, 2014).
För att motivera eleverna krävs en genomtänkt undervisning som når alla elever, att
alla parter i skolan är delaktiga, att elevers svårigheter ses som pedagogiska
utmaningar, att de arbetssätt lärare använder har stöd i forskning, samarbete, analyser
när svårigheter sker och att arbetet följs upp (Nilholm, 2012).

4.3 Organisering av undervisningen för elever med adhd
Det finns olika sätt att organisera och planera undervisningen för att underlätta för
elever med adhd. Det första lärare behöver tänka på är att skapa en förståelse för
diagnosen och dess kriterier för att forma ett positivt bemötande. Det underlättar även
att göra en schemaläggning kring eleven med adhd och ha ett samarbete i arbetslaget
för en god lärmiljö. Några exempel på organisering av undervisningen är strukturerade
pauser, fysisk aktivitet i undervisningen för att öka koncentrationen och lyssnandet,
tänka på placeringen i klassen, olika ljud som förekommer och eventuellt en enskild
arbetsplats i klassrummet utan distraktioner. (Jakobsson & Nilsson, 2019.)
Tillsammans med eleven behöver lärare se vilka situationer som fungerar och vilka
som inte fungerar i klassrummet och använda sig av en kontinuerlig kartläggning för
att ta reda på svårigheter, möjligheter och att kraven är rätt anpassade för eleven. Det

20

är viktigt att eleven är delaktig i målen och att det finns struktur och ordning kring
eleven. Tydlighet behöver finnas, gärna både muntligt och skriftligt, för att förbereda
eleven, inte ge för mycket intryck och att undvika valsituationer. (Jakobsson &
Nilsson, 2019.)
Det trygga lärandet kräver att lärare ser elevers olika behov för att de ska känna
trygghet och motivation i undervisningen. Lärare behöver bygga den fysiska, sociala
och teoretiska miljön från grunden för miljön påverkar eleverna mycket och det är
viktigt att tänka till kring den. Lite distraktioner och en miljö anpassad för minskande
störningsmoment är bra tips. Den psykosociala miljön kräver lyhördhet, en tillåtande
miljö där eleverna får tycka och tänka vad de vill men komma ihåg att allt inte kan
uttryckas högt (Abrahamsson, 2010). För att göra aktiviteter begripliga behöver lärare
öka upplevelsen av delaktighet för eleverna och skapa en samhörighet. Det är även
viktigt att förbereda eleverna och lägga in motiverande handlingar i undervisning
(Hejlskov-Elvén, 2014).
Miljön har en stor betydelse i undervisningen; det finns ett samband mellan fysiskt och
intellektuellt välbefinnande. Motivation, upplevelsen av att förstå något och förståelse
är nyckelfaktorer för lärande. Eleverna kan uppleva motivation genom att kontrollera
sina handlingar och styra uppmärksamheten på undervisningen. Genom konkretisering
underlättar man inlärningen för eleverna och får kunskapen att fastna i minnet
(Carlsson-Kendall, 2015). En väl fungerande klassrumsmiljö med bra undervisning
och en engagerad lärare som tillgodoser alla elever är väldigt viktigt i skolvardagen
(Gustafsson, 2009).
Som tidigare nämnt har elever med adhd svårigheter med koncentrationen. För dessa
elever, även andra elever, är det viktigt att förbereda, förvarna och påminna. Förbereda
kan lärare göra genom att gå igenom dagen, ha schema på tavlan, individuella och
skriftliga instruktioner, kortsiktiga och tydliga mål, fokus på en sak i taget och rutiner.
Förvarna kan de göra genom att åskådliggöra tiden, tysta tecken för enskilda elever,
påminna om tiden och informera om dagen och veckan i tid. Påminna kan de göra
genom att lägga en hand på axeln, individuella signaler, ögonkontakt eller feedback.
(Carlsson-Kendall, 2015.)

21

Hjälpmedel som lärare kan använda sig av i klassen är att tänka på möbleringen och
placeringen av eleverna, arbetsplatsen, schema tydligt för eleven, datorer och att
skärma av ljud. Lärare kan även underlätta inlärningen genom att anpassa kraven,
använda sig av välstrukturerad information, mindre grupper, använda händerna,
konkreta material, dela upp uppgifter och varva teori med fysisk aktivitet till exempel
paus-gymnastik. För att underlätta den positiva relationen med eleverna behöver
läraren använda sig av positiv feedback, humor, omtänksamhet, korta enskilda samtal
och avleda och locka eleverna. (Carlsson-Kendall, 2015.)
Tips till framtida och nuvarande lärare är att inte arbeta ensam, samarbete bland
skolpersonalen är viktigt. Lärare ska se till att alla elever känner sig inkluderade och
delaktiga men även komma ihåg att det är du som är läraren. En elevcentrerad
undervisningsplan för hela klassen är viktigt att utarbeta för att få en överblick över
undervisningen samt att inkludera eleverna om deras undervisningsmål och anpassa
dem

efter

varje

elev.

Det

är

även

givande

att

använda

varierande

undervisningsmetoder i undervisningen och att använda sig av elevernas starka sidor.
(Saloviita, 2003.)

22

5 Undersökningens genomförande
I detta kapitel presenterar jag genomförandet av min undersökning och vilka metoder
jag har använt mig av. Jag presenterar mina informanter och hur jag har analyserat
min undersökning. Jag tar även ställning till trovärdigheten, tillförlitligheter och
etiken i min undersökning.

5.1 Syfte och forskningsfrågor
Avhandlingens syfte var att ta reda på klasslärares uppfattningar av att ha elever med
diagnostiserad adhd i klassrummet. Jag ville få en inblick i hur klasslärare förhåller sig
till elever med adhd i klassrummet och hur de arbetar för att främja inlärningen och
elevernas välmående i det gemensamma klassrummet. Jag ville även ta reda på hur
klasslärare får den sociala miljön att fungera för alla elever i klassrummet när läraren
har elever med adhd i klassrummet.
För att ta reda på detta utformade jag två forskningsfrågor:
1. Hur förhåller sig klasslärare till elever med diagnostiserad adhd i klassrummet?
2. Hur organiserar klasslärare undervisningen för att stödja elever med
diagnostiserad adhd?

5.2 Vald metod och forskningsansats
I denna undersökning använder jag mig av en kvalitativ forskningsmetod. Enligt
Denscombe (2018) kan en undersökning kan antingen vara kvalitativ eller kvantitativ.
Utifrån problemet forskaren planerar på att undersöka behöver hen fundera på om det
är en kvalitativ eller kvantitativ studie. Kvantitativ forskning är oftast större
undersökningar där forskaren undersöker statistik medan en kvalitativ forskning oftast
är en undersökning med färre människor eller händelser och grundar sig på ett mera
holistiskt perspektiv. Jag ansåg att en kvalitativ forskningsansats är den mest givande
för min undersökning eftersom jag ville nå ut till klasslärare och intervjua dem som i
praktiken jobbar med mitt tema och inte endast utgå i från forskning kring temat.

23

Som forskningsansats valde jag att använda mig av fenomenologi. Fenomenologins
syfte är att ta reda på människors upplevelser, erfarenheter och åsikter vilket för varje
enskild persons upplevelser till ett fenomen (Denscombe, 2018). Genom en
fenomenologisk ansats kunde jag i min undersökning ta reda på varje enskild
klasslärare upplevelse av att ha elever med diagnostiserad adhd i det gemensamma
klassrummet.
En fenomenologisk undersöknings specifika fokus är att ta reda på vardagsupplevelser
och tolkningen av innebörden i dessa upplevelser. Det största syftet vid
datainsamlingsprocessen är att få information som steg för steg leder till forskarens
möjligheter att skapa en teori eller hypotes. Varje informationsdel är en byggsten som
forskaren samlar in, analyserar och sätter samman för att uppnå ett syfte (DePoy &
Gitlin, 1999). Jag började med att samla in data genom mina intervjuer och därifrån
försöka tolka dem och presentera dem i mitt resultat. Tolkningsprocessen var ganska
självklar för mig eftersom jag själv har erfarenhet inom detta tema men det var ändå
tidskrävande att sätta sig in i andras upplevelser för att få fram deras information
genom min tolkning i min avhandling. Enligt Denscombe (2018) betonar
fenomenologin beskrivning, tolkning och medverkan i forskningen och tillåter
uppfattningar, åsikter och känslor. Fenomenologin är en passande forskningsansats där
forskaren vill ta reda på och förstå hur lärare eller elever tänker.
Fenomenologi som forskningsansats kan innebära att forskaren har egna erfarenheter
och upplevelser av det som undersöks vilket innebär att det är viktigt att forskaren
stänger av sina egna upplevelser och erfarenheter när undersökningen görs och
undvika att kommentera och ifrågasätta på ett sätt som kan påverka informanternas
egna upplevelser och erfarenheter av det undersökta (Denscombe, 2018). Eftersom jag
själv har haft flera praktiker i klasser där det funnits elever med diagnostiserad adhd
och även jobbat ett tag i en klass där diagnosen finns har jag egna upplevelser och
erfarenheter om undersökningens tema. Jag har försökt att vara så neutral som möjligt
i min undersökning och gett utrymme för mina informanter att få lyfta fram hur de
tänker och inte påverka dem på olika sätt. Det har varit en utmaning men det har
fungerat ganska bra att vara neutral trots mina egna erfarenheter inom temat.

24

5.3 Val av informanter
Forskaren väljer sina informanter enligt det syfte som undersökningen har. Om
undersökningen har en specifik enhet i fokus lönar det sig att nå ut till en expert i
området. Om forskaren vill ha en bredare syn på undersökningen kan forskaren ta in
flera olika fall för att få en bredare syn med intervjuer som går att jämföra med
varandra (Alvesson, 2011). Intervjuaren och informanterna har varsin viktig roll i en
intervju. När det handlar om en forskningsintervju är det viktigt att det finns ett motiv
till intervjuarens val av en specifik informant (Carlsson, 1991). Eftersom jag ville ha
olika upplevelser och perspektiv har jag nått ut till olika klasslärare. Mina krav i
undersökningen var:


Att informanten var utbildad klasslärare.



Att informanten jobbar eller har jobbat i en finlandssvensk lågstadieskola.



Att informanten haft eller har elever med diagnostiserad adhd i det
gemensamma klassrummet i klasserna 1–6.

Tabell 1. Undersökningens informanter
Informant

Arbetserfarenhet

Årskurs

Klasslärare A

20 år

3

Klasslärare B

5 år

1

Klasslärare C

25 år

3

Klasslärare D

2 år

6

I tabell 1 ser man erfarenheten och vilken årskurs mina informanter arbetar i för
tillfället. Arbetserfarenheten varierar mellan de fyra informanterna och två av dem har
väldigt många års arbetserfarenhet medan två av dem har endast några års erfarenhet.
Årskurserna varierar även och tre av informanterna är i de lägre årskurserna medan en
av informanterna är i de högre årskurserna. Jag anser att det är intressant att se de olika
upplevelserna och tankarna från de olika årskurserna. Dock har de tre informanterna
som för tillfället arbetar i de lägre årskurserna varit i de flesta årskurser och även där
har elever med diagnostiserad adhd i undervisningen.

25

5.3 Undersökningens genomförande
När jag hade bestämt vilken grupp jag ville nå ut till för att utforma mitt resultat
började jag utforma mina intervjufrågor. En intervju kan vara strukturerad,
halvstrukturerad eller ostrukturerad. När en intervju är strukturerad ska
intervjuprocessen följa en särskild plan och inte avvika från den. I en ostrukturerad
intervju använder forskaren sig av en bredare plan och följer vissa frågor och teman
men kan även improvisera och använda sig av stickfrågor (Alvesson, 2011). Jag
bestämde mig för att göra en halvstrukturerad intervju där jag utformade frågor men
kunde även komma på stickfrågor under intervjun. Jag funderade först vad jag ville ta
reda på i min undersökning. Jag kom fram till fyra olika kategorier som jag delade upp
och skrev sedan intervjufrågor som passade in under varje kategori. Det var dessa fyra
kategorier som bildade mitt resultat. De fyra kategorierna var: informanternas syn på
adhd som diagnos, informanternas upplevelser av elever med adhd i undervisningen,
informanternas sätt att organisera undervisningen och informanternas upplevelser av
miljön i det gemensamma klassrummet.
För att hitta mina informanter hörde jag av mig till rektorn på en finlandssvensk skola
och berättade om min undersökning och vilken målgrupp jag ville nå ut till. Rektorn i
skolan vidarebefordrade min information varav jag hittade två lärare som ville vara
med i min undersökning. Jag började leta vidare efter flera informanter och hörde av
mig till några klasslärare jag vet att jobbar i en lågstadieskola varav jag hittade
resterande två av mina informanter.
Enligt Carlsson (1991) är det är viktigt att intervjun sker på en plats där informanten
känner sig trygg och vågar tala öppet och fritt kring undersökningen. Intervjuerna med
alla informanter skedde i deras hem för att de skulle känna sig trygga i miljön och våga
ha en öppen och ärlig diskussion kring temat. Jag träffade samtliga informanter i deras
hem för att de skulle känna trygghet och våga öppna upp sig om sina upplevelser,
känslor och tankar. Jag använde mig av en halvstrukturerad intervju där jag hade alla
mina intervjufrågor färdigt, höll mig till dem men kunde även ställa stickfrågor om det
var något jag kom på under intervjun. Det blev även lite hoppande mellan frågorna då
jag fick svar på en fråga av en annan vilket ledde till att vi bytte spår lite nu och då.
Det var även väldigt givande för mitt resultat då jag fick mera information ur

26

intervjuerna än jag tänkte att jag skulle få. Enligt Alvesson (2011) är den mest
trovärdiga kommunikationsformen ansikte mot ansikte vilket jag även valde att göra
vilket ledde till givande konversationer kring undersökningen. Jag tror även det
underlättar för informanten att uttrycka sig och berätta om sina upplevelser och
erfarenheter när man gör intervjuerna ansikte mot ansikte i stället för till exempel via
datorn. Intervjuerna var väldigt givande och alla mina frågor blev besvarade och jag
fick även mera information utöver dem genom stickfrågor samt att informanterna lyfte
fram mer än det jag frågade efter vilket var givande för mitt resultat. För det mesta
pratade informanten men det blev även lite diskussion i samtliga intervjuer mellan mig
och informanten vilket ledde till flera svar och tankar kring undersökningen.

5.4 Analys av data
Det mest optimala för undersökningen är att spela in intervjuerna för att få med all
information och sedan transkribera dem. Det underlättar för forskaren och hens
tolkning av informationen samt att forskaren kan använda sig av exakta citat från
informanterna. Att transkribera intervjuer tar mycket tid och upptar snabbt många
sidor. Det kan därför underlätta att ha färre informanter med detaljerade utskrifter än
flera informanter med endast anteckningar. Den som transkriberar kan även välja att
summera intervjusvar, vilket betyder att hen skriver ut vad informanten säger i stort.
Forskaren kan sedan komplettera med exakt utskrivna citat. Detta kan dock leda till att
forskaren hoppar till slutsatser och missar viktiga delar om hen inte gör det på rätt sätt.
(Alvesson, 2011.)
Efter mina fyra intervjuer valde jag att transkribera dem alla. Jag lyssnade noga på
mina inspelade intervjuer och började med att göra detaljerade utskrifter av dem. När
jag hade transkriberat dem alla valde jag att summera dem lite och ta bort det som inte
hörde till undersökningen och utfyllnadsmeningar, slangord som inte alla förstår eller
inkorrekta meningar. Min tolkning av innehållet fanns redan före mina intervjuer men
även under dem samt i transkriberingarna. Det tog ungefär 15 h att transkribera mina
intervjuer och den transkriberade texten blev ungefär 30 sidor.
Efter att jag hade transkriberat intervjuerna började jag kolla igenom dem. Eftersom
jag hade mina intervjuer uppdelad i fyra kategorier började jag med att dela upp dessa

27

fyra kategorier på olika ställen med informanternas intervjusvar för att få en bättre
överblick. Jag döpte här mina informanter till klasslärare a-d för att få det tydligare.
Efter detta färgkodade jag de svar jag tyckte att passade bra tillsammans inom de fyra
kategorierna. Till slut flyttade jag de färgkodade svaren med samma färger
tillsammans. Det tog flera steg att göra detta och gick åt mycket tid till det men
underlättade väldigt mycket när jag väl började skriva resultatet.
Analysarbetet är den viktigaste samt den mest krävande delen i undersökningar.
Forskaren behöver sammanställa intervjuerna, tolka dem och på ett kreativt sätt
använda sig av det slutgiltiga materialet. Forskaren behöver även sortera och
kategorisera intervjuerna och hitta en röd tråd i dem för att få ett resultat. Forskaren
skall även göra ett kvalificerat tolkningsarbete med ett kritiskt ifrågasättande för att få
en värdefull text. (Alvesson, 2011.)
Jag anser att analysarbetet var en väldigt krävande process och att försöka analysera
mina intervjusvar när jag själv har erfarenhet inom temat i undersökningen och har
egna upplevelser, åsikter, tankar och känslor. Att analysera och tolka någon annans
upplevelser kan vara svårt och det var en stor utmaning men eftersom jag varit med i
hela processen och även under intervjuerna där jag haft möjlighet att fråga upp om det
är något som jag blivit att fundera över.
Eftersom jag hade mina fyra kategorier i mina intervjuer valde jag även att använda
mig av dessa i mitt resultat. I mina fyra underkategorier har jag även inkluderat några
citat från mina informanter och sammanfattat det jag tagit reda på. Resultatet är
uppbyggt så att jag börjar varje underkategori med att beskriva vad jag tagit reda på
till samtliga underkategorier. Sedan fortsätter jag med att sammanfatta olika fakta som
framkommit i mina intervjuer och lägger till citat som är direkt tagna från mina
intervjuer utan att ha blivit ändrade. Detta innebär att jag bildade uppbyggnaden av
mitt resultat innan jag gjorde mina intervjuer vilket fungerade hela vägen.

5.5 Trovärdighet och tillförlitlighet
Forskare behöver förlita sig på den information som uppkommer mellan intervjuaren
och informanten för att denna tillit spelar stor roll i undersökningen. Forskaren behöver

28

vara uppmärksam på de processer som finns bakom skapandet av materialet under
intervjuerna. Forskaren behöver kritiskt tolka det insamlade materialet. När forskaren
har gjort det behöver fokus läggas på beteenden, upplevelser, innebörder och
händelser. Intervjuaren behöver betrakta både ”hur-aspekten” och ”vad-aspekten”.
”Hur-aspekten” handlar om hur samtalen och interaktionen går till, vilket är viktigt för
att stärka argumenten. ”Vad-aspekten” handlar om erfarenheter och representationer
av praktiker eller situationer. Intervjuaren behöver ge övertygande argument för att de
som studerar undersökningen skall acceptera att det sagda knyter an till det som
informanten talar om (Alvesson, 2011). För att öka noggrannheten vid
datainsamlingen är det viktigt att forskare använder sig av flera informanter vid sin
undersökning (DePoy & Gitlin, 1999). Det är svårt att mäta trovärdigheten i kvalitativa
studier eftersom det handlar om människors upplevelser vilket oftast varierar väldigt
mycket. I kvalitativa studier är det viktigt att forskaren får fram trovärdigheten genom
att vara öppen och berätta vad det är hen försöker få svar på (Bell & Nilsson, 2006).
För att göra min avhandling mer trovärdig har jag valt informanter vilka har en
koppling till undersökningens tema vilket betyder att samtliga informanter har haft
elever med diagnostiserad adhd i klassrummet. Jag har gjort ett försök att kritiskt tolka
materialet i efterhand och valt att ta med de delar som ger svar på mina
forskningsfrågor och som svarar mina forskningsfrågor i min undersökning.
Tillförlitlighet betyder att forskaren i sin undersökning hänvisar till olika delar av
intervjuerna eller använder sig av en särskild taktik för att hantera informanterna.
Forskaren kan även lyfta fram olika delar av materialet och kodningen av det
(Alvesson, 2011). Tillförlitlighet betyder även att undersökningen skulle få samma
resultat om forskaren gjorde den flera gånger. I en kvalitativ studie är det svårt att mäta
tillförlitligheten eftersom forskaren har mycket kunskap om temat som behandlas i
undersökningen och är en del av intervjuerna (Bell & Nilsson, 2006). För att göra min
undersökning mer tillförlitlig har jag i min resultatredovisnings olika områden använt
mig av berättelser och upplevelser av mina informanter som sagts under intervjun.
Under rubriken ”analys av data” har jag beskrivit hur jag gick till väga för att läsa av
materialet och vilka tekniker jag använde för att använda mig av materialet. Citaten
jag använt mig av är skrivna nästan exakt enligt informanternas uttalanden med
undantag för små ändringar i form av korrigeringar av meningsbyggnaden och av
slangord.
29

5.6 Forskningsetik
De mest centrala i en studie är samtycke från alla informanter samt konfidentialitet
och sanningsenlighet i undersökningen. Forskaren ska inte göra egna kritiska
bedömningar av det som framkommer under intervjuerna utan forskaren behöver vara
noggrann och objektiv vid tolkning av informanternas anspråk på sanningen.
(Alvesson, 2011).
När jag hörde av mig till mina informanter berättade jag först om min undersökning
och vad den går ut på samt vad syftet är med den. Före vi påbörjade intervjuerna med
informanten gick vi ännu en gång igenom syftet och vad det är jag vill ta reda på. Jag
berättade om mina fyra kategorier jag valt att intervjua om för att stärka etiken i
undersökningen. Under intervjuerna försökte jag vara ganska passiv för att inte
påverka deras svar då jag själv har erfarenhet av temat i min undersökning. Trots detta
blev det diskussion kring vissa ämnen men jag anser inte att jag har påverkat mina
informanters svar.
Enligt Alvesson (2011) behöver forskaren tänka på hur djupt man analyserar
undersökningen utan att ändra informanternas åsikter och värderingar vilket kan vara
en stor utmaning. För att jag skulle lyckas med detta har jag gått igenom
transkriberingarna av intervjuerna flera gånger och försökt förstå vad informanten
menar. På grund av att jag själv har jobbat med elever med adhd i det gemensamma
klassrummet kan det ha påverkat mina intervjuer och min resultatredovisning.

30

6 Resultatredovisning
I detta kapitel presenterar jag min resultatredovisning av de fyra intervjuer jag har
genomfört med klasslärare i årskurs 1–6 i varav samtliga har undervisat elever med
diagnostiserad adhd i det gemensamma klassrummet. Kapitlet är uppdelat i fyra
underkategorier där jag börjar med att sammanfatta information jag tagit del av och
sedan tillägger citat. Jag har döpt informanterna till klasslärare A-D.

6.1 Informanternas syn på adhd som diagnos
I intervjuerna har jag frågat hur klasslärarna kännetecknar adhd i klassrummet och hur
diagnosen utspelar sig i klassrummet. Jag har även tagit reda på om informanterna
anser att kriterierna i teorin överensstämmer med praktiken.
Alla informanter ansåg att elever med adhd har svårigheter med att sitta stilla och
koncentrera sig på undervisningen. De har även svårigheter med att vänta i
undervisningen och avbryter ofta läraren eller de andra eleverna. Samtliga informanter
nämnde även att trots att eleven har diagnosen adhd betyder det inte att lärare ska anta
att alla är lika. Diagnosen kan ta sig olika uttryck hos olika elever och kriterierna är
individuella och kan visa sig på olika sätt hos elever. Det lyftes fram att diagnosen kan
synas i undervisningen som allt från lite oro hos eleven till en kaosartad miljö i
klassrummet. Koncentrationssvårigheter av olika slag var det som lyftes fram allra
mest under intervjuerna. Citat av informanterna om hur adhd syns i klassrummet:
Klasslärare A: De har svårt att sitta stilla, kan inte vänta på sin tur, pratar lite
hela tiden, lite mera bråkbenägna.
Klasslärare B: Det beror på hur diagnosen spelar ut sig hos eleven men det kan
vara både kaosartad, vara rörigt, kan vara en tillgång. Det kan egentligen vara
vad som helst det beror precis på individen som har det.
Klasslärare C: Jag ser oro hos eleverna, svårt med koncentrationen, behöver
ha något att pilla på eller gå upp och göra något, röra på sig, mycket hjälp med
fokuseringen och att stänga bort intryck. Ibland också möjlighet att vara för sig
själv och stänga in sig innanför en huva eller mössa.

31

Klasslärare D: Jag kännetecknar adhd i klassrummet som en elev med mycket
kring sig. En elev som inte kan sitta stilla och lätt hamnar i affekt. Det beror
såklart på den enskilda individen men jag ser elever med en gravare adhd som
detta i klassrummet.

Enligt informanterna stämmer kriterierna i teorin i stora drag med praktiken. Vissa
skillnader framkom i hur mycket de ansåg att hyperaktiviteten syns av diagnosen.
Hyperaktiviteten var en del av allas svar, men någon av informanterna tyckte att det är
hyperaktiviteten som syns mest hos elever med adhd medan någon annan ansåg att
hyperaktiviteten inte behöver synas väldigt mycket utan diagnosen utspelar sig mest i
elevernas huvuden. Det lyften även fram under intervjuerna att det är väldigt beroende
på elev och att kriterierna inte behöver ta sig i uttryck på samma sätt hos alla elever
med adhd. En av informanterna lyfte fram att hen tyckte det som syns mest hos elever
med adhd är när de hamnar i affekt i olika situationer i skolan. Citat från informanterna
angående hur diagnosen syns i teorin respektive praktiken:
Klasslärare A: Det stämmer i hög grad överens med kriterier i teorin men i
praktiken sätter man extra mycket fokus på H:et hyperaktivitet i adhd då det
är det som syns mest i undervisningen.
Klasslärare B: Koncentrationssvårigheter tycker jag att stämmer på alla och
utspelar sig på olika sätt. Hyperaktiviteten beror på individen.
Klasslärare C: Hos de flesta stämmer det. Finns också de som har adhd
diagnosen men inte jättemycket hyperaktivitet. Det är mera kaos i deras huvud
men det yttrar sig inte lika mycket.
Klasslärare D: Jag tycker att kriterierna stämmer bra ihop med teorin i
klassrummet men jag har haft många problem med elever med adhd som lätt
hamnar i affekt och bryter ut i klassrummet eller överallt i skolan på olika sätt.

6.2 Informanternas upplevelser av elever med adhd i
undervisningen
Jag ville ta reda på informanternas syn på elever med diagnostiserad adhd i
undervisningen. Vidare tog jag i mina intervjuer reda på erfarenheter av att ha elever
32

med diagnostiserad adhd i klassrummet och huruvida de känner sig trygga inom temat.
Jag tog även reda på utmaningar som förekommer och om informanterna upplever att
de ändrar sin syn på eleven när de har bekräftat att eleven har adhd.
Jag frågade samtliga informanter om de har undervisat elever med diagnostiserad adhd
i klassrummet. Informanterna har undervisat elever med diagnostiserad adhd i denna
utsträckning:
Klasslärare A: Jag har ofta de yngre årskurserna så de flesta elever jag har haft
har blivit diagnostiserade efter jag har haft dem men jag har haft någon elev
med adhd. Jag har även haft elever som är under utredning för adhd.
Klasslärare B: Ja, många.
Klasslärare C: Väldigt många.
Klasslärare D: Ja det har jag men det har varierat väldigt mycket om vilken
grad det har utspelat sig i.

Alla informanter hade erfarenhet av att undervisa elever med diagnostiserad adhd i
sina klassrum och hade haft flertal elever med svårigheter. Tryggheten i att undervisa
dem fanns även hos de flesta men trots det finns det fortfarande utmaningar med att
hitta rätt undervisningssätt för dem och få klassrummet att fungera. En av
informanterna lyfte fram att barn idag är alltmer öppna med att de har svårigheter och
adhd och det göms inte lika mycket som det gjordes förut. Elever kan prata öppet om
det och det finns alltmer förståelse för diagnosen både hos lärare och elever. Kunskap
är även något man inte kan få tillräckligt av och det är viktigt att kontinuerligt utbilda
sig inom temat för att känna trygghet med att undervisa alla elever. Citat från
informanterna angående trygghet och erfarenhet:
Klasslärare A: Ja, nu har man jobbat så länge så kanske man är. Oftast har man
även en assistent som är där som hjälp. Gått mycket klasser om adhd men det
försvinner lite men det finns där bak. Barn är också väldigt öppna idag att de
har svårigheter.

33

Klasslärare B: Jag har haft elever med adhd i varje klass jag har haft i 8 år så
jag tror jag har lagom erfarenhet och känner mig trygg med det.
Klasslärare C: Jag börjar få ganska mycket jo och känner mig trygg att ha dem
i klassrummet.
Klasslärare D: Jag känner mig nog ganska trygg med det men absolut finns det
svårigheter och utmaningar med att göra det.

Utmaningar med att undervisa elever med diagnostiserad adhd finns hos alla
informanter. Det lyftes fram hur lärare ska få eleven att passa in i klassrummet och i
undervisningen men även hur de andra eleverna påverkas. Oftast behöver lärare
anpassa hela undervisningen för alla elever om de har någon elev med adhd i
klassrummet men det behöver inte vara negativt. Alla mår bra av rutiner och struktur
vilket elever med adhd oftast medför i klassen. Att få eleven med adhd att må bra i sig
själv lyftes även fram som en stor utmaning och minska stressen som de upplever i
undervisningen när de inte klarar av att göra det som resten av eleverna gör. Bara för
att en elev har adhd betyder det inte att alla kriterier utspelar sig samma hos eleverna.
På grund av individuella skillnader inom diagnosen är det även en stor utmaning för
klasslärare att anpassa undervisningen i klassrummet för dem. Det kan ta tid och det
kräver trygghet och respekt mellan de olika parterna i klassrummet för att skapa en
god undervisning och det kan bli en stor utmaning när eleverna har olika svårigheter i
undervisningen. Utmaningar för klasslärare behöver inte betyda något negativt.
Anställda inom alla yrken behöver utmaningar för att utvecklas och lika viktigt är det
för lärare, om inte ännu viktigare. För att lärare ska utvecklas behöver de kontinuerliga
utmaningar och ha elever med olika svårigheter och olika behov i klassrummet och
lära sig att undervisa alla elever tillsammans. Det lyftes även fram av två informanter
att elever med adhd oftast har ett nätverk kring sig av till exempel assistenter eller
speciallärare vilket underlättar undervisningen betydligt då det finns mera tid och mera
fokus på de övriga eleverna i klassen. Citat av utmaningar informanterna upplever av
att undervisa elever med diagnostiserad adhd i det gemensamma klassrummet:
Klasslärare A: Kanske egentligen att man alltid tänker på att de andra ska få
lugn och ro, och då måste man göra något för adhd-eleven för att lyckas. Jag

34

tror att alla mår bra av en adhd-pedagogik, med struktur, ordning och reda och
ganska mycket samma hela tiden.
Klasslärare B: Speciellt om dom är utåtagerande och går på sina klasskamrater.
Alla instruktioner behöver vara kortare, alla genomgångar behöver anpassas
efter eleven och då kan det påverka resten av gruppen.
Klasslärare C: Det jag upplever är den största utmaningen är de elever med
adhd som inte klarar av stressen och upplever sig själva som väldigt stressade
och lite maniska ibland för de tror de måste förstå allting på en gång och uträtta
allting på en gång så att få dem att varva ner och ta en sak i taget är den största
utmaningen.
Klasslärare D: Man har ganska bra grund och kunskap om själva diagnosen
men den utspelar sig även väldigt olika hos olika elever vilket gör att man måste
hitta det sätt som fungerar för just den eleven man undervisar just nu, vilket kan
ta ett tag och man vill ju gärna få eleven att må bra i miljön omkring sig så
snabbt som möjligt men det kräver oftast väldigt mycket tid och att testa på
olika arbetssätt.

En av frågorna till informanterna var om de ändrar synen på en elev om de vet att
eleven har adhd. Tre av fyra informanter svarade att de gör det av olika anledningar
medan en av informanterna svarade att hen inte gör det. Att ändra synen på eleven
behöver i detta fall inte vara negativt men kan ibland även bli det omedvetet. Det
positiva med att ändra synen på de elever med adhd är att lärare behandlar eleverna på
ett sätt som passar dem bättre än de övriga eleverna. Lärare ändrar bemötandet och
tänker en extra gång på vad som sägs, för att inte säga något som provocerar eleven
eller gör hen illa till mods. Detta är något som är viktigt för alla elever men lite extra
viktigt för elever med adhd. Bemötandet är oftast annorlunda eftersom lärare behöver
tänka sig för lite extra innan hen gör. Det framkom även av en informant att hen har
lite mera förståelse att det inte alltid blir som läraren vill och hen kanske inte sätter
lika stora krav. Det negativa som framkom i intervjuerna var att ibland kan lärare
känna uppgivenhet eller hopplöshet kring en elev som det inte fungerar med och känna
att vad läraren än gör fungerar inte och då finns risken att läraren får en negativ syn på

35

eleven i fråga. Några citat från informanterna angående om de ändrar syn på eleven
när de vet att eleven har adhd:
Klasslärare A: Det tror jag nog jag gör, inte synen på själva eleven men för
varje år man jobbar börjar man acceptera att det är så här det är och man förstår
det lite bättre. Man förstår att det inte är för att bråka, men det är så här, men
det tar ganska länge för att förstå det.
Klasslärare B: Nej det skulle jag inte säga.
Klasslärare C: Ja absolut. Man måste ta det i beaktande, både i bedömning och
i behandling.
Klasslärare D: Det tror jag att jag gör oavsett jag vill eller inte. Oftast är det
inte negativt utan man behöver tänka ibland vad man säger och att det finns
olika saker som kan trigga en elev med adhd och man kanske behöver ändra på
kraven och bemötandet.

Diagnosen adhd utspelar sig oftast olika i de olika årskurserna. I de lägre årskurserna
syns hyperaktiviteten mest medan diagnosen oftast urartar sig olika för olika elever.
Oftast framkommer det andra problem i de högre årskurserna till exempel
inlärningssvårigheter och mera aggressionsproblematik. Citat av tre av informanterna
om deras syn på adhd i de olika årskurserna:
Klasslärare A: I ettan-tvåan kan det vara svårt för dem över lag att sitta still
åldersmässigt, sen kommer det mera fram för då börjar de bli lite mer benägna
att veta själva om de är lite annorlunda och lite mera trotsighet hos äldre
upptäcker man mera. 1–2 har mera myror i brallan och svårt att veta om det är
något mera eller inte. Behövs oftast något mera än att bara vara hyper och oftast
är det att man inte kan prestera lika bra tack vare diagnosen.
Klasslärare B: Jag tycker diagnosen syns tidigt, direkt i årskurs 1, men det
urartar sig på olika sätt. När de är äldre får de oftast svårare med sig själv medan
de mindre hänger med på ett sätt men förstår inte riktigt varför de är annorlunda.

36

Klasslärare C: De utvecklas på väldigt olika sätt. I de yngre årskurserna tycker
jag att hyperaktiviteten och springet i benen syns tydligare medan när de blir
äldre kommer mera trotsigheten och diagnosen uttrycker sig på ett grövre sätt
och vad jag upplevt blir den tuffare att hantera.

6.3 Informanternas sätt att organisera undervisningen
I min teoretiska referensram lyftes det fram att organisering av undervisningen kan
vara en stor utmaning beroende på hur läraren tar sig an elevers svårigheter i
klassrummet. I mitt resultat ville jag ta reda på om mina informanter stödjer
forskningen och jämföra resultaten med varandra. I mina intervjuer har jag frågat om
behov av organisering av undervisningen och hur organiseringen kan se ut, Jag har
även tagit reda på om mål och förväntningar på elever med adhd påverkas i
undervisningen.

Att organisera undervisningen för elever med adhd är nödvändigt i de flesta fall enligt
informanterna. Det framkom att organisering krävs både för elevernas hyperaktivitet
och koncentrationssvårigheter men även för att förebygga inlärningssvårigheter.
Inlärningssvårigheter förekommer enligt informanterna oftast hos elever med adhd på
grund av att deras svårigheter i klassrummet leder till missad kunskap. Informanterna
lyfte fram många sätt att organisera och differentiera undervisningen på för elever med
adhd. När lärare organiserar sittplatserna i klassrummet är det viktigt att tänka hur de
placerar eleverna med adhd för att de ska klara av undervisningen på bästa sätt. För att
undvika för mycket intryck kan skärmar användas för eleven för att hen ska kunna
fokusera på sig själv och vad hen gör för tillfället. Flera av informanterna lyfte även
fram fördelen med att använda sig av bildstöd i undervisningen och lägga upp dagen
tydligt och hålla samma rutiner så långt det fungerar för eleven samt konkretisera
undervisningen. Att ta bort stressen för elever med adhd är en viktig del för att de ska
lyckas med inlärningen och känna att de hinner med. Det kan man göra genom att låta
dem ta det muntligt i stället för skriftligt, skriva på en dator eller jobba utanför
klassrummet för att ta bort stressen med att se de andra eleverna hinna färdigt före hen.
För att ta bort stressen kan lärare även försöka ta bort stressmoment som att till
exempel ge ett helt prov utan i stället klippa sönder det och ge en fråga i taget för att
eleven ska fokusera bättre på en sak i taget. Assistenter är väldigt viktiga i
undervisningen lyfte alla informanter fram. En assistent som endast behöver fokusera
37

på en elev och kan gå ut i korridoren och arbeta med hen och kan underlätta
skolvardagen för dem samt ge dem en trygghet. Några andra sätt att underlätta
undervisningen för elever med adhd är att använda sig av till exempel time-timer,
musik i hörlurar, stressbollar som inte låter eller ståbord för att eleven ska få röra på
benen. Citat av informanterna om organisering av undervisningen för elever med adhd:
Klasslärare A: Man ser ju mest hyperaktiviteten i undervisningen så man inte
kan koncentrera sig och få inlärningen som krävs. En av mina elever tycker inte
om att skriva, får i stället ett papper med luckor och mera muntligt i
undervisningen.
Klasslärare B: Jo, det har jag, speciellt med instruktioner och genomgångar, de
måste förändras för att eleven ska hänga med. Oftast blir det så då för hela
klassen.
Klasslärare C: Ofta hänger läs- och skrivsvårigheter och adhd ihop så oftast
kan de behöva inläsningstjänst till exempel eller att man läser uppgiften för
dem, för de stressar upp sig för de inte förstår texten eller för att de känner att
de inte hinner tillgodogöra sig texten före de tror de måste vara klara.
Klasslärare D: Jag anser assistenter är guldvärda just med dessa elever då de
ofta har svårigheter att sitta stilla och om de då behöver kan gå ut ur klassen, ta
en promenad, arbeta någon annanstans eller bara få gå ut och lugna ner sig lite.

Att ställa upp mål för en elev kan vara svårt, speciellt för en elev med adhd. Eleverna
behöver må bra och trivas i sig själva för att lyckas nå målen i undervisningen vilket
oftast kräver att lärare arbetar med elevens självkänsla och självförtroende och
använder sig av positiv psykologi. För att hjälpa eleverna nå målen i undervisningen
sade alla informanter att de behöver anpassa dem. Det kan antingen vara genom att
ställa upp flera delmål för att nå det stora målet eller att endast ta de viktigaste delarna
ur målen och ta bort allt extra. Det viktigaste är att eleverna klarar av undervisningen,
blir godkända och mår bra i sig själv, det viktigaste är inte bra betyg utan godkänt är
väldigt bra. Citat av informanterna enligt hur de ställer upp mål för elever med adhd:

38

Klasslärare A: Nog ska de lära sig om fåglar men blir kanske inte lika mycket
om de inte är med hela tiden. I stället för att gå ut ur klassrummet finns en soffa
i klassrummet han får lägga sig på men bättre att han är inne för då kanske han
lär sig någonting.
Klasslärare B: Under tiden när vi skriver individuella utvecklingsplaner sätter
jag mål med olika ämnen. Utgår målen ifrån individens nivå och vad som är
rimligt att nå. Kunskapsmässigt behöver det inte påverkas men det är just vägen
vi kommer till målen.
Klasslärare C: Om man inte klarar av att prestera på en hög nivå så brukar jag
förklara för dem att har du vitsorden 5 i ett ämne är det bra, sträva efter godkänt
brukar säga åt dem att de duger och är jättebra och de blir godkända.
Klasslärare D: Man får inte ställa för höga krav för då tror jag inte eleven alls
tar in det och ser bara att detta klarar hen inte och skiter i det i stället för att ens
försöka.

Enligt informanterna krävs det att man ser på sina förväntningar på elever med adhd
för att de ska klara av och ta sig igenom undervisningen. Det är viktigt att läraren
varken har för låga eller för höga förväntningar på eleven. Är förväntningarna för höga
finns risken att eleven ger upp och inte ens vill försöka. Är förväntningarna för låga
finns risken att eleven känner sig misslyckad och tror att läraren ser eleven som
misslyckad. Alla informanter kände behov av att anpassa sina förväntningar på elever
med adhd och här lyfter jag några citat:
Klasslärare A: Jo. Annars är man inte realistisk. Om en elev inte är inne i
klassen mer än 20 minuter per lektion, eller vägrar skriva eller kryper på golvet.
Dom visar inte på samma sätt att de kan om de kryper på golvet.
Klasslärare B: Ja jag har det alltid i baktanken att de kanske inte klarar av
samma sak som de andra eleverna. Deras ork och intresse är inte lika ihärdigt
som de andras.
Klasslärare C: Jo, visst har man förväntningar men man måste sänka ribban.
Finns dem som har specialområden som de är otroligt taggade på där de

39

presterar bättre än övriga ämnen. Jag hade en elev som var väldigt stark i matten
och presterade väldigt bra, det enda hen behövde hjälp med var att dela upp och
få stöd med textuppgifter.
Klasslärare D: Jo absolut. Inte lika utvecklade mål, ta det viktigaste med så att
eleven klarar utbildningen. Ställa flera delmål både per lektion men även på
längre sikt.

6.4 Informanternas upplevelser av miljön i det gemensamma
klassrummet
I intervjuerna har jag tagit reda på hur klasslärare anser att elever med diagnostiserad
adhd påverkar miljön i klassrummet. Mera specifikt har jag tagit reda på hur elever
utan adhd-diagnos påverkas, om de får tillräckligt med tid, uppmärksamhet och de
utmaningar och differentiering de behöver. Undervisningen kanske inte blir som
läraren tänkt sig och planerat när det förekommer störningsmoment i undervisningen
och det kan förekomma mera konflikter i klassrummet, vilket jag tagit reda på utifrån
mina intervjuer med informanterna.

Lärare i skolan fokuserar mycket på elever med svårigheter i undervisningen men det
är viktigt att även fokusera på de övriga eleverna. Alla informanter hade som mål att
ge alla elever den tid de behöver men tyvärr fungerar inte alltid verkligheten på det
sättet. När en lärare har elever med adhd i klassrummet som tar mycket plats kräver
de oftast mycket tid, uppmärksamhet och hjälp med sina uppgifter. På grund av detta
räcker inte alltid lärares tid till för alla elever som behöver hjälp. Alla informanter
ansåg att de inte alltid räckte till men att de ändå såg resterande elevers svårigheter och
kunde i stor mån tillgodogöra sig undervisningen för de flesta elever. En informant
lyfte fram att det oftast är de tysta och lugna eleverna som hamnar i skymundan och
kanske inte får den hjälp de behöver eftersom de oftast inte ber om den. I ett klassrum
med elever med svårigheter är det oftast de som visar att de behöver hjälp och kräver
den hjälpen som får den i första hand och då finns risken att man inte hinner hjälpa
alla elever och kolla upp att alla hänger med under lektionerna. Citat av informanterna
enligt hur de upplever att miljön i klassrummet påverkas:

40

Klasslärare A: De andra eleverna blir trötta, för de vill gå vidare. De förstår
inte att den här personen inte gör det med flit de ser ju bara att de är någon som
jäklas. Jag tror de blir störda och det sen gör att den med adhd tycker det är
ännu jobbigare när de vet vad de andra tycker, ryktet går runt. De vill nog göra
rätt oftast men lyckas inte alltid.
Klasslärare B: Har haft elever som påverkat genom att störa sina klasskamrater
väldigt mycket och låter. Ibland i agerande effekt som påverkar hela
klassrumsmiljön. Sen har jag dom också som får jobbigare med sig själv på
grund av sina koncentrationssvårigheter men inte agerar utåt.
Klasslärare C: Det påverkar på det sätter att man försöker ha så lite grejer som
möjligt framme för att det inte ska bli störande, att vara mera på sin plats så de
har sin plats där de känner sig trygga, inte byter platser så ofta.
Klasslärare D: I den senaste klassen jag hade påverkades de övriga eleverna
väldigt mycket och störde sig på eleven och hade svårt att hitta arbetsron i
klassrummet.

En informant berättade om en elev som hen haft som brukade kräla på golvet under
lektionerna vilket läraren tillät eftersom eleven just då inte gjorde ljud och störde de
andra eleverna allt för mycket. Ifall någon annan elev sedan började kräla på golvet
var det inte tillåtet vilket de resterande eleverna lyssnade på och förstod. Informanten
uttryckte att ”de andra är duktiga som inte bryr sig för det är så vana vid det här”. En
annan informant lyfte fram att det inte alltid behöver bero på en elev med en diagnos
utan det är väldigt många elever i klasser idag och många vill snabbt ha
uppmärksamhet. Två av informanterna kände ett konstant dåligt samvete för att det
inte finns tillräckligt med tid och att de inte kände att de räckte till för alla elever. I
dessa fall är assistenter väldigt viktiga i undervisningen för att lärare ska ha en
möjlighet att tillgodose alla elever i klassrummet. Ett problem som en informant lyfte
fram var att de lugna eleverna oftast hamnar att agera som ett bollplank i klassrummet
eftersom de har en lugnande effekt på de elever som har svårigheter i klassrumsmiljön.
Oftast hamnar en ”busig” elev mellan eller bredvid en ”lugn” elev vilket på ett sätt är
att utnyttja eleverna på fel sätt och det har visat sig att inte ge en god effekt på de
lugnare eleverna. Citat av informanterna om hur de upplever klassrumsmiljön:

41

Klasslärare A: Nej de får ej tillräckligt med tid, speciellt inte de som sitter tyst
och väntar på vad de ska göra eller är högpresterande. Om det finns en
diagnostiserad kan det fortfarande finnas fem andra som också har svårare eller
vildare. Man räcker aldrig till.
Klasslärare B: Varför stör alltid Kalle? Varför får Kalle göra så och varför
behöver han inte vara inne i klassrummet under lektionerna? Behöver diskutera
att alla är olika och har olika behov, men de är oftast ifrågasättande. Men sen
när de lärt känna varandra och skapat relationer förstår de också varför.
Klasslärare C: För det mesta tror jag de påverkas bara positivt. Rutinerna
påverkar alla elever positivt. Sen är det såklart ibland att om eleven med adhd
inte har en bra dag påverkas klasskamraterna å men då måste man jobba på
detta annat sätt med den eleven just den dagen eller den stunden, till exempel
gå ut och jobba.
Klasslärare D: Jag tror att de andra eleverna påverkas, både negativt och
positivt. Nej jag anser inte att jag får tillräckligt med tid till de andra eleverna,
speciellt om denna elev har en dålig dag.

Som lärare finns det många orsaker att undervisningen inte blir som läraren tänkt sig,
att endast skylla på en elev är inte rätt men en specifik elev kan desto mera påverka
undervisningen på ett negativt sätt av olika anledningar. Undervisningen kan bli störd
för att en elev med adhd inte kan koncentrera sig och stör de andra eleverna men det
är där lärare behöver fundera hur de kan underlätta och förbättra undervisningen för
eleven med adhd och de resterande eleverna. I en av intervjuerna lyfte informanten
fram att en pedagogik för alla kanske inte fungerar för en elev med adhd medan en
adhd-pedagogik fungerar för alla då alla mår bra av rutiner och struktur. Citat av
informanterna angående om undervisningen utspelar sig som de tänker från början:
Klasslärare A: Då skulle jag tänka att det inte handlar om eleven med adhd, jag
tycker inte den påverkas, den kan bli störd men det handlar mera om att man
ska reda upp allt som händer på raster, man får aldrig undervisa det handlar
mycket om uppfostran.

42

Klasslärare B: Ibland ja och ibland nej, från dag till dag, man vet inte var
dagsmåendet ligger. Har de haft en svår morgon kan det påverka hela dagen.
Klasslärare C: Jo eftersom jag ofta anpassar den efter det blir den åtminstone
ganska bra.
Klasslärare D: Undervisningen blir väl det men oftast störs själva arbetsron
eller den goda stämningen i klassen, men det behöver inte alltid bero på den
specifika eleven med adhd.

Under intervjuerna framkom det att informanterna upplever mera konflikter bland
eleverna när de har elever med adhd i klassrummet. Det framkom även att det inte
behöver vara den specifika elevens fel men just dessa lärare har upplevt mera
konflikter i klassrummet på grund av detta. Om läraren har flera elever med svårigheter
i klassrummet upplevde informanterna att de eleverna drar sig till varandra och de är
oftast inte den bästa kombinationen i skolvardagen och påverkar varandra på ett
negativt sätt. De flesta konflikter skedde ute på rasterna vilket ledde till att mycket tid
från lektionerna försvann då de behövde reda upp konflikter som hade hänt under till
exempel raster i klassrummet. Informanterna tyckte även att det kunde bli ett
störningsmoment i klassrummet då det blev mera spring och prat under lektionerna
som störde resterande elever. Citat av informanterna enligt konflikter i klassen med
elever med adhd:
Klasslärare A: Ja. Mycket kring dem, speciellt om de är flera. Mycket
konflikter i min gamla klass med tre adhd där vi måsta ha föräldramöten 1 gång
i månaden.
Klasslärare B: Ja de hamnar lättare i konflikt eftersom de oftast blir
missförstådda. Har du elever som har svårt att se att andra har andra behov blir
det lättare konflikter. Väldigt individuellt. Vissa klarar av det bra men
konflikthanteringen är lite tuffare för de som har svårigheter.
Klasslärare C: Ibland jo, det beror lite på gruppen. Ofta drar sig adhd eleverna
till varandra och drar oftast inte jämnt vilket kan leda till mera konflikter i vissa
grupper.

43

Klasslärare D: Jo det gör jag, oftast mellan olika elever med svårigheter
uppstår det större konflikter.

44

7 Diskussion
I detta kapitel diskuterar jag resultatet enligt de fyra underkategorierna. Jag
diskuterar även metod och ger förslag till fortsatt forskning.

7.1 Resultatdiskussion
I min resultatdiskussion har jag valt att dela upp rubriken i fyra olika delar. Dessa fyra
olika delar hittas även i mitt resultat. Jag valde att göra på detta sätt för att underlätta
för läsaren att koppla diskussion till teorin och mitt resultat.

7.1.1 Informanternas syn på adhd som diagnos
Enligt Bjärvall (2018) kan elever med adhd vara väldigt känsliga för olika intryck och
har mycket spring i benen. Enligt Abrahamsson (2010) ses ofta elever med adhd som
mentalt frånvarande vilket kan leda till svårigheter i undervisningen eller med miljön
i klassrummet. Enligt Jakobsson & Nilsson (2019) har elever med adhd svårigheter
inom

tre

områden;

svårigheter

att

kontrollera

sin

egen

aktivitet,

igångsättningssvårigheter och svårigheter med arbetsminnet.
Resultatet gav väldigt liknande kriterier på eleverna med adhd och samtliga
informanter ansåg att kriterierna i teorin stämde med praktiken. Alla informanter ansåg
att elever med adhd har svårigheter med att sitta stilla och koncentrera sig på
undervisningen. Informanterna ansåg även att eleverna hade svårt med att vänta på sin
tur. Det som informanterna lyfte fram som jag inte sett i den forskning jag har läst är
att en lärare inte kan dra alla elever med adhd över samma kam. Samtliga informanter
nämnde även att trots att eleven har diagnosen adhd betyder det inte att lärare ska anta
att alla är lika. Diagnosen kan ta sig olika uttryck hos olika elever och kriterierna är
individuella och kan visa sig på olika sätt hos elever.
Jag blev förvånad över att informanterna var de som lyfte fram vikten av att kunna se
skillnader i diagnosen adhd hos de olika eleverna och att tänka på att de utspelar sig
på olika sätt hos olika elever. Detta är väldigt viktigt för lärare att tänka på i
undervisningen och ha det i bakhuvudet när man organiserar undervisningen för elever
med adhd. Detta har jag inte med i min teoretiska referensram utan i min teori är det

45

tydliga kriterier på hur adhd ser ut i undervisningen och hur den utspelar sig. Därför
har jag förlitat mig på mina informanter om deras erfarenheter kring hur adhd
utvecklas från årskurs 1 till årskurs 6. Det skulle varit bättre om man hittat forskning
som stödjer detta.

7.1.2 Informanternas upplevelser av elever med adhd i undervisningen
Lärare behöver hitta arbetssätt som riktar sig mot klassen och den enskilda eleven
Sundqvist (2014). Informanterna i min undersökning kände oftast trygghet med att
undervisa elever med adhd i det gemensamma klassrummet men trots tryggheten fanns
det även många utmaningar med att göra det. Samtliga informanter lyfte fram vikten
med att få kunskap om detta ämne som lärare och att kontinuerligt utbilda sig om
diagnosen för att känna trygghet med att undervisa alla elever. Utmaningar med att
undervisa elever med diagnostiserad adhd finns hos alla informanter. Informanterna
lyfte även fram svårigheterna de kände med att få eleven med adhd att passa in i
klassrummet och undervisningen men även hur de andra eleverna påverkas. Det kan
ta tid och trygghet samt respekt mellan de olika parterna i klassrummet för att skapa
en god undervisning. Undervisningen och skolan ändrar ofta och det är viktigt med
kontinuerliga fortbildningar inom detta tema men enligt mina informanter erbjuds det
inte allt för ofta fortbildningar inom adhd-diagnosen vilket är väldigt synd eftersom
det blir allt mera vanligt och syns mera i skolan.
Elever med adhd påverkas av de förväntningar lärare har på dem i undervisningen och
i skolmiljön. Det finns en risk att lärare som vet om att en elev har adhd sänker sina
krav och förväntningar på elevens lärande och resultat, både på gott och ont (Overland,
2018). Tre av fyra av mina informanter ansåg att de ändrade syn på eleven när det
visste att eleven har adhd. Att ändra synen på eleven behöver i detta fall inte vara
negativt men kan ibland även bli det omedvetet. Det positiva med att ändra synen på
de elever med adhd är att lärare behandlar eleverna på ett sätt som passar dem bättre
än de övriga eleverna. Lärare ändrar bemötandet och tänker en extra gång på vad som
sägs, för att inte säga något som provocerar eleven eller gör hen illa till mods. Det
framkom även i resultatet att det fanns mera förståelse att det inte alltid blir som läraren
vill och att läraren kanske inte ställer lika stora krav på eleven. Det negativa som
framkom i intervjuerna var att ibland kan lärare känna uppgivenhet eller hopplöshet

46

kring en elev som det inte fungerar med och känna att vad läraren än gör fungerar inte
och då finns risken att läraren får en negativ syn på eleven i fråga.
Jag tycker att jag fick givande svar på denna underkategori och mina informanter lyfte
fram väldigt bra och praktiska svar för att känna sig tryggare med att bemöta elever
med adhd i undervisningen. Jag tror att framtida lärare eller lärare som känner
osäkerhet inom detta tema kan ha nytta av detta resultat för att både få veta att de inte
är ensamma samt få lite konkreta tips. Dock önskar jag att jag tagit reda på hurdana
förväntningar det ställs på eleven och inte endast hur förväntningarna påverkas då
läraren vet att eleven har adhd. Att ha en förväntning är ett väldigt brett ämne och det
skulle varit lättare att tolka om man tagit reda på när förväntningarna ställs på eleverna.

7.1.3 Informanternas sätt att organisera undervisningen
Klasslärare står inför stora utmaningar i klassrummet att tillmötesgå alla elevers
behov. För att klasslärare ska klara av detta är lärarsamarbetet väldigt viktigt för att
utforma undervisningen på bästa sätt (Carlsson-Kendall, 2015). Enligt informanterna
är det väldigt viktigt att organisera undervisningen för elever med adhd. Det framkom
att organisering krävs både för elevernas hyperaktivitet och koncentrationssvårigheter
men även för inlärningssvårigheter.
Stöd i genomförandet för lärare finns innan genomförande, under genomförande och
efter genomförandet (Carlsson-Kendall, 2015). Några tips jag fick av mina
informanter var att tänka på sittplatser, skärma av vid behov, bildstöd, hålla rutiner
och struktur i klassen eller konkretisera undervisningen. Det är även viktigt att de mål
en lärare ställer passar eleven varken är för höga eller låga för att eleven med adhd ska
känna motivation i undervisningen samt förbättra sin självkänsla och sitt
självförtroende. Enligt informanterna krävs det att lärare ser över sina förväntningar
på elever med adhd för att de ska klara av och ta sig igenom undervisningen.
Praktiska tips är alltid bra för lärare att ta del av, trots att de har mycket erfarenhet i
detta tema och känner trygghet. Lärare och undervisningen utvecklas hela tiden och
genom samarbete och kontinuerlig ny kunskap hjälper lärare varandra att inkludera
elever med olika diagnoser och göra det till en självklarhet i undervisningen och inte
som ett hinder. Dock är det viktigt att lärare tänker på att dessa tips inte behöver
47

fungera för alla elever med adhd utan lärare behöver testa sig fram men även hitta
andra sätt som fungerar för just den elev läraren har i klassrummet för tillfället. Det är
även mest tips om hur man organiserar den fysiska miljön i klassrummet vidare skulle
det vara intressant att ta reda på själva undervisningsmetoder lärare använder sig av
för elever med adhd.

7.1.4 Informanternas upplevelser av miljön i det gemensamma klassrummet
Det är oftast mycket fokus kring de eleverna med adhd, men det lyfts mindre fram hur
andra elever påverkas och hur själva miljön i klassrummet påverkas av dem. (Saloviita,
2003). Samtliga av mina informanter har som mål att ge alla elever i klassrummet den
tid och stöd de behöver men tyvärr ansåg de att det inte alltid fungerade som de ville.
När en lärare har elever med adhd i klassrummet som tar mycket plats kräver de oftast
mycket tid, uppmärksamhet och hjälp med sina uppgifter. På grund av detta räcker inte
alltid lärares tid till för alla elever som behöver hjälp. Det lyftes även fram att det inte
bara behöver bero på eleven med adhd utan idag finns det väldigt många elever i
klasser som snabbt vill ha hjälp och uppmärksamhet. Det framkom ett konstant dåligt
samvete bland informanterna de upplever det inte finns tillräckligt med tid för alla
elever. Som lärare finns det många orsaker till att undervisningen inte blir som läraren
tänkt sig, att endast skylla på en elev är inte rätt men en specifik elev kan i hög grad
påverka undervisningen på ett negativt sätt av olika anledningar.
Det är viktigt att tänka på hela miljön i klassrummet när man organiserar undervisning
för alla elever. Det kan vara en stor utmaning att organisera undervisning som passar
alla elever i klassrummet men rutiner och struktur är en väldigt bra början sedan är de
för lärare att fortsätta därifrån och hitta det som fungerar bäst för just deras klass och
just deras elever. Det som behöver tänkas över är att en klassrumsmiljö inte behöver
vara dålig för att lärare har en elev med adhd i klassrummet, allt är inte deras fel utan
det kan bero på många olika orsaker till exempel kan det bero på läraren själv som har
klassen. Det finns en risk att det lyfts fram mycket negativt kring elever med adhd och
det är inte heller rätt utan lärare behöver tänka över alla andra elever samt sig själv om
det är någonting som inte fungerar. Sedan behövs organisering av undervisningen för
att eleven med adhd ska trivas men det behöver inte vara elevens fel för att miljön i
klassrummet inte fungerar.

48

7.2 Metoddiskussion
Utifrån avhandlingens syfte och forskningsfrågor valde jag att göra en kvalitativ
undersökning med inriktning på fenomenologi. Jag kunde ställa samma frågor till alla
mina fyra informanter och få möjligheten att jämföra svaren mot varandra. Eftersom
jag hade halvstrukturerade intervjuer kunde jag även ställa följdfrågor eller frågor jag
kom på under intervjun vilket var väldigt givande för att det gav mig en möjlighet att
utveckla mitt resultat mera än jag hade tänkt från början. Det finns alltid en risk att
använda sig av en kvalitativ forskningsmetod eftersom jag behöver lita på mina
informanter när jag gör min undersökning och inte utgår ifrån någon fakta och på detta
sätt skapar ny forskning.
Jag valde mina informanter utifrån dessa kriterier; att de har haft elever med
diagnostiserad adhd i det gemensamma klassrummet och jobbar som klasslärare i
årskurs 1–6. Eftersom jag visste vilken min målgrupp var blev det enkelt att veta vem
jag skulle rikta sig till samt hur jag kunde utforma mina intervjufrågor. Jag hoppas att
det ökar trovärdigheten och tillförlitligheten i min undersökning eftersom de har
ganska stor erfarenhet av att undervisa elever med adhd och har gjort det i några års
tid respektive många års tid. Alla upplever dock olika saker på olika sätt och det kunde
varit givande att intervjua flera informanter för att få en större helhetsförståelse över
temat och göra analysen lättare.
Jag anser att den fenomenologiska inriktningen passar min avhandling eftersom jag
tog reda på klasslärares egna upplevelser, tankar och åsikter kring att undervisa elever
med adhd i klassrummet. Jag ville endast veta deras egna upplevelser och inte låta
deras svar påverkas av mig eller skolan och inte hindra dem från att få uttrycka sina
åsikter kring undersökningen. Att inte påverka mina informanter under intervjuerna
var en stor utmaning eftersom jag själv har erfarenhet inom temat och har mina egna
åsikter och upplevelser vilket ledde till att det blev en hel del diskussion emellanåt.
Dock i min transkribering såg jag till att mina egna tankar och diskussioner togs bort
och upplevde att mina informanter inte påverkades av mina egna erfarenheter.

49

Jag valde sedan att transkribera alla intervjuer i sin helhet för att få en bättre bild av
materialet. Det gick mycket tid åt till detta men jag anser att det var värt det för att få
en bättre helhet och för att det skulle bli lättare att analysera materialet. Jag var tvungen
att ta bort en av transkriberingen i efter hand där mina egna upplevelser kom fram,
men jag behövde inte ta bort något av det mina informanter lyfte fram. Jag bestämde
inte forskningsansats före jag började med min undersökning eftersom jag var lite
osäker och valde mellan några stycken. I efterhand och när jag började skriva mitt
metodkapitel läste jag på de olika forskningsansatserna ansåg jag att fenomenologi är
den forskningsansats som passar bäst in i min undersökning. Slutligen anser jag att de
metodologiska val som jag har gjort varit lyckade och att mitt syfte är uppnått.

7.3 Förslag till fortsatt forskning
Resultatet visar att det finns utmaningar för lärare att undervisa elever med
diagnostiserad adhd i det gemensamma klassrummet. Jag anser att det finns mycket
forskning kring diagnosen adhd samt hur lärare kan arbeta med dessa elever, det var
inte allt för svårt att hitta material till min undersökning. Dock finns det vissa saker
jag saknar och skulle vilja se mera forskning av till exempel hur adhd utspelar sig på
olika sätt hos olika elever. Det finns ett visst antal kriterier som krävs för att
diagnostiseras men det behöver inte betyda att diagnosen utspelar sig på precis samma
sätt hos alla elever i undervisningen. Något mer att forska om skulle vara att ta reda på
hur alla elever påverkas av att ha elever med adhd i klassrummet och om det påverkar
inlärningen positivt, negativt eller både och.

50

Litteraturförteckning
Abrahamsson, L. (2010). Tänk om: en bok om autism, aspergers syndrom, adhd och
andra förmågor. Malmö: Gleerups Utbildning AB.
Alvesson, M. & Torhell, S. (2011). Intervjuer: genomförande, tolkning och
reflexivitet. Malmö: Liber.
Bell, J. & Nilsson, B. (2006). Introduktion till forskningsetodik (upplaga 4). Lund:
Studentlitteratur.
Bjärvall, K. (2018). Störningen: adhd, pillren och det stressande samhället.
Stockholm: Ordfront.
Carlsson,

B.

(1991).

Kvalitativa

forskningsmetoder:

för

medicin

och

beteendevetenskap. Falköping.
Carlsson-Kendall, G. (2015). Elever med neuropsykiatriska svårigheter: vad gör vi
och varför? Lund: Studentlitteratur AB.
Clough, P., Clough, P., & Garner, P. (2004). Handbook of Emotional and Behavioural
Difficulties. SAGE Publications Ltd.

Coslin, P. G. (1997). Adolescents´ judgement of the seriousness of disruptive
behaviour at school and of the sanction appropriate for dealing with it.
Frankrike:
Denscombe, M. (2018). Forskningshandboken: för småskaliga forskningsprojekt
inom sahällsvetenskaperna (upplaga 4). Lund: Studentlitteratur.
DePoy, E. & Gitlin L-N. (1999). Forskning: en introduktion. Lund: Studentlitteratur.
DuPaul, G. &. (2003). ADHD in the schools. New York: The Guilford press.
Gillberg, C. H. (2006). A clinician´s handbook of child and adolescent psychiatry.
Cambridge: University Press.

51

Gustafsson, L. (2009). Elevhälsa börjar i klassrummet. Lund: Studentlitteratur.
Hejlskov-Elvén, B. (2014). Beteendeproblem i skolan. Stockholm: Natur & Kultur.
Jakobsson, I.-L. N. (2019). Specialpedagogik och funktionsvariationer: att möta barn
och unga med funktionsnedsättningar i en utvecklande lärmiljö. Stockholm:
Natur & Kultur.
Kadesjö, B. (2001). Barn med koncentrationssvårigheter (2 uppl.). Stockholm: Liber.
Nilholm, C. (2012). Barn och elever i svårigheter: en pedagogisk utmaning. Lund:
Studentlitteratur.
Nummela, F. (2019). Störande beteende ut ett elevperspektiv: en kvalitativ studie om
elevers uppfattningar om lärares bemötande av och kommunikation med elever
som stör undervisningen. Vasa: Åbo Akademi. Hämtad (7.10.2021) från:
https://www.doria.fi/bitstream/handle/10024/173617/nummela_fanny.pdf?se
quense=2&isAllowed=y
Olsson, B. & Olsson, K. (2013). Att se möjligheter i svårigheter: barn och ungdomar
med koncentrationssvårigheter (2 uppl.). Lund: Studentlitteratur.
Overland, T. (2018). Det vet vi om diagnoser och lärande. Lund: Studentlitteratur AB.
Ringer, N. (2021). Adhd med egna ord: barn och unga beskriver sina erfarenheter av
att vara elev med adhd. FoU skriftserie nr 12/2021: specialpedagogiska
skolmyndigheten.
Ryan, N. & McDougall, T. (2009). Nursing children and young people with ADHD.
Routledge.
Saloviita, T. (2003). En skola öppen för alla. Vasa: Lärum-förlaget AB.
Sundqvist,

C. (2014).

Den samarbetande

läraren:

lärarhandledning

och

samundervisning i skolan. Lund: Studentlitteratur.

52

Tast, Å. (2019). Jag är ingen vild liten pojke: fem kvinnor som i tonåren eller vuxen
ålder fått diagnosen adhd berättar om skolupplevelser och stöd i
retroperspektiv.

Vasa:

Åbo

Akademi.

Hämtad

21

oktober

från:

https://urn.fi/URN:NBN:fi-fe2019052216626

Utbildningsstyrelsen. (2014). grunderna för läroplanen för den grundläggande
utbildningen. Helsingfors: Utbildningsstyrelsen.

53

