Ett genusperspektiv på flickors upplevelser
av att vara elev i en finlandssvensk
högstadieskola

Isabella Lindegård
Avhandling pro gradu i pedagogik
Fakulteten för pedagogik och välfärdsstudier
Allmän pedagogik
Åbo akademi
Vasa 2022
Handledare: Michael Uljens & Siv Saarukka

Isabella Lindegård

Abstrakt
Författare

Årtal

Lindegård, Isabella

2022

Arbetets titel

Ett genusperspektiv på flickors upplevelse av att vara elev i en finlandssvensk högstadieskola
Opublicerad avhandling i pedagogik för pedagogie magistersexamen

Sidantal (tot.)

Vasa: Åbo Akademi. Fakulteten för pedagogik och välfärdsstudier

66 (70)

Referat
Målet med skolans jämställdhetsarbete är att ingen elev ska särbehandlas på grund av sitt kön, sin ålder
eller etnicitet och att undervisningen ska ske i enlighet med jämställdhetslagen (L1986/609). Tidigare
forskning visar dock att vi har en bit kvar på vägen föra att skolan ska nå detta mål. Skolan återspeglar
tyvärr i många fall en traditionell könsordning. Flickor och pojkar bemöts ofta olika utifrån sitt kön och på
grund av olika förvätningar från omgivningen.
I denna avhandling diskuterar jag hur flickor upplever att lärare bemöter dem i klassrummet ur ett
genusperspektiv
I denna studie undersöker jag hur flickor upplever att flickor och pojkar bemöts i klassrummet utifrån sitt
kön och framhäver hur viktigt det är att arbeta genusmedvetet i våra skolor. Jag vill utifrån flickors
perspektiv utreda upplevelser av hur det är att vara elev i en högstadieskola idag och vad det finns för
skillnader i bemötandet från lärare utifrån elevers kön.
I avhandlingen har Mixedmethods använts, vilket innebär en kombination av kvalitativ och kvantitativ
forskningsmetodik för att belysa genus och bemötande. Genom enkät och fokusgruppintervjun har 12
högstadieflickor och deras upplevelser och bemötande i klassrummet undersökts och resultatet har
dokumenterats med hjälp av grafiska figurer. I yrkesrollen som pedagog är det viktigt att arbeta medvetet
för att förebygga negativa könsmönster, både i skolan och på fritiden.
Resultatet av undersökningen visar att flickor upplever skillnader i bemötandet i klassrummet utifrån sitt
kön.

Sökord/Index ord enl. tesaurus

Flicka, genus, klassrum, kön, könsroller, jämställdhet

Isabella Lindegård

Innehållsförteckning
1. Inledning........................................................................................................... 1
1.1 Bakgrund och relevans................................................................................. 2
1.2 Syfte, forskningsfråga och avgränsning ...................................................... 6
1.3 Avhandlingens fortsatta upplägg ................................................................. 6
2. Flickor, forskning och genus ......................................................................... 7
2.1 Begreppsförklaring ...................................................................................... 7
2.2 Genus genom tiderna ................................................................................... 9
2.3 Forskning om flickor ................................................................................. 11
2.4 Hur utvecklas en individ utifrån sitt genusperspektiv ............................... 13
2.5 Sammanfattning ......................................................................................... 18
3. Tidigare forskning om hur flickor bemötts i klassrummet ....................... 19
3.1 Historia och tidigare forskning .................................................................. 19
3.2 Genus konstrueras i klassrummet .............................................................. 22
3.3 Sammanfattning ......................................................................................... 24
4. Metodkapitel ................................................................................................. 25
4.1 Syfte och forskningsfråga .......................................................................... 25
4.2 Kvalitativa och kvantitativa metoder ......................................................... 26
4.3 Blandade metoder (mixed methods) som forskningsansats ...................... 28
4.4 Enkät och fokusgruppsintervju .................................................................. 31
4.5 Datamaterial ............................................................................................... 35
4.6 Analysmetod .............................................................................................. 36
4.7 Reliabilitet och validitet ............................................................................. 38
4.8 Generaliserbarhet ....................................................................................... 39
4.9 Etiska överväganden .................................................................................. 39
5. Resultatredovisning ...................................................................................... 42
6. Diskussion...................................................................................................... 55
6.1 Resultatdiskussion...................................................................................... 56
6.2 Metoddiskussion ........................................................................................ 59
6.3 Förslag till fortsatt forskning ..................................................................... 61
7. Sammanfattning ........................................................................................... 62
Litteraturförteckning ........................................................................................ 64
Bilaga 1 Enkät .................................................................................................... 67

Isabella Lindegård

FIGURER
Figur 1. Flickornas individuella uppfattning om graden av positiv eller negativ
uppmärksamhet i klassen ......................................................................................................... 42
Figur 2. Flickornas individuella uppfattning om hur tydligt eller mindre tydligt läraren lyssnat
på dem i klassrummet ............................................................................................................... 44
Figur 3. Flickornas uppfattningar om skillnader mellan flickor och pojkar i klassrummet ..... 45
Figur 4. Flickornas uppfattningar om hur mycket flickor och pojkar pratar under lektionerna
.................................................................................................................................................. 46
Figur 5. Flickornas erfarenheter av hur lärare bemöter flickor respektive pojkar i klassrummet
.................................................................................................................................................. 48
Figur 6. Flickornas uppfattningar om vilka förväntningar som ställs på flickor och pojkar i
skolan ....................................................................................................................................... 50
Figur 7. Flickornas bedömning av skillnader i hur lärare bemöter flickor respektive pojkar i
klassrummet ............................................................................................................................. 50
Figur 8. Frekvens över flickornas omdömen om hur det är att vara flicka i högstadiet .......... 52
Figur 9. Flickornas rangordning av prestationer som ger dem känsla av stolthet i klassrummet
.................................................................................................................................................. 53
Figur 10. Flickornas känslor av orättvis behandling i klassrummet ........................................ 53

Isabella Lindegård

1. Inledning
Som introduktion till denna avhandling kommer problemet och bakgrunden till avhandlingen
att presenteras och diskuteras. Syftet och avhandlingens forskningsfrågor kommer att
presenteras efter det och som avslutning till introduktionen kommer avhandlingens
avgränsningar och fortsatta upplägg att presenteras.
Människan är en social varelse som lär sig av andra och sin omgivning, därför lär sig
människan också om kön och genus på samma sätt som vi lär oss allt annat. Vi formas av att
vi behandlas på olika sätt utifrån vårt kön (Bäckström, 2011, s. 33 – 34.) Leander (2014, s.
17) menar att den första frågan nyblivna föräldrar får är om det blev en pojke eller flicka. Vi
vill alltså veta hur vi ska förhålla oss till den nyfödda babyn. Vi förväntar oss olika saker från
en flicka och en pojke och det kan leda till att vi behandlar dem olika utan att vi är medvetna
om det. Det finns undersökningar som visar att vuxna behandlar barn olika beroende på om
barnet är en flicka eller en pojke. Flickor uppmanas att akta sig och vara försiktiga när de tar
sina första steg och vuxna använder också mer ordrika och intensiva samspel med flickor.
(Wahlström, 2003, s. 18 – 20.) Även barnen själva vet vid tidig ålder skillnaden mellan
flickor och pojkar. I förskolan tilldelas ofta pojkar rollen som ”ledare” eller ”huvudperson”
när man leker eller spela teater. Flickor tilldelas ofta ”biroller” och är nöjda med det.
(Wahlström, 2003, s. 29.)
Nihlén och Nilsson (2006, s. 108 – 111) skriver i boken ”Genusboken” att forskning visar att
pojkar står för 70 procent av taltiden under en lektion och tar ofta för sig av uppmärksamhet
från läraren. Ofta ursäktar lärarna pojkarnas beteende medan flickorna förbises. Lärarna,
oberoende om det var en kvinnlig eller manlig lärare tilltalade också eleverna olika om det var
en flicka eller en pojke de pratade med. Pojkar tilltalades rakt på sak medan man talade med
flickor med en mjuk och förstående röst. Edén (2011, s. 104) skriver också att även eleverna
ser skillnader i hur flickor och pojkar behandlas i klassrumssituationer. I en intervju med
elever ansåg några av eleverna att pojkar var mer stökiga på lektionerna. Flickorna tyckte det
var jobbigt när pojkarna bråkade med flickorna och lärarna inte sade till när det var oväsen i
klassen. Att överträda gränser behandlas och bestraffas också olika beroende på om man är
flicka eller pojke. (Edén, 2011, s. 105.)

1

Isabella Lindegård
Det finns således från början en bestämd bild av hur flickor och pojkar ska vara eller bete sig,
detta utgående från normer och förutfattade meningar, som ofta överförs från generation till
generation. I dagens skola sätts mycket vikt vid att alla elever ska behandlas lika och att man
ska utgå från den enskilda individen. Det som ofta glöms bort i detta sammanhang är hur vi
bemöter flickor annorlunda än pojkar, även om de flesta lärare påstår att de inte gör skillnad
eller inte vill göra skillnad. Att detta sker har bland annat att göra med våra omedvetna
ingrodda föreställningar om hur kön ska vara. Vårt samhälle är baserat på stereotypa
könsroller som bland annat säger att pojkar ska vara bestämda, energiska och livfulla medan
flickor förväntas vara behärskade, duktiga och omsorgsfulla. (Söder, 2011, s.108 – 109.)

1.1 Bakgrund och relevans
Mitt intresse för studier som gäller kön, genus och utbildning kommer från att jag arbetar som
ledare för en hobbyverksamhet för flickor i åk 7–9. Flickorna uttryckte vid diskussion om
skolan att de upplevde skillnad mellan hur de blev bemötta vid olika situationer i klassrummet
beroende på kön. De upplevde att olika förväntningar på pojkar och flickor finns och de ansåg
detta orättvist. Flickorna som ingick i denna hobbyverksamhet och deras åsikter blev grunden
till mitt arbete och min undersökning som jag presenterar i denna avhandling. Genom detta
arbete har min kritiska roll som forskare uppmärksammats i jämförelse till min roll som
ledare för grupperna. Jag har tagit hänsyn till att flickorna känt mig sedan tidigare och vice
versa.

Även om vi försöker skapa en jämlik miljö i klassrum åt dagens unga idag finns det ändå
misslyckanden. Enligt Utbildningsstyrelsens (i det följande UBS) dokument ”Grunder för
läroplanen för den grundläggande utbildningen” (2014) ska ingen särbehandlas i skolan på
grund av sitt kön, ålder eller etnicitet och undervisning ska ske i enlighet med
jämställdhetslagen. En jämställdhetsplan ska också utarbetas årligen i samarbete med personal
och elever. Utöver detta framhålls också att den grundläggande utbildningen ska grunda sig
på att främja jämlikhet och jämställhet mellan könen och att elever ska uppmuntras att
fundera över ställningstaganden gällande jämlikhet, jämställdhet och rättvisa. En lärande
organisation ska också genom sina värderingar och praxis främja jämställdhet mellan könen
och hjälpa elever i deras identitetsskapande (UBS, 2014, s. 10, 12, 13, 23, 27.) Tyvärr finns

2

Isabella Lindegård
det forskning som visar att skolan inte alltid når upp till dessa mål. Loo (2011, s. 30 – 32) har
undersökt hur finlandssvenska lärarstuderande upplevde sin praktikperiod i årskurserna 1–6
beträffande jämställdhet. Hon kom fram till att flera av lärarstuderandena upplevde det som
icke jämställt i skolan. Till exempel kräver pojkar mer tid och uppmärksamhet i klassrummet,
medan flickor oftast är tysta och lugna. Lärarstuderanden hade också regerat på att det till och
med fanns situationer där flickorna hade fungerat som en slags buffert för att lugna
stämningen i klassen när pojkarna blev för busiga. Porko-Hudd & Åbacka, (2011, s.71)
framhåller att det även finns skolämnen som än idag anses vara mer könsbundna eller som
påstås passa det ena könet bättre än det andra.
Men det är inte bara i sociala sammanhang i klassrummet som vi kan se olikheter mellan
pojkar och flickor, även när det kommer till skolprestationer ser situationen olika ut för
pojkarna respektive flickorna. Utvärderingar inom det utbildningsvetenskapliga fältet visar
också att flickor klarar sig bättre än pojkar. Enligt PISA-undersökningen (2015) (Programme
for International Student Assessment) som är en internationell skolprestationsundersökning
som granskar 15-åringars kunskapsnivå inom läsförståelse, matematik, problemlösning och
naturvetenskap, klarar sig flickor bättre än vad pojkar gör. Flickor klarar sig även bättre än
pojkar i läsning. (Nielsen, 2011, s. 39). Går man bakåt i tiden och tittar på historien inser man
dock ganska snabbt att så har fallet inte alltid varit. I många årtionden hade männen bättre
studieresultat och kvinnor var inte ens välkomna att delta i studier och skaffa sig utbildning.
Än idag ser livet olika ut för kvinnor och män, även om utvecklingen gått framåt.
Könsmaktsordningen gör fortfarande att kvinnor och män lever på olika villkor och står inför
olika möjligheter, vilket också spelar roll för yngre flickor och pojkar (Jalmert, 2007, s. 107–
113.)
Om vi tittar närmare på skillnader i betyg till exempel i Sverige är det bevisat att majoriteten
av dem som har högsta betyg är flickor, men det är också samtidigt flickor som är de som är
lägst betygsatta. Flickor har oftare VG eller MVG (motsvara vitsorden 8–10 i Finland) medan
pojkar oftare har betyg mellan IG och G (Motsvarar vitsorden 4–7 i Finland) (Tallgren
Broman, 2002, s. 146–147.)
I Sverige började man dokumentera den könsmässiga betygsskillnaden på 1970-talet. Vad
som skett under senare år är att i tidigare betraktade ”flickämnen”, som exempelvis engelska
och religion, är skillnaden något mera markant. I tidigare så kallade ”pojkämnen” som till
exempel matematik och fysik är skillnaden utsuddad, eller så har flickorna högre betyg även
3

Isabella Lindegård
här. Flickorna har tillägnat sig möjligheter, eller mer korrekt skolframgång i traditionellt mer
manliga områden. Något liknande har inte skett från pojkarnas sida. (Tallgren Broman, 2002,
s. 147.)
I en rapport som handlar om könsskillnader i skolprestation och som publicerades hösten
2005 av ”Myndigheten för skolutveckling” i Sverige framgår det att det finns stora skillnader
i betygen mellan pojkar och flickor. I en teori framförd av Mats Björnsson kan en förklaring
till detta vara att det finns en så kallad ”antipluggkultur” bland pojkar, eftersom maskulinitet
och att vara duktig i skolan inte hör ihop. (Nordberg, 2008, s. 8.) Jalmert (2007, s. 115) har
liknande funderingar och menar att det kan finnas flera orsaker till att flickor och pojkar
klarar sig olika bra i skolan. Två orsaker förefaller att påverka denna teori: ”Den första
uppfattar skolan och utbildningen som feminiserade och den andra ser utvecklingen som en
konsekvens av den rådande könsmaktsordningen”. Idag väljer man också att koncentrera sig
mer på ämnen som anses vara ”mer intressanta” för flickor än för pojkar, vilket har gjort att
flickorna har fått ett försprång i utbildningen. Detta leder till att pojkar i sin tur får sämre
attityder till skolan och presterar sämre, eftersom skolämnen inte alltid intresserar dem.
(Jalmert, 2007, s. 115 – 119.) En annan orsak som kan ligga bakom situationer att pojkar
ligger efter i utbildning kan vara den så kallade ”antiskolkulturen”. Att satsa på skolarbete
samtidigt som man ses som en ”cool” eller ”tuff” kille krockar många gånger med varandra,
vilket leder till att pojkar oftare gör motstånd emot skolan än vad flickor gör. Pojkar som
väljer att satsa på sina studier kan också av de andra eleverna upplevas som feminina, vilket
ses som negativt (Jonsson, 2008, s. 154.) Tallberg Broman (2002, s. 147 – 148) lyfter också
fram en teori om att flickorna finner skolans ämnen mer intressanta än vad pojkarna gör och
att ”skolan appellerar mer till flickor och är mer möjlig för flickor genom kraven på
stillasittande arbete, disciplin, uppförande, ordning, flit och noggrannhet, något som flickor
fostrats hårdare till”. Flickor uppfostras också striktare och förväntas vara ”duktiga flickor”
som ska bry sig om skolarbete och anse att utbildning är betydelsefull för framtiden. Flickor
sammankopplas också ofta med läsintresse och ses ha bättre handmotorik och en handstil som
är enkel att läsa. (Tallberg Broman, 2002, s. 148.)
Svens-Liavåg, Korhonen och Linnanmäki (2015, s. 159) lyfter i sin undersökning fram att
Utbildningsstyrelsens studie, gjord 2012, visar att ”flickor och pojkar med samma
modersmålsvitsord inte har motsvarande kunskaper och färdigheter,” detta trots att de krav
som ställs på eleverna att uppnå samma vitsord är nationella. Eleverna betygsätts enligt de

4

Isabella Lindegård
mål som finns i läroplanen. (Svens-Liavåg et al., 2015, s. 155 – 159). Vidare visar
undersökningen också att könsskillnaden inte är stor mellan de elever som presterar bäst
(elever med vitsord 9 och 10). Flickor har också generellt sett bättre betyg än pojkar i alla
skolämnen även om pojkar klarar sig bättre i prov. Detta kan enligt Svens-Liavåg, Korhonen
och Linnanmäki bero på det att lärare bedömer och bemöter flickor och pojkar olika, av den
orsaken att kön är kopplat till beteende och flickor anses då vara lydiga och flitiga och pojkar
anses vara mindre tillmötesgående och störande, vilket då också leder till att flickor oftare får
högre betyg och pojkar lägre betyg. (Svens-Liavåg et al., 2015, s. 159, 161–162.)
En sak som dock inte får glömmas bort är den direkta föreställningen som vuxna har om
flickor i skolan och hur den kan påverka flickor. Eftersom flickor enligt statistik och
undersökning klarar sig bättre än pojkar i skolan, blir också förväntningarna på flickor i
skolan automatiskt högre. Det finns studier som visar ett resonemang om att flickor är vinnare
i dagens utbildningsystem, på grund av deras goda prestationer. Detta medför och skapar en
föreställning om att flickor är oproblematiska vilket i sin tur kan leda till att flickor som inte
lyckas i skolan, osynliggörs. I forskning som handlar om ungdomar och skolsvårigheter är
just flickor en kategori som är tydligt frånvarande. (Nilsen, 2011, s. 44 - 45.)
Även om vi ser skillnader i prestationer och resultat i skolan och hur flickor respektive pojkar
bemöts i skolan, visar tidigare empirisk forskning att kvinnor fortfarande idag har svårare än
män att få chefspositioner eller direktörsjobb. Detta kan till stor del bero på att de egenskaper
och det beteende som flickor hittills lärt sig hemma och i skolan inte längre värderas lika
högt. En chef som sitter tyst och låter andra ta plats ses sällan som en skicklig chef. I stället
börjar nu egenskaper och beteenden som pojkar kritiserats för i skolan att värdesättas. På de
flesta arbetsplatser ses det som en bra egenskap om man vågar visa att man tror på sig själv
och om man har mod att säga ifrån (Nihlén och Nilsson, 2006, s. 111.). Hur kommer det sig
då att trots att flickor presterar väl i skolan och oftast bättre än pojkar, förefaller kvinnor ändå
att ha ett underläge när det kommer till arbetsmarknaden och det finns stora skillnader i till
exempel löner och anställning? Har vår syn på kön och genus med saken att göra?

5

Isabella Lindegård

1.2 Syfte, forskningsfråga och avgränsning
Syftet med avhandlingen är att beforska genus i klassrummet ur flickors perspektiv. Jag avser
att utreda och tolka hur flickor i högstadieåldern upplever situationer och bemötande i
klassrummet.

Min forskningsfråga:
-

Hur upplever flickor att lärare bemöter dem i klassrummet ur ett genusperspektiv?

Fokus i denna avhandling ligger på flickor i högstadieåldern samt deras upplevelser om hur
lärare bemöter dom i klassrummet. Jag har valt att fokusera på flickor i åk 7–9 i en
finlandssvensk högstadieskola. Flickor i åk 7–9 valdes för att jag arbetat mycket med denna
åldersgrupp och upplever flickor i denna ålder som en intressant grupp att undersöka. De är
också i en intressant ålder mellan barn och vuxen vilket gör att deras synsätt och upplevelser
är intressanta och mångfaldiga. Totalt undersöktes 12 flickor i denna avhandling.

1.3 Avhandlingens fortsatta upplägg
Avhandlingen består som helhet av sju huvudkapitel. I det första kapitlet har jag presenterat
och diskuterat bakgrunden till avhandlingen samt vad avhandlingens fokus ligger på. Det
andra kapitlet kommer att inledas med begreppsdefinitioner följt av presentation av den
teoretiska referensram som kan kopplas till forskningsfrågan. I kapitel 3 kommer tidigare
forskning på området utifrån ett historiskt perspektiv att diskuteras. I kapitel 4 kommer fokus
att ligga på metoden som används i undersökningen. Mixed metods som ansats, analys samt
databearbetning och etiska aspekter kommer också att presenteras i detta kapitel. I kapitel 5
presenteras avhandlingens resultat från den kvalitativa undersökningen. I kapitel 6 och 7
kommer resultatet att diskuteras, samt förslag till fortsatt forskning på området. Avhandlingen
avslutas med en sammanfattning.

6

Isabella Lindegård

2. Flickor, forskning och genus
I avhandlingens kapitel 2 kommer teoridelen att presenteras. I kapitlet förklaras centrala
begrepp som kön och genus, och även begreppet flicka kommer att definieras. Efter det
presenterar jag en del om genusforskning i skolan och introducerar synpunkter på bemötande
i skolan utifrån genus, för att ytterligare belysa skillnader i hur flickor och pojkar bemöts i
skolan. En del om forskning om flickor kommer också att finnas med i detta kapitel.
I avsnitten nedan (2.1–2.4) ger jag en översiktlig introduktion till de centrala begrepp som
kapitlet kommer att handla om.

2.1 Begreppsförklaring
I detta avsnitt introducerar jag följande begrepp: flicka, genus och kön, samt könsroller.
FLICKA
Begreppet flicka är något svårdefinierat. Söderberg och Frih (2010, s. 10) skildrar kategorin
flicka, och meningen i det är i ständig förändring:
”Begreppet flicka är följaktligen komplicerat och kan inte reduceras till enskilda
variabler. Ordet är brett och bågnande. Det är sprängfyllt av innebörder och laddat av
betydelse. Det är associationsrikt och bär med sig en lång historia med sedimenterade
meningslagar. Själva ordet är av omtvistat ursprung men sägs i vissa källor hänga
samma med såväl ett ord för kjol – alltså ett traditionellt kvinnligt klädesplagg – som ett
ord som syftar på en lättsinnig kvinna” (2010, s. 10.)

En annan definition av begreppet flicka är en människa som framstår i mötet för kön och
ålder, eller mellan genus och generation. En flicka är alltså någon som bestäms av vilket kön
man är men också i vilken ålder man befinner sig i. En flicka är också en individ i livsfasen
barndom eller ungdom. I livsfasen ungdom kan också flicka benämnas som ung kvinna.
Begreppet har också på senare tid använts inom genusforskningen. Att vara flicka kan också
ha olika innebörd eller uppfattas olika beroende på etnisk härkomst, funktionshinder,
sexualitet eller klasstillhörighet. (Frih & Söderberg, 2010, s. 9–10.)

7

Isabella Lindegård
GENUS OCH KÖN
Det andra centrala begreppet som används i avhandlingen är genus och kön. Inom
genusforskningen används kön och genus återkommande. Genus är latin och betyder släkte,
sort, slag och kön. (Hirdman, 2001, s. 11). Med kön avses alltså det biologiska könet medan
genus benämner den bild och uppfattning vi skapar genom kultur och uppfattningar av hur
man ”bör” vara. Josefson (2007, s. 5–12.) lyfter fram att även om man idag (i till exempel
Sverige eller Finland) hävdar att kvinnor och män har samma möjligheter är detta sällan
fallet. Kvinnor och män har redan från födseln olika förväntningar på sig, och genus inverkar
också på våra möjligheter att välja yrken, till exempel ifall en kvinna vill arbeta med något
som beaktas som manligt eller tvärtom. Olsson och Sörensen (2011, s. 102) beskriver genus
på följande sätt: ”Med genus menas de sociala och kulturella aspekterna på skillnader mellan
mäns och kvinnors beteende och roller – till skillnad från ordet kön som avser de biologiska
skillnaderna mellan män och kvinnor.”
KÖNSROLLER
I avhandlingen kommer också ordet könsroll att förekomma. Det finns många likheter mellan
orden könsroller och genus men jag ger ändå en kort förklaring vad begreppet står för
eftersom det kan underlätta för läsaren.
Med könsroll menas de ”roller” och ”oskrivna” regler som finns kring kön, till exempel att
flickor förväntas vara lugna och pojkar stökiga. I boken ”Från kön till genus, kvinnligt och
manligt i ett kulturellt perspektiv” (Kulick, 1987, s. 13) beskriver man ordet könsroller som
en markering av kvinnors och mäns aktiva roller samhället. Kulick understryker också att
ordet ”könsroll” bör förknippas med det kulturella genussystemet och inte det biologiska.
(Kulick, 1987, s.12–13.) Kulick beskriver ordet könsroller som en markering av kvinnors och
mäns aktiva roller samhället. Kulick understryker också att ordet ”könsroll” bör förknippas
med det kulturella genussystemet och inte det biologiska. I boken förekommer också en del
kritik mot ordet ”könsroller” i samband med detta och Kulick menar bland annat att ordet
”könsroll” när det används, kan uppfattas som en naturlig följd eller tillägg till manligt eller
kvinnligt, att det är något som man föds till, och att ordet ”genusroll” därför hade kunnat
användas i stället. (Kulick, 1987, s.12–13.) Jag förstår Kulicks kritik, eftersom ordet kön, som
tidigare nämnts, används för att beskriva den biologiska delen, men jag kommer trots denna
kritik att använda ordet könsroller i min avhandling för att betona de förutfattade meningar

8

Isabella Lindegård
som råder i samhället, och för att skilja mellan genus, kön och könsroller. Dock har ordet
könsroll inget med det biologiska könet att göra i denna avhandling utan används för
förtydligande och förståelse.

2.2 Genus genom tiderna
”Vi föds inte till kvinnor vi görs till det” så skriver den kända franska filosofen och
författarinna Simone de Beauvoir i boken ”Det andra könet” som publicerades 1949.
(Tallberg Broman, 2001 s. 10.)
Detta citat fungerar bra för att klargöra att genus inte är något naturlig eller självklart utan
något som rättare sagt är socialt och kulturellt betingat. Begreppet genus står för detta
klargörande. I varje samhälle och kultur finns något som kallas genusordning och som
inkluderar föreställningar och idéer om vad som ses som kvinnligt/feminint och
manligt/maskulint. På detta sätt formas ett så kallat genusmönster i samhället, och det
förväntas vi som flickor och kvinnor, samt pojkar och män att leva efter. Det vi dock måste
komma ihåg är att detta genusmönster ständigt är i förändring. Det finns alltid plats för
invändning, förhandling och förändring. När genus förenas med andra kategorier som
sexualitet, etnicitet och klass, görs förändringen större i vad som betecknas som manligt och
kvinnligt (Söderbergh & Frih, 2010, s. 20–21.)
Begreppet gender, som ofta och även i denna avhandling översätts med genus, användes först
i den anglosaxiska kvinnoforskningen på 1970-talet. På 1980-talet och 1990-talet började
begreppet genus användas flitigt inom både forskning och olika debatter. Begreppet genus
anger den sociala relationen i kön. Med hjälp av begreppet genus klargörs relationen mellan
könen samt skillnader och olikheter i beteende, sysslor och egenskaper hos en individ. Genus
hjälper oss också att förstå att dessa inte är biologiskt givna utan socialt och historiskt
framtagna. (Tallberg Broman, 2001, s. 10.) På senare tid har också begreppet genusperspektiv
blivit allt vanligare inom forskning kring genus och hos genusföreträdare. Med
genusperspektiv menas att könet kan ses som en konstruktion utifrån det sociala. Det finns
typiska egenskaper som ses som ”kvinnliga” och ”manliga”, men dessa egenskaper ska ses
som en produkt av samhället, uppfostran och miljön. (Edén, 2011, s. 96.)

9

Isabella Lindegård
Kunskap om normer kring kön och genus och hur de alstras får vi från genusforskningen.
Begreppet genus symboliserar som tidigare nämnts det sociala könet, tankar kring vad som är
manligt och kvinnligt. När man talar om genus menar man ofta något som skapats, och som
inte är medfött. Genus representerar också det kulturella och sociala könet, och vad som anses
vara kvinnligt och manligt. Vartefter vi växer upp lär vi oss hur vi ska vara för att anses vara
”normala”. Vi lär oss också att det finns en gräns mellan könen, kvinnor och män och var den
gränsen går. Eftersom genus inte är statiskt kan föreställningar om genus se olika ut i olika
kulturer, olika delar av världen och i olika tidsepoker. Vad som betraktas som kvinnligt och
manligt ändras alltså i takt med att samhället runt om kring oss ändras. Kategoriseringen man
och kvinna är en av de absolut väsentliga sorteringsmekanismerna som människor har. Vi kan
i viss mån förhålla oss till människor utan att till exempel veta deras utbildningsbakgrund
eller klasstillhörighet men det blir svårt att förhålla oss till andra människor om vi inte vet
deras kön. Detta leder till att våra föreställningar om kvinnligt och manligt blir avgörande för
hur vi uppfattar andra människor. Det negativa med detta är att denna kategorisering gör att vi
inte alltid kan se klart, eftersom genusnormerna fungerar som ett ”filter” genom vilket vi silar
information om de människor vi möter. I stället för att fokusera på individen vi möter,
fokuserar vi på om det är en kvinna eller man vi möter. (Wedin, 2014, s. 45.)
Det finns alltså ett visst mönster och skillnad mellan flickor och pojkar, men det finns även
pojkar som inte vill bygga kojor utan i stället väljer att leka med dockor, eller flickor som
väljer att hellre spelar fotboll än att sitta och pyssla. Alla flickor och pojkar passar alltså inte
in det genusmönster vi har. (Svaleryd, 2003, s.14.)
Genus, kön och hur de formas är ett område som det idag finns forskning kring. Även hur
genus betonas och formas i skolan finns det forskning om. (Franck, 2007; Nordberg, 2008;
Wedin, 2014) I den här avhandlingen kommer bland annat tidigare forskning kring hur genus
konstruerats i skolan att lyftas fram. Min avsikt som forskare är att kunna jämföra och se hur
situationen ser ut idag i jämförelse med tidigare forskning. Hur upplever flickor att lärare
bemöter dem i klassrummet och finns det skillnad i bemötande mellan flickor och pojkar?

10

Isabella Lindegård

2.3 Forskning om flickor
Eftersom denna avhandling kommer att handla om flickor och hur de upplever vissa fenomen
och bemötande i klassrummet, är det relevant att titta närmare på forskning och undersökning
om just det kvinnliga könet för att vi ska förstå hur flickor och kvinnor tänker och fungerar
och vad de upplever formar dem eller hur de upplever sin omvärld.
Specifik forskning om flickor är inte lätt att hitta, eftersom flickor inte alltid betraktas som
betydelsefulla eller intressanta att studera, inte ens för genusteoretiker eller kvinnoforskare,
trots att flickforskning är bunden till genusforskning. På 1960-talet och 1970-talet började
man dock undersöka kön och kultur, och en teori om att könen var mer lika varandra än de
var olika tog fart. Den växande medvetenheten om ojämlikheten medverkade till att forskare
insåg att forskningen varit könsblind. På 1980-talet insåg man inom den nordiska
ungdomsforskningen att flickor hamnat i skymundan mellan två forskningsområden.
Kvinnoforskare hade inte intresserat sig för gruppen flickor därför att flickor utgjordes av
barn och ungdomsforskare hade inte intresserat sig för gruppen flickor eftersom flickor
utgjordes av individer av kvinnligt kön. Ordet ungdom har ofta förknippats med det manliga
könet och därför är unga män framför allt synliga inom denna forskning. Efter detta började
dock nordiska och internationella forskare lyfta fram flickor inom forskningen och på 1990talet hade flickan blivit synlig inte bara i forskning utan också i massmedia och populärkultur.
(Söderbergh & Frih, 2010, s. 12–14.) Enligt Söderberg & Frih (2010, s. 18–19) kan forskning
om flickor också vara problematisk eftersom man alltid måste fråga sig om den forskning om
flickor som bedrivs kan kategoriseras som flickforskning. I flickforskning ingår oftast en
kännedom om och problematisering utifrån begreppet genus. Det är därför diskussion om kön
och genus även får en relevant plats i denna avhandling.
Enligt Elium och Elium kan svårigheter med flickor vara annorlunda än svårigheter med
pojkar. För att vi ska kunna hjälpa och förstå flickor och hur de är annorlunda måste vi förstå
att se på flickor ur en annan synvinkel. Det gäller att försöka se världen som flickor ser den.
För att kunna göra detta måste vi lägga föreställningar som avgränsar vårt synsätt åt sidan.
Män är inte bättre än kvinnor eller tvärtom. Det är först när dessa förställningar och
förutfattade meningar upphör som vi kan börja se och förstå den kvinnliga naturen, vad
11

Isabella Lindegård
flickor har för behov och vad som ligger bakom deras beteende eller problem. (Elium &
Elium, 2000, s. 9.) Enligt Elium och Elium har flickor andra målsättningar än pojkar eftersom
de uppfattar världen utifrån den relation de har till andra människor. ”En dotters naturliga
förmåga att ta del i relationer odlas och finslipas till konsten att visa omsorg och att bidra till
andras utveckling genom omsorg” (Elium & Elium, 2000, s. 10.) Flickor föds och uppmuntras
alltså till att sköta relationer runt om sig och se till andras utveckling. Svårigheter med denna
uppgift som flickor och kvinnor tilldelas är att samtidigt som de utvecklas i att stärka sin
relation till andra finns det en risk att de förlorar sig själva på vägen. En flicka som till följd
av att ha valt bort sina egna behov för att inte uppfattas som besvärlig kan bland annat
utveckla vrede, depression, låg självuppskattning eller osjälvständighet. Många flickor
förlorar sin egen kvinnliga styrka på grund av att de är arga, manipulerande och okänsliga
eftersom de varit tvungna att trycka undan sina egna behov och känslor (Elium & Elium,
2000, s. 11.)
Som nämnts i inledningen behandlar många vuxna barn olika beroende om barnet är en flicka
eller pojke, men hur stor påverkan har våra kulturellt betingade inställningar egentligen på
flickor och hur de bemöts? Elium och Elium har genomfört en undersökning av den modell
som uppfostran följer och den visar att föräldrar omedvetet eller ibland också medvetet lär
flickor och pojkar att leva på olika sätt. Flickor förväntas vara behagliga och beskedliga och
klara sig på sin charm. Flickor kan betraktas som sköra och klena och att de behöver hjälp
med det mesta. Att också hemmet spelar roll i fostran av flickor är kanske något som glöms
bort, men faktum är att barn lär sig könsroller genom att titta på och imitera sina föräldrar.
När det kommer till leksaker ges flickor oftare leksaker som främjar aktivitet som lär omsorg
och omvårdnad än de får leksaker som stärker och bidrar till aktiv lek eller till att
grovmotoriken och rumsuppfattningen utvecklas. (Elium & Elium, 2000, s. 42 – 45.) Flickor
och pojkar belönas också på olika sätt. Medan pojkar belönas för att de vågar utforska, ta
risker och är oblyga, får flickor i stället beröm när de är lydiga, och visar anpassningsförmåga.
Att uppmana sådant beteende gör inte att flickor blir förberedda inför livet och framtiden,
även om det gör det lätt och komfortabelt att umgås med en flicka som har sådana
egenskaper. Att i stället uppmana flickor att våga göra misstag eller stå för sina egna åsikter
gör att de senare har större chans att kunna hantera konsekvenser av sitt eget handlande eller
kunna kan ta goda beslut. Vi måste bara låta flickor ”öva” på mindre betydelsefulla val i livet
först. (Elium & Elium, 2004, s. 50.)

12

Isabella Lindegård
I tolv – trettonårsåldern finns det en risk att flickor förlorar kontakten med sig själva och att
de börjar trycka ned vad de verkligen tänker och känner. Före puberteten är flickor mera
självsäkra på sin sak och håller fast vid det de vet, men under puberteten förlorar flickor
kontakten med sin ”inre vägvisare” vilket gör att de börjar tvivla mera på sina egna
iakttagelser och känslor. Detta kan vara förklaringen till varför flickor i högstadiet markerar
på lektionerna i mindre utsträckning än pojkar, eftersom de tvekar att ge uttryck för sina
känslor och kunskaper. Flickor i denna ålder börjar också förhålla sig kritiskt till sin egen
intellektuella förmåga vilket kan leda till att de får sämre betyg. Det är också därför det i
denna ålder är extra viktigt att jobba med flickors självrespekt och självkänsla vilket ofta kan
glömmas bort hemma och i skolan. I åldrarna tretton till sjutton år och speciellt i början av
tonåren är det viktigt att uppmuntra flickor att ge uttryck åt det de tänker och känner. (Elium
& Elium, 2004, s. 179 – 181.)
Genusperspektiv är därför en viktig del i den forskning som bedrivs om flickor. Enligt Siv
Fahlgren handlar genus om ”komplicerade sociala, kulturella och diskursiva processer som
skapar olika villkor för kvinnor och män, ger dem olika sociala positioner och värden, vilket
gör dem olika” (Fahlgren, 2007, s. 8.) Inom en forskningsgren som heter ”Girlhood studies”
anser forskarna att generation och genus måste förenas för att framställa ny kunskap om
flickor, kunskap om hur flickor behandlas och hur de uppfattar sina livsvillkor samt kunskap
om hur det talas om flickor. (Söderbergh & Frih, 2010, s. 13–14.)

2.4 Hur utvecklas en individ utifrån sitt genusperspektiv
Könets betydelse kan kännas som en självklarhet, och speciellt då man studerar det nyfödda
barnet och begrundar hennes eller hans framtid och de roller som finns kopplade till
sexualiteten, förväntningar och normer om flickor och pojkar, kan allt kännas förutsägbart.
Men alla barn kan inte uppenbart hänföras till det ena eller andra könet. Till könet knyts också
vissa bestämda egenskaper, objekt eller praktiker på ett självklart sätt. Söderberg och Frih
(2010, s. 21) fortsätter
”Denna självklarhet gör positionerna och identifikationshandlingarna normativa – de
utgör en uppsättning reglerade och ofta tvingade praktiker varigenom kroppar och
subjekt så att säga normaliseras. På detta sätt formar ett slags genusmönster i samhället

13

Isabella Lindegård
– och det förväntas vi som kvinnor och män, flickor och pojkar, leva efter” (2010, s.
19–21.)

Enligt Karin Lövgren konstrueras och görs kvinnor till det de är utifrån vad vi ser. Att vara
kvinna och att vara kvinnlig är inte nödvändigtvis samma sak. Hon menar att:
”Biologin sätter vissa ramar men det är utifrån kulturella meningsskapande, göranden,
som män blir maskulina och kvinnor feminina. Åtskillnad, att hålla isär två kön, är
viktigt. Likaså hierarkisering; det ena könet privilegieras och har generellt större makt
och status” (2016, s. 7.)

Hon fortsätter med att lyfta fram att kvinnlighet är något som ofta visas upp, och som
markeras av det yttre, ofta genom yttre utmärkande egenskaper, såsom frisyr, klackskor eller
klädsel. Vissa plagg som till exempel klänning eller kjol har historiskt används för att markera
könet kvinna. När synonymer till ordet flicka söks hittar man bland annat ord som ”jungfru”,
”snärta” eller ”ung dam”. Dessa synonymer utgör en projekteringsyta för olika kulturella
uppfattningar och förväntningar. Att använda ordet dam eller tjej ses också som något mindre
värt. Ordet ”damfotboll” sänder ut en signal om att idrottsgrenen inte är lika betydelsefull
eller svår som den manliga kodade modellen av fotboll. Flickan eller kvinnans liv domineras
också av möjligheten och rollen att bli mamma, och på så vis sammankopplas kvinnors liv till
skötsel och omsorg. Förväntningar som vi har på mammarollen idag fastställer att man ska
sätta andra först och att kunna ge och ta ansvar. Samtidigt tas mammarollen många gånger för
given och rentav osynliggörs (Lövgren, 2016, s. 8 – 10.) Kanske är detta också en del av
förklarning till vårt sätt att uppfostra flickor till tysta, behagliga och omhändertagande
individer som tidigare nämnts, flickor förbereds redan från tidig ålder till rollen att bli den
omhändertagande och omtänksamma blivande mamman som finns i bakgrunden?
I den samtida kulturen framträder det som viktigt att kunna bestämma kön och det ska synas
vem som är man och vem som är kvinna. Lövgren menar att det idag finns en fixering av
genus och att kunna markera och synliggöra genusperspektiv. Det lättaste sättet att göra detta
är att hålla isär kvinnligt och manligt. Kvinnor ska inte klä sig och uppträda som män, utan de
ska ha kläder och skor som lyfter fram deras kvinnlighet. Kvinnor kan till viss del klä sig i
kläder som är manligt kodade, men det omvända gäller inte för mannen eftersom han då
riskerar feminisering och statusförlust (Lövgren, 2016, s. 131.)

14

Isabella Lindegård

Det ena könet överordnas alltså det andra och på så vis håller vi reda på vem som är flicka
och pojke, och vad som är kvinnligt och manligt. Forskare inom genus har visat hur en lång
rad hypoteser har kopplats till tanken om två könskategorier, kvinna och man. Hur genus görs
har också att göra med ”roller” och genusmönster som finns och skapas i vår omvärld.
Samtidigt som dessa mönster och roller finns runtom oss i vår omvärld får vårt eget
genusgörande också konsekvens för omvärlden och kan bidra till att nya mönster och roller
bildas. Detta står senare som grund för vad vi upplever som ”normalt” och ”onormalt”, vad vi
anser är typiskt för en flicka och en pojke, hur vi ser på människor runt omkring oss men
också på oss själva, vårt sätt att tala, vara och klä oss (Söderbergh & Frih, 2010, s. 21–22.)
Det är därför viktigt att vi begrundar oss själva som en del av detta genuskapande och att vi
förstår hur vår egen syn på omgivningen kan bidra till detta normskapande.
Normer är ett viktigt begrepp inom genusforskningen och flera forskare (bland annat Wedin,
2014) håller med om att normer, makt, stereotyper och överordnande har att göra med hur vi
ännu idag skapar könsroller. Man kan förklara normer som informella och osynliga regler
som talar om för oss hur vi ska bete oss och vara mot varandra. Normer är det som ses som
det normala och acceptabla beteendet och som vi eftersträvar att följa i sitt sammanhang.
Normer kan också ses som en social kontrollmekanism, där vi sorterar in människor i olika
grupper och där varje grupp har ett beteende som är ”rätt” för dem. Så länge alla beter sig i
enhet med en norm är allt på sin plats, det är ”som vanligt” ”som det ska vara” eller
”normalt.” Normer eller är osynliga tills någon bryter mot dem. Det är först när något udda
händer, och någon bryter mot normen, som vi reagerar. Exempel på detta kan bland annat
vara en pappa som är bekymrad över sin son som tycker om att klä sig i prinsesskrona och
klackskor. Han leker som många andra barn på förskolan gör, men inte som andra pojkar
leker utan som flickor leker, vilket avviker från normen för hur pojkar ”bör” vara. Ett annat
exempel på en norm kan också vara att flickor ska vara tysta och lugna och lyhörda. Därför
kan en lärare i en klass uppleva flickor som mycket mer påstridiga och bråkiga än pojkarna i
klassen, men vid en närmare iakttagelse kan vi se att dessa flickor betedde sig precis som de
”bråkiga” pojkarna i klassen gjorde, flickorna var inte mer eller mindre stökiga. Flickorna
beteende avvek från normen för hur flickor ”ska bete” sig, och därför kan de uppfattas som
bråkigare än pojkarna. Dessa två exempel är exempel där något avviker från normen, och det
väcker på så vis reaktioner, för det känns eller anses inte vara ”normalt”. En norm kan ses ur
två perspektiv. Det ”normala” och det ”avvikande”. Avvikelserna blir i detta sammanhang
15

Isabella Lindegård
intressanta, eftersom de är en utgångspunkt för att normer ska bli meningsfulla. För att kunna
sätta gräns för vad som klassas som normalt måste vi definiera vad som är onormalt. Denna
indelning kan dock innehålla både fördelar och nackdelar, beroende på om man befinner sig
utanför eller innanför ramarna för normen. Att inte vara ”normal” eller att befinna sig utanför
normens ramar, leder ofta till en utsatt position där man behandlas annorlunda eller får en
känsla av att inte höra till. Det är därför av betydelse vem som har rätt att definiera och
upprätthålla en norm, eftersom denna person eller grupp också har makt. Makt, skapande och
vidmakthållande av norm och normer, hör alltså ihop med varandra. Mycket av de normer
som existerar bygger på underliggande värderingar, som kan vara mer eller mindre medvetna.
Gränser mellan vad som ses som norm och avvikande är ändras hela tiden, ofta är vi som
människor själva med och ändrar och sätter upp dessa gränser. Värderingar är också ofta
instabila och går att ändra på. Att förändra normer skapar ofta en våg av motkrafter och ofta
av dem som strävar efter att få bibehålla den aktuella ordningen. Vid dessa situationer får vi
ännu en gång påminnelse om att normer handlar om makt. Ibland missuppfattas normer och
antas företräda det vanligast existerade, det vill säga majoritetens uppfattningar. Pojkar och
män (ofta vita, heterosexuella och icke-funktionshindrade) ses ofta som en grupp som har
mycket makt i jämförelse med deras andel av populationen i ett samhälle, eftersom mycket
relateras till dem. (Wedin, 2014, s. 43–45.) Det är efter denna formel som forskare bygger sin
teori om genusordningen.
Yvonne Hirdman, professor i historia, är en forskare som skrivit en bok där hon formulerat
genusteorin. Genusteorin går ut på att vi skapar normer och regler som blir till en så kallad
genusordning. Detta gör vi för att vi ska veta hur vi ska förhålla oss till det kvinnliga och
manliga. Skapandet av denna genusordning sker enligt två principer: Att manligt och
kvinnligt hålls isär och att det manliga värderas högre än det kvinnliga. (Wedin, 2014, s. 46.)
Hirdman vill med sin teori redogöra för hur vi tänker kring just de olika könen. Hirdman
betonar att genom hela historien har kvinnor levt i skymundan av män, det har till och med
talats nedlåtande om kvinnor och man har talat nedlåtande till kvinnor. (Hirdman, 2001, s. 19–
26.)
Människan har ett ständigt behov av att dela in andra människor och företeelser i kategorierna
kvinnligt och manligt. På så sätt identifierar vi genusperspektiv i vår omvärld. Leksaker,
färger, kläder, yrken, hur människor talar eller rör sig är exempel på sådant som kategoriseras.
Den första principen, att manligt och kvinnligt hålls isär, bygger på att vi ser det manliga och
16

Isabella Lindegård
kvinnliga som dikotomier, att de är varandras motsatser. Med detta menas att vi skapar
flickors och pojkars motsatta egenskaper, beteenden och intressen. En flicka eller en kvinna
ska vara kvinnlig och en pojke eller en man ska vara manlig. Om det sker avvikelser i detta,
noteras det och det blir en reaktion. Om avvikelserna är stora pratas det om okvinnliga
kvinnor och omanliga män, och könsöverskridande beteenden kan väcka frågor, eftersom
varken kvinnor eller män beter sig ”normalt”, enligt normen. (Wedin, 2014, s. 46.)
Hirdman menar också att män och kvinnor skiljs åt på det viset att vara eller identifiera sig
som man, är att inte vara en kvinna. Och att vara man innebär också att man är normbärare
(Hirdman, 2001, s. 65.) Många hem, förskolor och skolor, förstärker tyvärr denna tanke om
dikotomier och normer, genom att till exempel placera olika leksaker, gärna en bit ifrån
varandra, med en ”dock-vrå ”och en ”bil-vrå”, eller genom att förvänta sig och belöna eller
kritisera vissa beteenden från flickor och pojkar.
Den andra principen i genusordningen är att det manliga värderas högre än det kvinnliga.
Detta bygger på att det män är och gör ses och uppskattas som mer värt och uppskattas högre
än det kvinnor är och gör. Exempel på detta är att till exempel beteckningen ”pojkflicka”
beräknas ha högre värde för flickor än vad beteckningen ”flickaktig” har för en pojke. Pojkar
får också mer av pedagogers tid både i skola och förskola, vilket gör att de kan uppfattas som
”viktigare”. Mannen blir på så vis norm för det mänskliga, och det skapas en över- och en
underordning, som värdesätts som ”naturlig”. Denna genusordning gestaltas som struktur i
samhället på gruppnivå. Det som man måste komma ihåg är dock att detta inte alltid innebär
att alla kvinnor underordnar sig män eller att alla män och pojkar har högre status än flickor
och kvinnor. Det kommer alltid att finnas exempel som avviker från genusordningen. (Wedin,
2014, s.46–47.) Även Kulick är inne på spåret om att kvinnligt och manligt tycks har olika
status i samhället. Enligt Kulick har många teorier inom antropologin som handlar om
kvinnor sitt ursprung i tanken att kvinnor i alla samhällen har lägre status än män. En
förklaring till detta kan vara att kvinnan är bunden till förmågan att reproducera, vilket
begränsar hennes rörelsefrihet i samhället och leder till att hon universellt knyts samman med
hemmet, hushållet och omhändertagandet. (Kulick, 1987, s. 19.)

Tegnér (2007, s. 130) klargör för genusteorier utifrån socialkonstruktivistisk grund på̊
följande sätt:

17

Isabella Lindegård
Genusteorier på socialkonstruktivistisk grund handlar om hur individer ”gör” eller med
andra ord, aktivt ”konstruerar” kön. Det är teorier som uppmärksammar de relationer
och det sociala samspel som formar människor. Kulturen och det sociala utgör den
rekvisita, det material, som individerna använder sig av för att skapa sina versioner av
kvinnlighet och manlighet, sina identiteter och sin syn på̊ världen. (2007, s. 130.)

2.5 Sammanfattning
I detta kapitel har genus som helhet diskuterats och centrala begrepp definierats. Eftersom
fokus i denna avhandling ligger på flickor har också ett kort avsnitt om forskning om flickor
inkluderats.
Först på 1980-talet och 1990-talet började genus användas inom forskning och debatt. Senare
har också termen genusperspektiv blivit allt vanligare, och med detta avses vad som ses som
typiska egenskaper för kvinnor och män. (Edén, 2011, s. 96.) Genus representerar det
kulturella och sociala könet och vad som anses som kvinnligt och manligt ändras i takt med
att samhället runt om kring oss ändras. Vi lär oss om genus genom vår uppväxt och vårt
samhälle och kultur kring detta begrepp. Vad som anses som kvinnligt och manligt blir
väsentliga i möte med andra människor och kategoriseringen man och kvinna är enligt Wedin
(2014, s. 45) den viktigaste sorteringsmekanismen som människor har.
När vi talar om genus måste vi också tala om normer, som präglats i anslutning till genus.
Normer kan förklaras som osynliga och informella regler som talar om för oss människor hur
vi ska förhålla oss till varandra. Normer betecknar också det som anses som ”rätt” och ”fel” i
samhället. Det förväntas att kvinnor ska bete sig och se ut på ett visst sätt och män ska bete
sig och se ut på ett annat sätt (Wedin, 2014, s. 43–45.)

18

Isabella Lindegård

3. Tidigare forskning om hur flickor bemötts i
klassrummet
I följande kapitel kommer tidigare forskning om hur flickor bemötts i skolan att diskuteras.
Kapitlet kommer att fokusera främst på forskning från Sverige och Finland för att fokusera på
så relevant forskning som möjligt.
Genusperspektiv och skillnader i bemötande är ett av flera synsätt som kan implementeras på
skolans arbete och dess ämnesinnehåll, arbetsformer, elever och lärare. Genusperspektiv
väcker dock många funderingar och kan leda till stora problem såväl i lärarutbildningen som i
skolan, det blir ett så kallat antingen/eller problem. Antingen finns genusperspektiv med som
det väsentliga innehållet och som återkommande diskussion i undervisningen, kanske på
grund

av

en

konsekvent

genusengagerad

lärare

eller

rektor,

eller

så

finns

könsproblematisering inte med i skolan och undervisningen alls. I lärarutbildningar saknas
köns-/genusperspektiv som problematisering och svårigheter som kan uppstå kring att ”han
och hon” saknas många gånger som tema i till exempel läroböcker eller som del av
läroplanen. Detta avgränsar förståelsen av verkligheten och gör den också i flera fall svår att
begripa. Om man tittar på tidigare forskning om skola och barnomsorg ser man även här ett
mönster av frånvaro angående detta problemområde. Antingen diskuteras könsperspektiv
likformigt eller så sker närmandet av genus och kön helt utan reflektion. Ofta saknas helt
reflektion kring könets betydelse i till exempel bedömning, betygssättning, undervisning,
arbetssätt och utvecklingsvillkor. Detta innebär tyvärr också att forskning om kön och
könsperspektiv i skola och i undervisningen ofta blivit marginaliserad. (Tallberg Broman,
2001, s. 8.)

3.1 Historia och tidigare forskning
I många år sågs kvinnan och mannen som skilda väsen som borde ägna sig åt olika saker.
Kvinnan stod för det praktiska och mannen för det teoretiska. Tallberg Broman (2001, s. 12 –
13.) tar upp exempel från den franske 1700-tals filosofen J-J Rousseau och Sveriges
skolkommittén 1918 för att förtydliga detta synsätt. Rousseau beskriver kvinnans och

19

Isabella Lindegård
mannens plats i utbildning och samhället på följande sätt: ”Det är kvinnornas sak att tillämpa
principerna, mannens att finna dem”
År 1918 uttrycker svenska skolkommittén sin uppfattning om genus i relation till att vara ung
kvinna på detta sätt: ”Ur hygienisk synpunkt hade invändningar rests mot samundervisningen
främst, medan flickorna, vilkas organism det vore angelägnast att skydda mot intellektuell
överansträngning utsattes för samma krävande uppgifter som gossarna” (Tallberg Broman,
2001, s. 11 – 13.)
Det är något svårt att hitta finländsk forskning om kvinnors roll i samhället.

De

undersökningar som finns om uppfattningar om kvinnobildning och kvinnor i samhället har
sin grund främst i äldre källor. Den viktigaste källan för detta är Sisko Wilkmans (1938)
undersökning ”Naissivistyksen periaatteiden kehityksestä Suomessa 1840-80-luvulla” som
kan översättas med ”utvecklingen av kvinnobildningens principer i Finland under 1840 – 80 –
talet”. När detta skrevs fanns det inte mycket nytt forskningsmaterial att ta del av vad gäller
till exempel kvinnors ställning i samhälle och utbildning, och forskning om filosofiska
strömmar gällande kvinno- och mansuppfattningar under 1800-talet var anspråkslös. I mitten
av 1980-talet, började man även i Finland intressera sig för kvinnans ställning i skolväsendet
och historia kring detta, och sedan 1990-talet finns nyare forskning och nya perspektiv inom
detta ämne. (Haataja, 1992, s. 98.)
På 1660-talet började utvecklingen av folkundervisningen i Finland på kyrkans initiativ. Då
skulle både män och kvinnor lära sig om kristendomen. På 1800-talet, lades grunden till
folkskoleväsendet,

vilket

ledde

till

att

folkundervisningen

förändrades.

I

folkskolförordningen, som utgavs 1866, bestämdes bland annat att flickor och pojkar skulle
undervisas tillsammans i småskolor, medan de högre folkskolorna fortfarande hade
särundervisning. Diskussion om samundervisning också i de högre folkskolorna började
debatteras runt 1870-talet på folkskolmöten. Det kom då fram att flickor och pojkar hade
undervisats gemensamt och man inte kunde finna några nackdelar med det systemet. Vilka
skolämnen som skulle läsas kunde variera från landsbygd till stad, vanligen undervisades
flickor och pojkar i samma ämnen, men flickor kunde därtill få undervisning i
trädgårdsskötsel och barnavård, medan pojkar skulle ha möjlighet till språkstudier. (Haataja,
1992, s. 99.) I början av 1890-talet hade man kommit så långt att det fanns en eller flera
folkskolor i de flesta kommuner. Vissa av folkskolorna var avsedda för endast flickor eller
endast för pojkar, medan andra skolor hade samundervisning. I de städer där de högre
20

Isabella Lindegård
folkskolorna fanns, undervisades flickor och pojkar fortfarande oftast i skilda klasser, men
klasserna befann sig i samma byggnad (Haataja, 1992, s. 100.)
1843 tog staten över kyrkans ansvar för läroverken vilket ledde till att bland annat de statliga
flickskolornas ställning bekräftades. Två nya läroanstalter för flickor grundades i Åbo och
Helsingfors och dessa skolor har betraktats vara Nordens första statliga flickskolor. Fast
flickskolorna formellt sågs vara jämställda med läroverken, ledde sällan examen inom
flickskolorna till fortsatta studier. Flickor sågs länge vara ovälkomna till offentliga tjänster
och att avlägga studentexamen. (Haataja, 1992, s. 101 – 102.)
Sett ur ett historiskt perspektiv har pojkar och flickor i Finland (och i de flesta andra länder)
ändå fått ungefär samma fostran genom folkskolundervisningen (motsvarar dagens
lågstadium) detta trots att undervisningen vanligen skedde i skilda klasser eller i skilda skolor.
I de högre samhällsklasserna ser vi dock större skillnader. Här ser utbildningen för flickor och
pojkar annorlunda ut och vilken utbildning som barnet skulle få bestämdes på basen av vilket
kön barnet hade. Kvinnor och män hade olika uppgifter i samhället och inom familjen, och
denna uppfattning ledde till att undervisningen fick olika målsättningar om man var flicka
eller pojke. Trots denna uppfattning och system har flickor sedan 1800-talet haft rättigheter att
få samma undervisning som pojkarna, genomförandet av detta har bara krävt vissa dispenser.
I början av 1900-talet försvann dock de officiella hindren för lika utbildning och en medveten
målsättning för understödjande av jämställdhet inom utbildning blev en del av
utbildningspolitiken från och med införandet av grundskolan. (Haataja, 1992, s. 108.)
I samband med grundskolereformen som ägde rum i början av 1970−talet diskuterades inte
målsättning om jämställdhet mellan könen. År 1971 hade dock den nationella
utbildningskommittén

som

uppgift

att

se

över

den

allmänna

jämställdheten

i

utbildningssammanhang. Kommitteen gjorden en lista på 10 punkter över olikheter. Sist på
den listan hamnade orättvisa mellan könen. Kommittén fick dock kritik för denna slutsats,
vilken de besvarade. Haataja (1992, s. 109) nämner att Kommitténs svar löd på följande vis:
”Dagens situation upprätthåller olikvärdighet mellan könen i utbildningssammanhang, men
det beror uppenbarligen på de könsskillnader som verkar i hela samhället, inte på
skolsystemets uppbyggnad” (Haataja, 1992, s. 109).
Ett svar på varför det varit så svårt att komma till enighet när det gäller ett allmänt
jämställdhetsbegrepp i utbildningspolitiken kan förklaras med att jämställdhetsbegreppet ofta

21

Isabella Lindegård
blandas ihop med likhetsbegreppet. År 1974 föreslog delegationen för jämlikhetsärenden i
Finland att en särskild målsättning för främjande av jämställhet mellan könen i utbildningen
skulle utformas. Dessa mål innehöll bland annat önskan och ”krav” på att åtminstone ett av de
utbildningspoliska målen som samhället fastställer ska handla om förverkligande av
jämställdheten mellan könen och att denna jämställdhetsmålsättning bör finnas med i
läroplanerna på alla nivåer. och Även det praktiska skolarbetet skulle ses över och
omorganiseras. Jämställdheten mellan kvinna och man skulle nu innebära likvärdighet mellan
könen. Från slutet av 1980-talet och fram till idag har jämställdhetsmålsättningarna och
begreppet jämställdhet mellan könen fått ny innebörd. (Haataja, 1992 s, 109–110.)
Jämställhets begreppet och lika värde mellan könen är idag ett ämne som ständigt är aktuellt
och i förändring.
Sverige fungerar också som ett intressant exempel när vi undersöker hur könet bildats i
klassrummet. Först under 1980-talet och främst under 1990-talet började man i Sverige att
kritiskt granska skolan och förskolan från ett könsperspektiv. Då behandlades frågor som
bland annat vem skolan och undervisningen främst vänder sig till, samt frågor om skolan
blivit en plats där pojkar dominerar och flickor tilldelas passiva, stödjande lyssnarroller. På
1990-talet blev det alltmer vanligt att vinkla perspektivet på frågorna och börja fundera om
skolan blivit en kvinnodominerad miljö där mindre förståelse och förmåga att hantera
uppväxande pojkar råder. I samband med denna senare fråga har också flickors genomsnittligt
högre betyg diskuterats och om skolan ses som flickors stora möjlighet till framgång, medan
pojkarna här glöms bort. Man har också vinklat denna fråga på så vis att flickors
skolframgång i form av goda betyg och meritvärden snarare är ett tecken på underordning och
osjälvständighet. Också frågan vad det är läraren egentligen bedömer har stigit fram.
(Tallberg Broman, 2001, s. 16.) På 1990-talet började man också i Sverige bedriva
försöksverksamhet med att samla in och sprida kunskap om könstillhörighetens betydelse. I
samband med detta lyfte man fram frågor som handlade om vilken inverkan könet kan ha på
uppfostran, utveckling och undervisning. (Tallberg Broman, 2001, s. 18.)

3.2 Genus konstrueras i klassrummet

22

Isabella Lindegård
Som jag nämnt i inledningen till avhandlingen finns skillnader på hur flickor och pojkar
bemöts i skolan utgående från deras kön. Enligt Elium och Elium finns det även en ”dold”
undervisningsplan som gör att flickor ofta bemöts på ett annorlunda sätt i skolan och i
klassrummet än pojkar. Barn lär sig i skolan att uppföra sig enligt de traditionella
könsrollerna, och detta sker ofta utan att någon lägger märke till det. Yttranden som kan höras
är till exempel ”Pojkar är nu en gång pojkar” och ”Flickor får gå först, för de har varit tysta
och snälla” (Elium & Elium, 2000, s. 54.) Detta sänder felaktiga budskap till både pojkar och
flickor om vad som förväntas av dem och hur deras beteenden bemöts. (Elium & Elium, 2000,
s. 54).
Elium och Elium menar också att ”annorlunda förväntningar på flickor påverkar deras insatser
i matematik och fysik” (Elium & Elium, 2000, s. 54). På högstadiet syns det skillnader i
prestationerna mellan könen, speciellt i fysik. En förklarning kan vara att pojkar uppmanas att
ta risker och lära sig av erfarenheter samt att utforska saker och ting, vilket senare kan vara till
nytta under till exempel fysiklektionerna. Reaktioner på uppnådda resultat från flickor och
pojkar bemöts också olika, både från lärare och från föräldrar och det har också visat sig att
lärare, föräldrar och andra vuxna har större inflytande på flickor än vad till exempel kamrater
har. Det finns lärare som anser än idag att pojkar har större fallenhet för fysik och matematik
medan flickor är mer begåvade inom litteratur. Detta leder också till en förklaring om den
extra uppmärksamheten som pojkar får under matematiklektionerna respektive den
uppmärksamhet flickor får under litteraturundervisningen. När pojkar gör bra ifrån sig i
matematik beror deras resultat på begåvning. När flickor däremot uppnår goda resultat i
ämnet menar man att orsaken beror på hårt arbete och goda studievanor. Det som dock också
måste belysas inom detta område är att skillnaden mellan flickor och pojkars prestationer
inom fysik och matematik inte ser likadan ut i alla kulturer, så en viss kulturell orsak kan
ligga bakom dessa bemötanden och skiljaktigheter (Elium & Elium, 2000, s. 55.)
Ingrid Karlson (Karlson, 2003, s. 116) skriver i sin avhandling att kön konstrueras under olika
och hierarkiska situationer i klassrummet. I avhandlingen beskriver hon olika situationer i
klassrummet och hur det bidrar till konstruerande av kön på följande sätt:
1) Hierarkiska situationer, till exempel klassiska skolsituationer med läraren framför hela
klassen. När innehållet förändras i en hierarkisk situation kan eleverna sätt att utforma
sina kön förändras.

23

Isabella Lindegård
2) Reda ut konflikter, diskutera ”moraliska” frågor, till exempel när man instruerar
eleverna att göra något. Flickor verkar i dessa situationer ha en tendens att visa sig om
engagerande och aktiva.
3) Handledningssituationer, till exempel då eleverna har mera självständigt ansvar för sitt
arbete och läraren fungerar som en handledare. Här kan flera varianter av
könsgestaltning framkomma, men könets betydelse verkar minska i dessa situationer.
Eleverna kan gestalta sitt kön genom att vara både aktiv och passiv.
4) Vid mindre grupper. I dessa situationer verkar flickor gestalta sitt kön på ett mera
aktivt och vildare sätt.
5) Lärarlösa situationer, till exempel när eleverna har en uppgift men läraren av någon
orsak är frånvarande, korta eller längre stunder. Att läraren är frånvarande bidrar till
att eleverna ändrar sitt sätt att bete sig på.
Karlson menar också att lärarens agerande bidrar till hur könets konstrueras i klassrummet.
Olika sätt att bete sig och vara som lärare verkar betinga olika typer av könsgestaltning från
eleverna. Skolämne, lärares placering i rummet eller hur många elever som finns i klassen är
saker som påverkar hur eleverna agerar i förhållande till sitt kön. (Karlson, 2003, s. 115.)
Något som glöms bort är dock hur förutfattade meningar eller olika bemötanden kan vara till
skada för en individ. Den allmänna bilden är att många pedagoger i skolan (och samhället) har
en förutfattad bild av hur flickor bör vara, både på grund av skolprestationer och de rådande
genusmönstren. Detta leder till att flickor som inte når upp till det som förväntas av dem eller
som har svårigheter att vara flicka, kan känna att alla dessa förväntningar står i vägen för
henne, vilket kan leda till att hennes förutsättningar förändras. Att inte kunna anpassa sig till
rollen som flicka som finns i samhället, kan bland annat leda till utanförskap eller känsla av
misslyckande. (Nielsen, 2011, s. 44 – 46.)

3.3 Sammanfattning
I detta kapitel har tidigare forskning om hur flickor bemöts i klassrummet diskuterats samt
skillnader som kan uppstå i bemötande mellan flickor och pojkar i klassrummet har
kommenterats.

24

Isabella Lindegård
Enligt Tallberg Broman (2001, s. 8) kan genusperspektivet väcka många funderingar inom
skolvärlden. Antingen finns genusperspektiv som återkommande diskussion i undervisningen
eller så saknas diskussion om ämnet helt. Enligt historisk forskning försvann de officiella
hindren för lika utbildning för flickor och pojkar först på 1990-talet (Haataja, 1992, s. 108).
Enligt Elium och Elium (200, s 54 – 55) bemöts flickors och pojkars prestationer i skolan på
olika sätt vilket leder till att konstruktionen av genus blir extra tydligt i klassrummet. Det
förväntas lika saker av flickor och pojkar och förklaring till varför flickor eller pojkar lyckas
eller misslyckas inom vissa skolämnen motiveras med kön i stället för med individen.
Genus kan också konstrueras under hierarkiska situationer i klassrummet. Hur elever beter sig
till exempel när läraren lämnar klassrummet eller under konfliktsituationer kan också bidra till
att könsgestaltning och genus understryks (Karlson, 2003, s. 115 – 116.)

4. Metodkapitel
I detta kapitel presenteras blandade metoder (mixed methods) som valts som forskningsansats
och jag redogör för enkät och fokusgruppsintervju som är mina valda metoder för
undersökning. Kvalitativa och kvantitativa metoder som ansats diskuteras. Undersökningens
reliabilitet och validitet samt de etiska aspekterna kommer också att kommenteras.

4.1 Syfte och forskningsfråga
Syftet med avhandlingen är att beforska genus i klassrummet ur flickors perspektiv. Jag avser
att utreda och tolka hur flickor i högstadieåldern upplever situationer och bemötande i
klassrummet.
Min forskningsfråga:
-

Hur upplever flickor att lärare bemöter dem i klassrummet ur ett genusperspektiv?

25

Isabella Lindegård

4.2 Kvalitativa och kvantitativa metoder
I denna avhandling har en kvalitativ och kvantitativ undersökning valts, i form av blandade
metoder för att jag vill undersöka högstadieflickors upplevelser av bemötande i klassrummet
för att få en djupare förståelse av detta fenomen på bästa sätt.
En väl genomförd forskning kännetecknas av att metoden väljs så att den blir ett lämpligt
verktyg för att få kunskap om det problem som man valt att belysa i forskningen. Det kan
ibland uppstå problem när rätt metod ska väljas för ett arbete eller en uppsats. Som studerande
eller forskare vill man kanske välja den metod som bäst passar in på ens intressen eller den
metod som verkar lättast, men när ett vetenskapligt arbete ska utföras gäller det att välja den
metod som är mest lämpad för arbetet, vilket inte alltid är det lättaste att komma underfund
med, och ibland kan leda till problem. Man måste alltid tänka på att själva
forskningsproblemet inte bör komma i skymundan för metoden man valt i arbetet. (Larsson, s.
8 – 9.)
Eliasson (2013, s. 21) Beskriver skillnaden mellan kvalitativa och kvantitativa metoder som
att:
”Kvantitativa metoder sysslar med sådant som går att beskriva med siffror, medan
kvalitativa metoder sysslar med sådant som går att beskriva med ord. Kvantitativa
metoder passar särskilt bra för att göra generalisering utifrån en mindre grupp.
Kvalitativa metoder passar däremot bra för att tränga på djupet.” (2013, s. 21)

För att förstå kvalitativa och kvantitativa metoder och vad de innebär, behöver vi förstå
skillnaden mellan dem. Quantitias, betyder på latin mängd, storlek eller ”kvantitet” medan
quiltas betyder egenskap, beskaffenhet eller ”kvaliteter”. Skillnaden mellan kvantitativa och
kvalitativ är här att kvalitativa metoder inte är av intresse när det kommer till att beskriva
mängd, storlek eller kvantitet. Enkelt sagt är kvalitativa metoder motsatsen till kvantitativa
metoder. (Larsson, 1986, s. 7.)
Kvantitativa metoder lämpar sig bäst när det handlar om att kunna sätta siffror på det material
man undersöker. Kvantitativa undersökningar kräver, till skillnad från kvalitativa, att
forskaren har förberett undersökningen mycket noggrant, eftersom materialet inte går att
26

Isabella Lindegård
ändra i takt med att undersökningen fortgår. En fördel med kvantitativa undersökningar är att
efterarbetet går förhållandevis snabbt och mycket går att förbereda i förväg, så länge
forskaren är villig att lägga ner den tid som krävs på förarbetet med undersökningen.
(Eliasson. 2013, s. 28 – 30.)
Om vi däremot vill förstå människors sätt att reagera och resonera, eller om vi vill förstå och
hitta mönster, är en kvalitativ metod lämplig att använda. (Trost, 2012, s. 23).
När man pratar om kvalitativa metoder kan order kvalitativa förknippas med kvalitet, vilket
betyder att något är bra eller dyrbart. När vi pratar om kvalitativa metoder menar vi dock
något helt annat. Kvalitativa metoder handlar om hur man ska karaktärisera något, alltså hur
man ska gestalta det. Inom kvalitativa metoder är ett av huvudsyftena att beskriva egenskaper
hos något eller någon, att skildra hur något är konstruerat eller utformat. Kvalitativa metoder
är enkelt sagt strukturerad kunskap om hur man bör gå till väga när man ska gestalta något.
En annan aspekt som är viktigt att belysa när vi pratar om kvalitativa metoder är att denna
metod är en motsats till hypotestestande ansatser. Medan kvantitativa metoder är inriktade på
att undersöka på förhand givna kategorier eller att beskriva omgivningen genom att utföra
mätningar och tester, vill man inom kvalitativa metoder försöka finna och förklara ett
fenomen eller samband i omvärlden med hjälp av kategorier, beskrivningar eller modeller.
(Larsson, 1986, s. 7 – 8.)
Kvalitativa metoder används inom ett stort urval av studier. Kvalitativa studier kan till
exempel användas från att undersöka olika kulturers olika föreställningar om religion eller
ekonomi till att undersöka hur människor upplever en viss situation eller visst fenomen.
Kvalitativa metoder inkluderar många olika slags studier inom diverse olika ämnen.
Datamaterialet som används inom kvalitativa studier kan också vara av många olika slag. Allt
från observationer, brev, intervjuer, enkäter, bilder och så vidare kan användas, ibland
förekommer också kombination av flera slags material samtidigt inom en studie. (Larsson, s.
8.)
Ibland kan det hända att en undersökning är så pass genomgripande att en metod inte räcker
till för att få tillräckliga svar. Då kan det vara en idé att göra en kombination av kvantitativ
och kvalitativ metod. Kvalitativa metoder kan till exempel lätt producera sådana svar som går
att analysera med kvantitativa metoder. Man kan alltså samla in data på ett sätt och analysera

27

Isabella Lindegård
den på ett annat.

(Eliasson, 2013, s. 30 – 31.) I denna avhandling har enkät och

fokusgruppsintervju valts som undersökningsmetoder.

4.3
Blandade
forskningsansats

metoder

(mixed

methods)

som

Jag har i denna avhandling valt att använda mig av så kallade ”mixed methods” som
forskningsansats. ”Mixed methods” kommer i denna avhandling att översättas till ”blandade
metoder” för att komma från det engelska uttrycket. Begreppet blandade metoder kommer
härefter att användas då jag pratar om min forskningsansats. För att få en så bred förståelse av
flickornas upplevelser som möjligt har både enkät och fokusgruppsintervju används och
svaren från fokusgruppsintervjuerna kommer också att presenteras i kvantitativ liknande
grafer och skalor. Då undersökningsgruppen antal var begränsad är det fördel att tillämpa
både kvalitativa och kvantitativa metoder för att komma åt kärnan i fenomenet.
Marina Nygård och Veronica Lönnqvist (2019, s. 40) nämner i sin avhandling att i vissa
forskningsfall är inte en metod alltid tillräcklig för att besvara forskningsfrågor och då är
mixed methods (blandade metoder) lämplig att använda sig av. Vid forskning med blandade
metoder används olika forskningsansatser för att förstå ett forskningsproblem. Med termen
blandade metoder syftar man till att forskaren kan använda mer än en kvalitativ metod i en
kvalitativ forskningsdesign eller mer än en kvantitativ metod i en kvantitativ
forskningsdesign. Termen blandade metoder används i första hand om forskningsansatsen är
en kombination av både kvalitativ och kvantitativa metoder, även om denna utgångspunkt kan
vara något besvärlig. Blandade metoder används också om forskaren i en kvalitativ
forskningsdesign använder kombination av till exemplen ostrukturerade intervjuer,
fokusgrupper och observationer eller om forskaren i en kvantitativ forskningsdesign till
exempel använder en kombination av intervjuer eller en enkätundersökning. (David & Sutton,
2016, s. 237.) Nygård och Lönnqvist (2019, s. 40) anser i sin avhandling att trots att forskaren
använder sig av olika forskningsrelaterade element i blandade metoder, arbetar forskaren
konsekvent och strävar alltid efter att skapa fullständighet vid datainsamlingen och analys av
materialet. I denna avhandling har både enkät och fokusgruppintervju valts.

28

Isabella Lindegård
Under 1980-talet fick blandade metoder en betydande plats i samhällsvetenskaplig forskning.
Blandade metoder kan också kopplas till problembaserad forskning, som man tillämpar i
utvärderingsforskning och utbildningsforskning. Eftersom blandade metoder fortfarande är ett
relativt nytt angreppsätt inom forskning, utvecklas denna metod fortfarande både praktiskt
och metodologiskt. Denna forskningsansats är inte okontroversiell, och det råder olika
meningar ifall det ät lämpligt att kombinera olika metoder i forskning. När man som forskare
överväger att använda blandade metoder i sin forskning bör man således vara medveten om
att forskningsproblemet styr vilken metodologisk ansats som ska väljas. I stället för att
forskaren använder sig av endast en ansats kan hen välja en kombination av kvantitativa och
kvalitativa metoder. Det som här ska hållas i åtanke är att blandade metoder inte alltid ska
övervägas som ansats eftersom det bör vara forskningsproblemet som står i centrum för
vilken metod som ska användas, inte tvärt om.
Som forskare kan man lockas av att använda blandade metoder eftersom det kan ge en känsla
av att man får reda på mer om ämnet man beforskar än vad endast en metod kan erbjuda. Det
finns i grunden tre sätt att genomföra blandade metoder på:
1. Som en sekvens av metod, kvalitativ-kvantitativ eller kvantitativ-kvalitativ
2. Användning av olika metoder för att förstå och utforska olika aspekter av
forskningsfrågan
3. Användning av olika metoder för att bekräfta forskningsresultatet med hjälp av
resultat från både kvantitativa och kvalitativa ansatser.
Forskaren kan till exempel först genomföra en enkät för att ta fasta på ett fenomen. Forskaren
kan sedan genom användning av fokusgruppintervju utveckla sin förståelse av fenomen som
bygger på undersökningspersonernas vardagliga liv, såsom språk, innebörd och upplevelser,
saker som kan vara svåra att få fast i endast skriftliga svar. Forskaren kan också använda olika
metoder för att bättre ge en förståelse av de olika aspekterna av forskningen, till exempel en
bred enkätundersökning av många tjänsteanvändare och fokusgruppintervju med ett mindre
antal tjänsteleverantörer. När forskaren bestämt att blandande metoder är rätt ansats för
undersökningen bör fokus läggas på de metoder som valts samt tidsordningen mellan dem.
(David & Sutton, 2016, s. 237 – 238.) David och Sutton (2016, s. 238) menar också att:

29

Isabella Lindegård

”Beslutet om forskningsdesignen är kopplad till alla aspekter av själva forskningen,
från teorin om den befintliga litteraturen och metodologin till insamlingen och analysen
av data. Forskaren kan använda en innovativ kombination av olika metoder för att finna
lösningar på sina forskningsproblem” (2016, s. 238)

Vidare diskuterar David och Sutton (2016, s. 240 – 241) 7 centrala steg som man som
forskare bör tänka på när man befinner sig i utvecklingsskedet av en forskningsansats med
blandade metoder:
1. Är blandade metoder lämpligt för forskningsämnet? Detta kan till exempel undersökas

genom att identifiera forskningsfrågan eller frågorna och fundera igenom hur olika
metoder och ansatser kan frambringa olika belägg för forskningsdata
2. Hur kunde användning av mer än en metod ge mer insikt om ämnet?

3. Om forskaren tänker använda mer än en metod, i vilken ordning ska de organiseras i

forskningsprocessen.
4. Praktiska frågeställningar till exempel finns det tillräckligt med resurser för

användning av mer än en metod? Resurser omfattar både pengar och tid.
5. Har forskaren de färdigheter som krävs för att genomföra en forskning med både

kvantitativa och kvalitativa metoder
6. Urvalet. Vilka personer ska inkluderas i studien och ska det vara samma eller olika

deltagare i de olika stadierna.
7. Hur ska dataanalysen och rapporteringen presenteras? Forskaren kommer i blandade

metoder att få en kombination av både kvantitativa och kvalitativa data, hur analyseras
och presenteras den bäst?
Även om blandade metoder i sin helhet låter som en omfattande, positiv och bred
forskningsansats, finns det också svagheter och brister. David och Sutton (2016, s. 241–
30

Isabella Lindegård
242) menar att det kan finnas problem med validiteten när man kombinerar kvantitativa
och kvalitativa forskningsresultat. Forskaren kan här stöta på svårigheter när resultatet ska
tolkas, eftersom olika metoder kan bilda olika sammanhang. Motstridiga resultat kan lätt
uppstå, och kan vara svåra att hantera. Det är därför här viktigt att forskaren granskar de
redskap för datainsamlingen och mätning som använts i de olika forsknings faserna. Om
forskaren stöter på problem i sin process kan hen i stället för fördjupning för att öka
validiteten eller förståelsen för forskningen, sluta med motstridiga resultat som är svåra att
förstå och tolka. Om resultaten är svåra att tolka och förstå blir också rapporteringen av
svaren ett problem. Forskning med blandade metoder kan också, som tidigare nämnts,
vara en dyrbar forskningsmetod med tanke på forskarens tid, och deltagarnas antal och
medverkan.

4.4 Enkät och fokusgruppsintervju
I detta kapitel presenterar jag mitt val av undersökningsmetod, jag valde att göra en blandad
metod, en undersökning i två steg, först en enkät, sedan en fokusgruppsintervju baserat på
svaren från enkäten. En kvantitativ metod i grafisk framställning
Informanterna i denna studie är 12 flickor i åk 7–9 i en högstadieskola. Undersökningen har
genomförts med hjälp av enkät och fokusgruppintervju. Enkät har använts för att
respondenterna ska kunna formulera sina svar inom ramen för mina öppna frågor. Eftersom
jag i detta arbete vill undersöka åsikter och upplevelser, vilket kan vara känsliga ämnen,
valdes enkät i stället för intervju, för att ge dem som deltar mera känsla av anonymitet. Enkät
valdes också för att respondenterna i lugn och ro skulle få skriva ner sina svar och
resonemang. Fokusgruppintervju valdes som en komplettering till enkäten för att få en
bredare förståelse för fenomenet som undersöks. Fokusgruppintervju valdes som en
tilläggsmetod för fördjupning för att det i nuläget (vt 2021, pandemirestriktionerna) inte var
möjligt att nå ut till en större mängd individer för undersökning. Jag valde därför att
grundligare utreda enkätens frågeställningar tillsammans med de informanter som jag hade
tillgång till. Av de 12 flickor som deltog i undersökningen och besvarat enkäten valdes 8
flickor slumpvis ut som fokusgrupp. Med dessa diskuterade jag enkätens frågor grundligare
för att få en bredare förståelse av de svar som inkommit via enkäten. Dessa 8 flickor samlades
i en grupp under ett tillfälle.
31

Isabella Lindegård

Enkät som kvalitativ metod är lämplig att använda när man vill nå ut till en större mängd
individer. Med enkäter kan man nå ut till flera människor än vid intervju, där oftast ett fåtal
personer deltar. I stället för att få ett djupare svar från ett fåtal personer, som sker vid intervju,
kan enkät återge svar från en större grupp individer som ger möjlighet till generalisering av
svarsresultaten. (Stukát, 2011, s. 47.)
Undersökningen syfte och frågeställningar fungerar som en självklar utgångspunkt när
enkäten utformas. När enkäten utformas bör man på förhand fundera ut vilka uppgifter det är
man behöver få svar på och formulera klara frågor som inte kan missförstås av den grupp som
undersöks. I detta skede är avhandlingens syfte och forskningsfrågorna en bra riktlinje.
(Stukát, 2011, s. 47.) Det som är viktigt att tänka på när man utformar en enkät är vilka frågor
som ska ingå och varför. Man måste också tänka på hur de ska formuleras och vad de ska
innehålla för att för att få de svar som behövs för att nå ett resultat. (Olsson & Sörensen, 2007,
s. 90 – 91).
En enkät kan vara både strukturerad och ostrukturerad. När man vänder sig till en mindre
grupp människor anser Stukát (2011, s. 48 – 49) att forskaren bör använda sig av en enkät
som är ostrukturerad. Vid undersökning av en mindre grupp fungerar det bra att använda sig
av öppna frågor och öppna svar, och man behöver trots det inte oroa sig över att drunkna i
mängden information som kommer från en mindre grupp. Vid undersökning av större grupp
är dock en strukturerad enkät att föredra. Den strukturerade enkäten har fler svarsalternativ
och är mer numerisk. Forskaren själv måste däremot avgöra vilken typ av enkät som lämpar
sig bäst för undersökningen, eftersom det är hopplöst att säga var gränsen går för vilken typ
av enkät som lämpar sig bäst för vilken typ av undersökning (Stukát, 2011, s. 49.)

De ostrukturerade enkäterna eller frågeformulären är byggda på så kallade öppna svar där
deltagarna får skriva öppna svar på frågorna. Exempel på öppna frågor kan till exempel vara
att man frågar flickorna i en skola om de tycker att flickorna eller pojkarna pratar mer i
klassrummet. Eftersom svaren här kan bli oändliga kan det vara idé att komplettera med
delfrågor, för att få en inriktning på något specifikt. Exempel på delfrågor kan vara att
flickorna ska ge exempel på hur och när flickorna pratar, eller ge exempel på hur och när
pojkarna pratar. När man sedan ska analysera svaren är det lättare att kategorisera svaren
32

Isabella Lindegård
enligt om det till exempel finns variationer i flickornas svar, om det är det skillnad på hur
flickor pratar och hur pojkarna pratar under lektionerna, om det finns skillnad i det språk de
använder och så vidare. Positivt med öppna frågor är att forskaren inte behöver begränsa sitt
val av information och att deltagarna kan anpassa och utveckla sina svar hur mycket de vill.
(Stukát, 2011, s. 49.) Även om öppna frågor förknippas med att frågorna tenderarar att vara
korta men svaren långa finns det ett problem som kan uppstå vid öppna frågor. En del svar
kan ibland bli väldigt tomma och magra, och inte alls innehålla den information och fyllighet
som forskaren hoppats på. (Stukát, 2011, s. 49; Denscombe, 2018, s. 257.) Detta kan ske på
grund av att det är upp till respondenten att själv utforma sitt svar och hen tar upp det som hen
anser är viktigt att besvara. En svårighet som också finns med öppna frågor är att det är
väldigt svårt att bearbeta den data som samlats in via dem. För att kunna tolka de öppna
frågorna gäller det att på något vis skapa ett schema som svaren kan kategoriseras efter.
(Eliasson, 2013, s. 37.) Denscombe (2018, s. 257) lyfter också fram att öppna frågor kräver en
del ansträngning från respondenterna sida för att kunna delta, vilket kan påverka villighet att
delta i undersökningen.
Strukturerade frågeformulär eller enkäter innehåller frågor med redan fastställda
svarsalternativ. Det är här viktigt är att forskaren i förväg har god kännedom om det hen vill
fråga om och ha svar på, för att de strukturerade frågorna ska bli lyckade, annars finns risken
att frågan misstolkas eller att den ställs på ett felaktigt sätt (Stukát, 2011, s. 50.) Det som
kännetecknar frågeformulär med strukturerade frågor är att frågorna är utformade så att endast
tillåtna svar som forskaren valt ut på förhand är tillåtna. Deltagarna ska alltså välja bland olika
svarsalternativ som redan finns utskrivna i enkäten eller frågeformuläret. Positivt med
strukturerade frågeformulär är att de är enklare att kategorisera, jämföra och analysera i
motsats mot de ostrukturerade frågeformulären. De svar som fås via de strukturerade frågorna
är alltid användbara och kan användas utifrån de utgångspunkter forskaren önskar bevara. Det
negativa är dock att det finns en risk att deltagarna blir irriterade och okoncentrerade om det
inte finns svarsalternativ som hen tycker passar bäst att använda. Ett sätt att som forskare
undvika detta problem är att ge möjlighet och lämna rum för respondenten att lägg till ett
svarsalternativ om så önskas. Detta svarsalternativ kategoriseras sedan i efterhand.
(Denscombe, 2018, s. 257 – 258; Eliassons, 2013, s. 37.)
Det finns även ett tredje slags frågeformulär/enkät som kallas dikotonoma frågeformulär. De
är utformade på så vis att de endast innehåller två svarsalternativ, till exempel ja och nej. Det

33

Isabella Lindegård
kan visserligen vara relevant att använda dikotonoma svarsalternativ, men oftast ger de alltför
grova mått. En flergradig skala behövs ofta inom dessa svarsalternativ, för att uppnå
nyanserade och värdefulla resultat. Problemet med dessa skalor är att de ofta är ojämnt
numrerade till sin karaktär. Detta leder till att det mittersta alternativet alltid är neutralt, vilket
gör att det kan vara svårt att tolka det svaret om man vill att respondenterna tar tydlig
ställning till något. I detta fall bör det mittersta svarsalternativet uteslutas helt. (Stukát, 2011, s
50 – 51). Ett dikotomt frågeformulär kan alltså bestå av olika typer av frågor, och inte endast
ja/nej frågor. (Denscombe, 2018, s. 347).

Förutom enkät har också fokusgruppintervju använts i denna avhandling. Denna metod har
jag tillämpat för att få en ännu djupare förståelse för fenomenet som undersöks. Fokusgrupp
som kvalitativ metod har bland annat Denscombe (2018) utrett. På grund yttre omständigheter
under arbetet med min studie, det vill säga det rådande COVID-19 läget, var det endast
möjligt att nå ut till en begränsad grupp informanter. Därför valde jag att gå på djupet med
dessa informanter i stället för att undersöka en större mängd informanter för att få tillförlitliga
svar.
Fokusgrupper består av en mindre grupp individer som förts samman av forskaren för att
undersöka upplevelser, attityder, idéer eller känslor inom ett visst ämnesområde. Den
idealiska storleken på en fokusgrupp är sex till nio deltagare, detta för att gruppen ska kunna
komma med tillräckligt tillförlitliga åsikter och synpunkter, men inte bli en för stor grupp för
att diskussionen ska bli svårhanterlig. Fokusgrupper kan till viss del vara ett problem att
arrangera för forskaren eftersom de kan vara kostsamma och tidskrävande att ordna.
Fokusgrupper har tre karakteristiska egenskaper som gör att de skiljer sig från andra typer av
intervjuer. Det första är att vid sammankomsten av dessa har alltid gruppen ett fokus, där
diskussionen alltid baserar sig på erfarenhet eller en sak som gruppdeltagarna har likartad
kännedom om. Det andra är att forskarens uppdrag vid dessa diskussioner snarare är att
underlätta gruppinteraktionen än att leda den framåt. Den tredje och sista egenskapen är att
det särskilt fokuseras på gruppdynamiken inom fokusgrupper. Detta för att man vill få fram
information via interaktionen inom gruppen.

34

Isabella Lindegård
Under ett möte med en fokusgrupp uppmuntras informanterna att diskutera ämnet i gruppen.
Detta hjälper forskaren att förstå tankegångarna bakom de åsikter och synpunkter som
deltagarna uttrycker och innehar. Fokusgrupper ger forskaren en möjlighet att djupare
undersöka deltagarna resonemang och fungerar även som ett sätt att undersöka de
bakomliggande faktorer som kan förklara varför människor hyser särskilda åsikter och
uppfattningar om vissa fenomen.
Fokusgrupper kan vara till stor nytta för att förstå och få inblick i varför människor har vissa
synpunkter om något. Med hjälp av jämförande och delande av personliga synpunkter kan
gruppen komma fram till och bli överens om gemensamma synpunkter på ett fenomen.
Gruppdiskussion kan också visa betydelsefulla skillnader mellan gruppmedlemmarna, vilket
ger forskaren tillgång till en rad olika uppfattningar och åsikter om det ämne som berörs. Det
som dock måste hållas i minnet när fokusgruppintervjuer utförs är att hur framgångsrik en
gruppintervju blir kan vara beroende på hur förtroendefullt klimat som råder inom gruppen.
En avgörande faktor för att gruppen ska fungera korrekt är tillit, och det är viktigt att
forskaren erbjuder gynnsamma situationer där deltagarna känner sig tillräckligt trygga och
behagliga tillsammans för att kunna uttrycka sig på ett fritt och öppet sätt. Om någon i
gruppen avslöjar något om sitt privatliv eller uttrycker personliga uppfattningar av något slag
är det viktigt att hen vet att samtalet förblir privat och inte avslöjas offentligt av vare sig
forskaren eller andra gruppmedlemmar. (Denscombe, 2018, 271 – 273)

4.5 Datamaterial
Utifrån den problemformulering som finns i avhandlingen bestämmer man hur man bör lägga
upp sin undersökning. Efter detta blir det relevant att bestämma vilka individer som ska
medverka, hur information ska samlas in och vilken slags teknik som ska användas för att
samla in denna information. (Patel & Davidson, 2011, s. 55.)
En population ska bestå av varje fall eller fenomen som inkluderas i en studie. Populationen
kan definieras genom vilken slags undersökning som forskare väljer att använda. Om
populationen är för stor för undersökningens syfte kan forskaren göra urval. När man som
forskare gör urval måste man tänka på att urvalet ska fungera representativt för populationen
och att urvalet ska ge så liknande resultat som om hela populationen undersökts. De eller det

35

Isabella Lindegård
som väljs till urvalet bör inte vara över eller underpresterande från resten av populationen.
(David & Sutton, 2016, s.193 – 194.) Populationen i min undersökning består av 12 flickor i
en högstadieskola.
I denna avhandling har blandade metoder använts, alltså en blandning av både kvantitativa
metoder och kvalitativa metoder; enkät och fokusgruppintervju. Enkäten i denna avhandling
består av en blandning av både strukturerade frågor och ostrukturerade frågor, detta för att få
en så bred bild som möjligt och för att kunna ställa olika slags frågor. I de ostrukturerade
frågorna har använts begrepp som ”beskriv”, ”hur uppfattar du”, så att respondenterna har
uttryckt svar med sina egna ord och att det är deras egna upplevelser av ett fenomen som har
eftersträvats. I de strukturerade svaren förekommer frågor som ”ge exempel på”, ”motivera”,
”hur tar det sig i uttryck” och så vidare, som kräver att respondenterna har reflekterat över
sina svar och ger möjliga följdsvar. Frågor som endas består av ”ja/nej” svar har helt
undvikits, eftersom det då inte finns möjlighet att motivera och beskriva svaret. Gruppen som
i detta arbete har undersöks har bestått av 12 flickor i åk 7 – 9. Detta gjorde att ett
frågeformulär med öppna frågor har fungerat bra att använda, eftersom det inte fanns risk att
drunkna i svaren. Utöver enkäten har också en fokusgruppintervju valt att användas i denna
avhandling, detta för att få en djupare förståelse och öka reliabiliteten av de svar som inkom
via enkäten. I fokusgruppen deltog 8 slumpmässigt utvalda flickor av de 12 som deltog i
enkäten. Dessa 8 flickor träffades under ett tillfälle, varvid enkätmaterialet behandlades och
diskuterades.

4.6 Analysmetod
I detta avsnitt beskriver jag den process som jag har tillämpat vi analys av (a) enkätsvaren
och (b) hur jag strukturerade svaren med tanke på (c) fokusgruppintervjun. Som verktyg för
att strukturera svaren använde jag kvantitativa figurer (tabeller och frekvensscheman).
Till hjälp vid analys av mitt material har jag använt Andreas Fejes och Robert Thornberg bok
”Handbok i kvalitativ analys” och boken ”Kvalitativ metod och vetenskapsteori ”skriven av
Bengt Starrin & Per-Gunnar Svensson (red.) Jag har speciellt använt mig av ett kapitel ur
boken ”Kvalitativa metoder och vetenskapsteori” skrivet av Lars Owe Dahlgren och Kristina

36

Isabella Lindegård
Johansson. Jag har även kompletterat med liknande teori av Alexandersson (1994) där han
återger sina viktigaste tankar vid analys av text.
Dahlgren och Johansson (2015, s. 166 – 171) presenterar en analysmodell i 7 steg.
Alexandersson (1994, s 125 – 128) har utformat en liknande modell som är mera kortfattad
och innehåller fyra steg. Modellerna fungerar som exempel för hela analysprocessen, från
första genomläsningen till hur forskaren kan döpa sina kategorier, och fungerar i detta arbete
som stöd för analysen av svaren som inkommit via enkätundersökningen och
fokusgruppintervjun med flickorna. Alexanderssons (1994, s. 125 – 128) version kommer i
detta arbete att fungera som komplettering till Dahlgren och Johanssons (2015, s 166 – 171)
metod vid analys av det insamlade datamaterialet.
Det första steget i Dahlgrens och Johanssons (2015, s. 166 – 171) analysmodell går ut på att
bekanta sig med materialet. Det handlar om att sätta sig ner och läsa materialet man fått in via
sin undersökning. I detta skede kan det också vara en bra idé att föra anteckningar över
viktiga saker som framkommer i enkäter eller intervjuer. Det andra steget kallas kondensation
och här gäller det att vi urskiljer betydelsefulla och viktiga uttalanden. Här bör man på något
sätt markera dessa, genom att arbeta med papper eller understrykningspenna. Detta gör att
man kan få en tydlig bild av de olika utsagor som kan existera. Det tredje steget har döpts till
jämförelse och här ska forskaren försöka hitta likheter och skillnader i materialet. Här är det
viktigt att forskaren vågar gå på djupet och klarar av att se genom ytliga skillnader för att
kunna finna likheter. I fjärde steget tas gruppering upp, och här grupperas de skillnader och
likheter som forskaren funnit i steg tre. Här kan man till exempel samla alla likheter och
skillnader i grupper och försöka relatera dem till varandra. Steg fem kallas att artikulera
kategorierna och här ska likheterna som framkommit hållas i fokus. Forskaren vill här finna
kärnan av likheter i olika kategorier. Här är det avgörande att forskaren bestämmer var
gränsen för olika kategorier går och att forskaren bestämmer hur stor variation av uppfattning
det får finnas inom olika uppfattningar innan hen skapar en ny kategori. I steg sex ska vi
namnge våra kategorier. Namngivningen och beteckningen bör vara relativ kort för att
försöka fånga känsla i sättet som de undersökta uppfattat. Genom att forskaren namnger de
olika kategorierna framträder också det som är mest betydelsefullt i det insamlade materialet.
Det sjunde och sista steget i modellen kallas kontrastiv fas och innebär att forskaren
undersöker alla utsagor för att kontrollera om de kan få plats i fler än en av kategorierna.
Varje kategori ska vara fullständig och detta brukar leda till att kategorierna förs ihop till färre

37

Isabella Lindegård
vid en sista kontrollering. Dahlgren och Johansson (2015, s. 166 – 171). Här påvisar
Alexandersson (1994, s. 126–127) att de olika kategorierna ska skilja sig från varandra
kvalitativt och att det inte ska finnas överlappningar mellan dem. Alexandersson (1994, s.
126–127) döper de olika faserna till: 1. Att bekanta sig med materialet och etablera ett
helhetsintryck. 2. Att uppmärksamma likheter och skillnader i utsagorna. 3. Att kategorisera
uppfattningar i beskrivningskategorierna och 4. Att studera de underliggande strukturerna i
kategorisystemet.

4.7 Reliabilitet och validitet
Stukát (2011, s. 133) beskriver reliabilitet som ”hur bra mitt mätinstrument är på att mäta”
och ”mätningens motstånd mot slumpens inflytande” Reliabilitet kan också förklaras som
tillförlitligheten och mätnoggrannheten. Det vill säga kvaliteten på själva mätinstrumentet.
Mina intervjufrågor till högstadieflickorna bör alltså ha varit vara så tydliga, reliabla, att de
har mätt flickornas upplevelser av bemötande i klassrummet.
Validitet betyder att ”man mäter det man verkligen avser att mäta” (Stukát, 2011, s. 133).
Validitet är ett svårare och något mer mångtydigt begrepp än reliabilitet. Reliabilitet och
validitet hänger ihop på så vis att även om undersökningen har ett tillförlitligt mätinstrument
är det inte säkert att validiteten automatisk blir hög, det kan hända att man mäter och tittar på
fel saker (svag validitet) Validitet kan också förklaras som undersökningens tillförlitlighet.
(Stukát, 2001, s. 133 – 134.)
Jag ger här exempel på ett par intervjufrågor från enkäten för att belysa validiteten:
”Beskriv hur det är att vara flicka i högstadiet?”
”Upplever du att det finns olika förväntningar på flickor och pojkar i skolan? Om du svarade
ja, hur tar det sig uttryck?”
Många olika saker kan ha verkan på respondenternas svar på frågeformulär. Dessa faktorer
kan vara allt från feltolkningar, felskrivningar, gissningar, problem med förståelse av
frågorna, eller yttre störningar under undersökningen, och är omöjliga för forskaren att
påverka. (Stukát, 2011, s. 133 – 134.)

38

Isabella Lindegård
Som forskare är det relevant att känna igen fel och brister som kan finnas i ens egen
undersökning, peka på validitet och reliabilitet i undersökningen och att kunna granska sitt
resultat kritiskt. I alla undersökningar förekommer det styrkor och svagheter av något slag och
det är bättre att forskaren vågar lyfta fram sina brister i arbetet än att någon annan kritiserar
det i efterhand. (Stukát, 2011, 132 – 133.) Exempel på frågor som var lyckade och mindre
lyckade kommer senare att tas upp i kapitel ”6 Diskussion”.

4.8 Generaliserbarhet
Förutom validitet och reliabilitet menar Stukát (2011, s. 136) att det också är viktigt att ta
ställning till generaliseringsbarheten när undersökningen är färdigställd. Kan resultatet
generaliseras eller gäller det endast för den grupp som blivit undersökt?

I vissa

undersökningar kan det vara mer passande att använda formen relaterbarhet i stället för
generalisering, eftersom relaterbarhet ses som en lättare from av generalisering. Några
faktorer som kan ha inverkan på generaliserbarheten är: ”metodsvagheter, liten
undersökningsgrupp och stort bortfall…. ”. För att öka generaliseringsbarheten eller
relaterbarhet bör forskaren klarligen synliggöra och styrka sitt tänkande och beskriva sitt
resultat så att det blir överensstämmande för andra och så att andra kan känna igen sig i det.
(Stukát, 2011, s 136 – 138.) Beträffande generaliserbarhet i min forskning tar jag upp mera
om det i avhandlingens diskussionskapitel.

4.9 Etiska överväganden
Inom varje forskningsarbete som bedrivs är det viktigt att komma ihåg och tänka på de etiska
aspekterna. En sak som bör beaktas genom hela arbetet är respondenternas konfidentialitet
och anonymitet. Dessa begrepp kan vara svåra att tyda och det är forskarens skyldighet att
informera respondenterna om vad anonymitet och konfidentialitet konkret betyder i den
aktuella undersökningen. Konfidentialitet kan beskrivas som att respondenterna får ett löfte
om att de inte ska kunna identifieras, eller kommer beskrivas eller presenteras på ett sådant
sätt i undersökningen att det är möjligt att identifiera dem. Med anonymitet menas å andra
sidan att inte ens forskaren själv ska kunna lista ut vilket svar som tillhör vilken respondent.
(Bell, 2011, s. 57.)

39

Isabella Lindegård
Martyn Denscombe nämner fyra forskningsetiska huvudprinciper att följa när man genomför
en undersökning. Dessa principer är från början en idé av Nürbergskoden och
Helsingforsdeklarationen och har genom åren utvecklats och ändrats. Riktlinjerna kan se olika
ut utifrån forskningskontexten, men de riktlinjer som Denscombe presenterar är riktlinjer som
samhällsforskare förväntas följa i sina forskningar. (Denscombe, 2018, s. 438.) Även Olsson
och Sörensen (2011, s. 83 – 84) lyfter fram några principer som bör följas men de väljer att
kalla dem för godhetsprincipen, autonomiprincipen, principen att inte skada och
rättviseprincipen. Olsson och Sörensen principer kan jämföras och liknas vid de principer som
Denscombe lyfter fram.
Den första huvudprincipen handlar om att skydda deltagarnas intressen. Deltagarna som deltar
får inte genomlida någon fysisk, psykisk eller personlig skada under undersökningen.
Deltagarna i forskningen får inte heller ta någon annan skada av att ha medverkat, eller några
på långt sikt negativa följder av deltagandet. Det är viktigt att lämna deltagarna i samma
tillstånd som de var i innan undersökningen började, de ska alltså inte på något vi ha de sämre
ställt vid slutet av undersökningen än de hade från början. Personerna som deltar ska också
behandlas rättvist och med respekt och lika vid deltagandet. Som forskare bör man också
tänka på forskningens resultat och dess inverkan inte bara för de som deltar i stunden utan
också längre fram. Forskningen bör alltså kunna bidra med någon nytta i framtiden, inte bara
för de som deltagit men också för samhället. (Denscombe, 2018 s. 439 – 440.)
Den andra huvudprincipen som lyfts fram handlar om att deltagandet i undersökningen ska
vara frivilligt och baserat på informerat samtycke. Man får aldrig tvinga någon att delta i en
undersökning, och de som deltar måste alltid få tillräckliga fakta av vad undersökningen
kommer gå ut på för att kunna göra en personlig bedömning om de vill delta eller inte. Det
kan också vara god idé att informera de som deltar vilken typ av uppgift som krävs av dem.
Om känslig information kommer samlas in vid undersökningen bör också samtycket vara
skriftligt. Ett skriftligt samtycke fungerar som en formell dokumentering av samtycke och kan
skydda forskaren från möjliga anklagelser. (Denscombe, 2018, s. 441 – 442.)
Den tredje huvudprincipen som Denscombe lyfter fram handlar om att forskaren ska vara
öppen och ärlig med sin undersökning och inte ljuga om den. Enligt denna princip ska
forskaren tala om för deltagarna vad syftet med undersökningen är och vad deras roll i den är.
Forskaren bör också jobba under ”vetenskaplig integritet” vilket betyder att man förväntas
40

Isabella Lindegård
bevara professionell standard och uppriktighet när data hanteras och i förbindelse med andra
forskare. Forskaren bör också uppvisa kompetens för att genomföra en undersökning och ha
lämpade erfarenheter. Forskaren bör inte heller ändra det material som hen arbetar kring, för
att det ska passa till exempel eget intresse eller forskningsfinansiärer. I sin tolkning förväntas
forskaren vara objektiv och rättvis och inte döma deltagarna. Material som andra forskare
publicerat får självklart användas så länge korrekt hänvisning sker och forskaren inte plagierar
ett annat arbete. Vid speciella undersökningar krävs det att forskaren inte är helt ärlig och
öppen mot deltagarna. Exempel på sådana undersökningar är till exempel vid psykologiska
experiment eller etnografiska studier. Här krävs det av deltagarna att de responderar
oreflekterat och en föraning om undersökningen kunde då spoliera resultaten.

För att

forskaren ska få undanhålla avgörande information för respondenterna krävs det att forskaren
visar att undersökningen metod är absolut nödvändig för forskningssyfte, att hen ger
uttrycklig förklaring till varför det är nödvändigt med falska förespeglingar och bevisar att det
inte finns några andra passande alternativ till utförandet. Forskaren ska också diskutera med
deltagarna efter att undersökningen genomförts för att reda ut vad undersökningen egentligen
gick ut på och varför deltagarna inte kunde få reda på den sanna orsaken till undersökningen
redan från början. I denna punkt framhävs också att forskningen bör göra nytta. Det förväntas
att forskaren inte involverats i forskning som kan ses som lättsinnig eller oförutsedd, eller där
det inte finns en god ”vetenskaplig” bakgrund som kommer att resultera i något värde.
(Denscombe, 2018, s. 443 – 445.)
Den fjärde och sista principen handlar om den nationella lagstiftningen och betydelsen av att
forskaren följer den. Forskare ska aldrig ställa sig utanför lagen eller tro att hen står över den.
Det finns särskilda lagar för vad som ses som godtagbara ämnen att forska inom. Ämnen som
kan ses som oetiska att forska inom kan vara till exempel pedofili eller narkotikahandel. Det
finns också vissa sätt att samla in data som är olagliga. Till exempel dataintrång eller att bryta
mot dataskyddlagar är inget en forskare bör ägna sig åt. Det är också forskarens skyldighet att
se till att den information som samlas in om respondenterna förvaras på ett säkert sätt
(Denscombe, 2018, s. 445 – 446) Jag skriver mera om hur jag som forskare tagit beaktande
för dessa principer i kapitel 6.

41

Isabella Lindegård

5. Resultatredovisning
I detta kapitel kommer jag att redovisa resultatet från min forskning. I enkätundersökningen
deltog 12 flickor och i fokusgruppintervjun 8 av dessa. Resultatet är strukturerat i två steg:
Steg I: Svaren till varje enkätfråga (1–15) har sammanställts och presenteras nedan.
Steg II: Utgående från de erhållna svaren utformades ett analysinstrument i form av grafiska
bilder,

figurer

och

diagram,

som

i

vissa

frågor

användes

som

struktur

för

fokusgruppintervjun i fokusgruppen. Resultatet från enkätfrågorna utgjorde underlag för
fokusgruppintervjun. I resultatet används både uttrycken uppfattning och upplevelse.
Uppfattning hänvisar mera till en åsikt medan upplevelse är ett känslomässigt uttryck.

1. Hur och när känner sig flickorna sedda i klassrummet
Enkätfråga 1: Beskriv hur och när du känner dig sedd i klassrummet?
Flickorna svarade på enkätfråga 1 med följande exempel: Att de känner sig sedda och hörda
när dom läser högt, berättar något om sig själva, eller svarar på frågor. Två flickor gav också
exempel på att de känner sig sedda då de får negativ uppmärksamhet, till exempel när dom
gör en dålig presentation av ett arbete eller blir tilltalade på negativa sätt av lärare eller
klasskamrater.

Figur 1. Flickornas individuella uppfattningar om graden av positiv eller negativ
uppmärksamhet i klassen

42

Isabella Lindegård

Sammanfattning från fokusgruppen: För fokusgruppintervjun, utgående från de svar som getts
till enkätfråga 1, användes en linjär 10-gradig skala där positiv uppmärksamhet kunde anges
inom intervallen 10–4 och negativ uppmärksamhet och osynlighet inom intervallen 3–0. Vid
intervjun diskuterades mera ingående hur tydligt eller mindre tydligt flickorna upplevt sig
vara sedda i klassrummet. Utgående från diskussionen uppmanades flickorna med ett (X)
ange var på skalan 10–4 eller 3–0 de individuellt ville placera sig.
Flickorna svarade att de känner sig sedda i klassrummet när dom ska svara på en fråga / svara
på uppgift, när dom presenterar arbeten inför klassen, läser högt, när dom gör något som gör
att läraren blir sur eller tycker är bra, eller när dom berättar om något intressant som hänt, tex
om en fest dom varit på eller när dom kommer med ”smarta” kommentarer eller ger svar på
tal till någon kille som bråkade med dom. Två av flickorna upplevde också att de inte alls blev
sedda och kände sig osynliga i klassen och endast fick uppmärksamhet när dom bad om hjälp
med någon skoluppgift. En flicka svarade också att hon endast fick negativ uppmärksamhet i
kassen eller endast fick uppmärksamhet när hon gjorde något ”dåligt”.

2. Situationer när läraren / klassen lyssnar på en flicka
Enkätfråga 2: Ge exempel på situationer när lärare/klassen lyssnar på dig i klassrummet.
Finns det situationer när läraren/klassen inte lyssnar på dig i klassrummet.
11 flickor svarade att de tyckte att läraren lyssnade bra på dom. Läraren lyssnade när dom
svarade på någon fråga, räckte upp handen och fick svara, eller när dom läste högt. Ibland
upplevde flickorna att läraren inte lyssnade, men dom förklarade det med att det oftast
berodde på att läraren inte sett eller hört dem för att det var mycket ljud och stökigt i klassen.
Två flickor svarade också att läraren lyssnade endast när hen inte skulle lyssna och tvärt om,
och att dom upplevde att läraren ”tjuvlyssnade” på deras privata samtal i klassen.

43

Isabella Lindegård

Figur 2. Flickornas individuella uppfattningar om hur tydligt eller mindre tydligt läraren
lyssnat på dem i klassrummet

Sammanfattning från fokusgruppen: För fokusgruppintervjun, utgående från de svar som getts
till enkätfråga 2, användes en linjär 10-gradig skala där positiv uppmärksamhet kunde anges
inom intervallen 10-4 och negativ uppmärksamhet och osynlighet inom intervallen 3-0. Vid
intervjun diskuterades mera ingående hur tydligt eller mindre tydligt flickorna upplevt att
läraren lyssnat till dem och uppmärksammat dem. Utgående från diskussionen uppmanades
flickorna med ett (X) ange var på skalan 10-4 eller 3-0 de individuellt ville placera sig, figur
2.
11 flickor upplevde att läraren alltid lyssnade på dom. 1 flicka upplevde att läraren aldrig
lyssnade på henne eller att hon endast fick negativ uppmärksamhet.

3. Skillnader mellan flickor och pojkar i klassrummet, flickors uppfattning
Enkätfråga 3: Hurudan skillnad tycker/uppfattar du det är mellan flickor och pojkar i
klassrummet?
Här svarade alla flickor att dom upplevde att de flesta flickor var lugnare än pojkarna.
Pojkarna pratade mycket och med hög röst. Pojkarna blev ofta tagna med ”en nypa salt”
medan flickorna blev mer ”seriöst” bemötta. Många flickor upplevde att de blev störda av
pojkarna när dom var högljudda och pratade med hög röst. Flickorna tyckte också att dom
jobbade mera och var flitigare under lektionerna än vad pojkarna var. 4 flickor tog också upp
att pojkar oftare fick kritik, och 1 flicka svarade att lärare favoriserade flickor med höga
betyg. Det fanns också svar som antydde att skillnaderna i klassen ibland kunde bero på den

44

Isabella Lindegård
lärare de hade, och att läraren kunde framkalla olika sidor av elever som gjorde att
skillnaderna mellan flickor och pojkar blev större eller mindre på vissa lektioner.

Figur 3. Flickornas uppfattningar om skillnader mellan flickor och pojkar i klassrummet

Sammanfattning från fokusgruppen: För fokusgruppintervjun, utgående från de svar som getts
till enkätfråga 3, användes en parallell linjär figur utan skala med omvända frekvenser som
uppstår då man drar en diagonal linje från den nedre linjen till den övre. Mellan de parallella
linjerna för ena gruppen (=flickorna) uppstår största skillnader i vänstra delen av
mellanrummet mellan linjerna, och omvänt största skillnaderna för den andra gruppen (=
pojkarna) i högra delen av mellanrummet.
Vid intervjun diskuterades mera ingående hurudana skillnader flickorna upplevt att det var
mellan flickor och pojkar i klassrummet. Utgående från diskussionen uppmanades flickorna
att rangordna de oftast förekommande omdömena om flickor: De är (a) är lugna; (b) bemöts
seriöst; (c) är flitiga; (d) favoriseras av lärare. På samma sätt uppmanades flickorna rangordna
de omdömen som oftast förekom gällande pojkar: De är (a) pratsamma; (b) högljudda; (c) tas
med ”en nypa salt”;(d) får oftare ta emot kritik: (e) är störande.

4. Tycker/uppfattar du att flickor eller pojkar pratar mer under lektionerna?
Enkätfråga 4. Tycker/ uppfattar du att flickor eller pojkar pratar mer under lektionerna?
Enkätsvaren visade tydligt enighet i uppfattningarna om att pojkarna pratar mycket mera än
flickor under en lektion. Alla flickor höll också med om att pojkarna pratade mycket mera
strunt än flickor och att samtalen kunde handla om allt mellan himmel och jord.

45

Isabella Lindegård

Figur 4. Flickornas uppfattningar om hur mycket flickor och pojkar pratar under lektionerna
Sammanfattning från fokusgruppen: Under intervjun diskuterades ingående hela omfattningen
av flickornas och pojkarnas muntliga kommunikation i klassrummet under en lektion (en
lektion är 45 minuter) och skillnaderna i omfattning av prat under en lektion, se figur 4.
Flickorna sammanförde allt ”prat” till muntlig kommunikation, och ville inte särskilja
karaktären av olika inslag i kommunikationen utan bedömning var att pojkar ”pratar” ofta
nästan halva lektionen, medan flickors kommunikation är sammantaget ca 10 min.

5. När och på vilket sätt pratar flickor under lektionen, flickors självvärdering
Enkätfråga 4.1 När och på vilket sätt pratar flickor under lektionerna?
Av svaren på denna fråga framkom att alla flickor var ense om att flickor pratar lugn och tyst
och nästan viskade när de pratar med varandra i klassen. Oftast när flickor pratar handlade det
om någon uppgift, att de diskuterar någon uppgift eller att de hjälper varandra med någon
uppgift. Flickor pratar också oftare när det är ”tillåtet” att prata än bara spontant rakt ut.

6. När och på vilket sätt pratar pojkar under lektionen, flickors utvärdering
Enkätfråga 4.2 När och på vilket sätt pratar pojkar under lektionerna?
Av svaren på denna fråga framkom att alla flickor var ense om att pojkar pratar mer än flickor
i klassen, att de pratar med hög röst, använder ett fult språk och stör ofta varandra och andra i
klassrummet med sitt uppförande. Flera av flickorna påpekade att pojkar pratar med varandra

46

Isabella Lindegård
så fort de får lite tråkigt på lektionerna. En av flickorna poängterade att enda gången pojkarna
var tysta var under prov och förhör.
Sammanfattning från fokusgruppen: Vid intervjun diskuterades enkätsvaren till frågorna 4.1
och 4.2 gemensamt. Under diskussionen framkom att pojkarna ofta stör de andra eleverna
med sitt prat om allt mellan himmel och jord. Pojkarna pratade sällan om skoluppgifter under
lektionerna utan pratade om ”Allt möjligt. Bensinpris, fotboll, fiske, båtar” som en flicka
svarade. Det uppfattades ofta som att pojkarna pratade hela lektionen. Flickorna pratade mera
om det som gällde skoluppgifter under lektionerna men också om mycket annat. Vad det
andra var som flickorna kunde prata om under lektionerna kommenterades inte.

6 & 7. Tid som flickor respektive pojkar får hjälp under lektionerna. Flickornas
utvärdering
Jag har valt att slå ihop enkätfråga 6 och 7 eftersom de behandlar samma ämne, nämligen
den tid elever får hjälp under en lektion samt hurudana hjälpar som flickor respektive pojkar
får.
Enkätfråga 6. Hur mycket hjälp får flickor under lektionerna?
Enkätfråga 7. Känner/ uppfattar du att flickor eller pojkar får mer hjälp under lektionerna?
Av enkätsvaren till fråga 6 framkom att flickor får hjälp under lektionerna enligt behov, det
vill säga bara de frågar läraren om hjälp. Flickorna kunde inte ange lärarens hjälp till flickor i
minuter eftersom hjälp kunde fås av och till under lektionen.
I enkätsvaren till fråga 6 och fråga 7 framkom det att pojkar överlag fick mera hjälp under en
lektion. En flicka hade också skrivit att pojkar fick lättare hjälp utan att behöva fråga medan
flickor oftast upplevdes vara tvungna att ”klarar sig själva”.
Sammanfattning från fokusgruppen: Vid intervjun diskuterades enkätsvaren till frågorna 6
och 7 gemensamt. Under diskussionen framkom att flickor fick lättare hjälp när dom behövde
och lyssnade mer på den hjälp som läraren erbjöd, pojkar pratade högt och lyssnade sällan på
hjälpen de fick. Fokusgruppen framhöll att pojkar också kunde behöva mera hjälp för de har
svårare att koncentrera sig. En flicka hade svarat att hon uppfattade det som att pojkar får mer

47

Isabella Lindegård
hjälp för att de försöker mindre och inte orkar anstränga sig. Flickor behöver fråga och be om
hjälp medan pojkar får mer hjälp spontant.

8. Hur lärare bemöter flickor respektive pojkar i klassrummet när de pratar,
flickors perspektiv
Enkätfråga 8. Känner/uppfattar du att lärare bemöter flickor och pojkar olika när de pratar
under lektionerna. På vilket sätt?
På den här frågan svarade alla flickor att de tyckte att lärarna oftast var snälla och mer
förstående mot flickor och strängare och blev fortare arga på pojkarna. Flickor fick också
mindre tillsägelser och det tog längre tid för lärare att bli irriterad på en flicka än på en pojke.
1 flicka hade också svarat att hon inte tyckte det fanns skillnader i hur de blev bemötta.
Vissa lärare uppfattades mera rättvisa än andra. Lärarna uppfattades också lättare ge svaret åt
flickor när dom behöver hjälp men de gick oftare och granskade vad pojkar gjorde vilket
kunde resultera i att de lättare och snabbare fick hjälp. Flickorna tyckte de fick mer respekt
från lärarna, men pojkar fick mera hjälp i klassen. Om det finns flickor i klassen som lärarna
”tycker synd om” (Till exempel en flicka som har det svårt i klassen) hjälper lärarna dem
snabbare och oftare innan andra elever får hjälp.

Figur 5. Flickornas erfarenheter av hur lärare bemöter flickor respektive pojkar i
klassrummet
Sammanfattning från fokusgruppen: Fokusgruppen ombads beskriva hur lärare i allmänhet
bemöter flickor, respektive pojkar och ange frekvenser av lärares bemötande. Resultatet
framgår av figur 8. Sammanfattningen visar att lärare inte så snabbt bli arga på flickor, lärare

48

Isabella Lindegård
är för det mesta snällare gentemot flickor, visar förståelse och tappar nästan aldrig tålamodet
med flickor.
Lärare bemöter oftare pojkar med irritation och är alltid strängare mot pojkar och tappar
lättare tålamodet med pojkar

9. Lärares förväntningar på flickornas prestationer i skolan
Enkätfråga 9. Känner/uppfattar du att lärare har för höga förväntningar på dina prestationer
i skolan. Om ja: Beskriv dina känslor! Om nej: Motivera!
2 flickor svarade att de inte hade tänkt eller reagerat på det för dom fokuserade på sig själva
och brydde sig inte så mycket om vad läraren tyckte. 5 flickor hade upplevt att lärare alltid
hade höga förväntningar på dem och 2 flickor upplevde att lärare ganska ofta hade höga
förväntningar. 3 flickor upplevde förväntningar ibland och tyckte att dom inte jobbade
tillräckligt bra i relation till vad som förväntades av dem. Också förväntningar på att om en
flicka en gång presterat bra skulle hon fortsätta att prestera bra noterades som en belastning.
Flickorna svarade också att de uppfattar att läraren tror de kan bättre än de gör och det gör
dem stressade och leder till att de känner att de måste ge allt hela tiden. Kommentarer som
”du kan så mycket bättre” hade också en flicka fått motta. 2 flickor nämnde också att de själva
hade höga förväntningar på sig själva och att det stressade dem.
Denna fråga behandlades inte mera av fokusgruppen.

10. Flickors uppfattningar om olika förväntningar på flickor och pojkar i
klassrummet
Enkätfråga 10: Känner/uppfattar du att det finns olika förväntningar på flickor och pojkar i
skolan? Om ja: Hur? Om nej: Motivera!
Svar som ”Det finns förväntningar om att flickor kan mer och ska vara lite bättre i skolan än
pojkar” kom här fram.
I enkätsvaren nämndes till exempel att flickor förväntas vara snälla, smarta, jobba hårt, och
inte vara busiga. Lärare har lättare att tro att ”flickor är bättre på allt fast pojkar också kan
vara bra”. En flicka poängterade att det också kan bero på individer och inte bara kön. Flickor
förväntas i övrigt alltid få bättre betyg och alltid uppföra sig och prestera bättre än pojkar i de
flesta skolämnena.

49

Isabella Lindegård

Figur 6. Flickornas uppfattningar om vilka förväntningar som ställs på flickor och pojkar i
skolan
Sammanfattning från fokusgruppen: De beskrivningar på förväntningar som flickorna
använde i enkätsvaren diskuterades i fokusgruppen. Flickorna gavs i uppgift att ordna de
uttryck som nämnts i enkäten i viktighetsordning som förväntningar på flickor och på pojkar.
Resultatet presenteras i figur 6.

11. Flickors uppfattningar om hur lärare bemöter flickor respektive pojkar i
klassrummet
Enkätfråga 11: Vilken skillnad tycker du det finns i hur lärare bemöter flickor respektive
pojkar i klassrummet?
Av enkätsvaren framgick mycket tydligt enhetliga uppfattningar om att lärare visar ett mera
glatt uppträdande mot flickor och mera irritation mot pojkar: ” Mera glada mot flickor och
mera arga på pojkar” Flickor får gör mer och kommer lättare undan för saker de gjort.

Figur 7. Flickornas bedömning av skillnader i hur lärare bemöter flickor respektive pojkar i
klassrummet

50

Isabella Lindegård

Sammanfattning av fokusgruppen: Flickorna diskuterade uttrycksformer för hur de uppfattar
att lärare bemöter flickor och pojkar i klassrummet och placerade in sina iakttagelser på en
linje med graderingen alltid-ibland-sällan-aldrig.
Beträffande flickor: Det dröjer vanligen längre innan lärare blir arga, flickor kommer lättare
undan med saker, och lärare visar mera glädje mot flickor
Beträffande pojkar: Pojkarna får mera/oftare tillsägelser och lärare blir fortare irriterade/arga
på pojkar.

12. Uppfattning av rättvis behandling av lärare
Enkätfråga 12. Känner/uppfattar du att du blir bra/rättvist behandlad av alla dina lärare?
Om ja: Hur tar det sig i uttryck? Om nej: Motivera!
Av enkätsvaren framkom att flickorna tyckte allt som allt att de behandlades bra och lika av
både kvinnliga och manliga lärare. Kommentarer som ”Om man gör och uppför sig som andra
flickor blir man bra bemött, oftast” kom här fram. Det poängterades att elever med bättre
betyg blev också bättre behandlade av lärare och fick till exempel skjuta upp skoluppgifter.
Flickorna tyckte de fick den hjälp de behöver. En flicka svarade att hon tyckte att flickorna
behandlades rättvist ibland och ibland inte. Denna fråga diskuterades inte mera i intervjun

13. Hur är det att vara flicka i högstadiet?
Enkätfråga 13. Beskriv hur du tycker det är att vara flicka i högstadiet?
Följande beskrivningar framfördes i enkätsvaren:
”Jobbigt, komplicerat när man känner att man borde göra och vara på ett visst sätt och inte når
upp till det”
”Jobbigt när utseende blir kommenterat”
”Helt okej och bra bara man har mycket vänner”
”Jobbigt att leva upp till att måsta vara vacker, snäll, duktig”,
”Jobbigt när trakasserier förekommer”
”Jobbigt om man känner sig obekväm och osäker, men oftast bra”.
Ett svar var också att det kan vara bra att vara flicka ibland för man blir bättre behandlad och
kommer lättare undan med saker i skolan.

51

Isabella Lindegård

Figur 8. Frekvens över flickornas omdömen om hur det är att vara flicka i högstadiet
Sammanfattning av fokusgruppen: Enkätsvaren behandlades i fokusgruppen i syfte att
flickorna skulle identifiera frekvensen hos de omdömen som framförts i enkäten. Omdömet
att känna att man inte når upp till förväntningar, till exempel att vara snäll, vacker och duktig
upplevdes som mest frekvent, och gäller alltid. Som en konsekvens av detta framfördes att
känslor av obekvämhet, ensamhet eller osäkerhet nästan alltid påverkar flickors roll i
högstadiet. Kommentarer om det fysiska yttre, det vill säga kropp och utseende påverkar
ibland. Ibland kan det vara bra att vara flicka för man blir bättre behandlande och kommer
lättare undan med saker i skolan.

14. Flickors känsla av stolthet i klassrummet
Enkätfråga 14. Nämn en gång då du känt dig stolt i klassrummet!
Alla flickor skrev att dom kände sig stolta när dom hade gjort något bra som hade med
skoluppgifter att göra eller presterat bra på något sätt.

52

Isabella Lindegård
Figur 9. Flickornas rangordning av prestationer som ger dem känsla av stolthet i
klassrummet
Sammanfattning av fokusgruppen: På intervjun fick flickorna rangordna vilken prestation som
vägde tyngst, och allra viktigast för dem var att prestera bra i skoluppgifter, så som i
matematik eller språk. Efter det kom att få beröm på olika sätt. På tredjeplats ville flickorna
placera känslan av att kunna något som ingen annan i klassen kunnat. Att kunna hjälpa någon
eller få bra betyg var också viktiga saker, men rangordnas här som ”minst” viktiga för att
kunna känna sig stolt.

15. Flickors känslor av orättvis behandling i klassrummet
Enkätfråga 15. Nämn en gång då du känt dig orättvist behandlad i klassrummet?
Av enkätsvaren framkom att 10 av 12 inte tyckte att de blivit orättvist behandlade någon
gång, eller att de inte kom ihåg någon gång de skulle blivit orättvist behandlade. Det fanns
ändå svar som pekade på att några av flickorna känt sig orättvist behandlande. En flicka
svarade att de inte blivit behandlade på samma sätt som de elever i klassen som har bättre
betyg när de behövde skjuta upp till exempel en skoluppgift, eller att de inte fått ett sådant
vitsord på prov som de tyckte att de skulle ha varit värda.

Figur 10. Flickornas känslor av orättvis behandling i klassrummet

Sammanfattning från fokusgruppen: Under intervjun fick flickorna rangordna enkätsvaren
som handlade om känsla av orättvis behandling. Det framkom att känslor av orättvisa kunde
delas in i fyra kategorier. Det som hände oftast och som gjorde att de flesta flickor kände sig

53

Isabella Lindegård
orättvist behandlade var att inte få svara trots att dom markerade i klassen. Efter det följde
missförstånd på den digitala plattform som skolan använder som hjälpmedel för till exempel
läxor och frånvaro. På de två sista platserna och som flickorna rangordnade som mindre
viktiga eller som inte hände så ofta var att de helt blev ignorerade eller inte hörda eller att
”duktiga” elever fick fördelar.
Resultat från enkäten och intervju med fokusgruppen
I det följande ges en sammanfattning av de två stegen i denna forskning, enkätundersökningen
och intervjuerna med fokusgruppen. Enkätfrågorna presenteras i bilaga 1

Resultat från enkäten
I nästan alla enkätsvar framkom att flickorna tyckte att de blev olika behandlade i
klassrummet till skillnad från pojkarna. Den största skillnaden framkommer i frågorna 3 och 5
där svaren visar att flickorna upplevde att de alltid behandlas mera förstående och med mera
tålamod under lektionerna än pojkarna. Flickorna uppfattade också att flickor var mera flitiga
under lektion och lättare favoriserades av lärare. Också frågorna 4, 4.1 och 4.2 som handlade
om prat under lektionen tydde på att flickorna uppfattade att pojkarna pratar mycket mera och
stör mera under lektionerna än vad flickorna gör, och att lärare blir lättare irriterade på pojkar.
Också positiva saker kom fram i enkätsvaren som till exempel att flickorna ofta känner sig
rättvist behandlade av de flesta lärare, både kvinnliga och manliga, och till stor del känner sig
sedda i klassrummet. Endast några enstaka undantag framkom från dessa resultat.
Omständigheter som att flickor inte får svara under lektionstid eller att missförstånd i
samband med bedömning av till exempel prov eller skoluppgift gjorts, gjorde att flickor
kunde känna sig orättvist behandlande och förbisedda. Flickorna upplevde dock att
förväntningarna på dem i klassrummet var för höga och saker som stress över skolarbete eller
känsla av att de alltid måste prestera bra förekom nästan alltid. Också förväntningar på att
flickorna skulle kunna prestera mera i skolarbetet eller att alltid förväntas uppföra sig bra, inte
busa och vara smarta framkom till exempel i fråga 10. I fråga 14 framkom att flickor värderar
saker som att prestera bra i skoluppgifter, få beröm och att kunna något ingen annan kan för
att känna sig stolta. I fråga 13 som behandlade hur flickorna tyckte det är att vara flicka i
högstadiet framkom också svar som att flickorna upplevde att de alltid kände att de inte kunde
nå upp till de förväntningar som finns på flickor till exempel när det gäller att vara snäll,

54

Isabella Lindegård
vacker eller duktig. Här framkom också att man som flicka ofta känner sig obekväm, ensam
eller osäker, och att kommentarer om kropp och utseende kan förekomma från klasskamrater.
Av 8 flickor i fokusgruppen var det endast en som hade en positiv sak att säga om att vara
flicka i högstadiet och det var att ”lärare är inte lika stränga mot flickorna som mot pojkarna”
Resultat från intervjun med fokusgruppen
Under fokusgruppintervjun diskuterades samma saker som redan tagits upp i enkäten, men
mera ingående. En del av frågorna diskuterades inte mera och nämndes därför inte närmare i
intervjuerna. Det blev under intervjun lättare att tolka de svar som framkommit i enkäten
eftersom flickorna fick specificera sina svar med till exempel rangordning eller med att
placera det som vägde tyngst versus lägst på en linje. Inga nya svar, synpunkter eller
uppfattningar/upplevelser lades fram vid intervjun, men några frågor diskuterades mera än
andra. Saker som att flickor förväntas prestera bra i skoluppgifter, favoriseras lättare av
läraren, behandlas annorlunda än pojkar, och förväntas uppföra sig bra var saker som ännu en
gång bekräftades under intervjun. Vikten av att bli sedd och hörd kommenterades också. Det
blev också ännu tydligare att lärare bemöter flickor och pojkar på olika sätt, till exempel vid
prat, vilket syns i fråga 3 och 8. I fråga 13 där flickorna fick beskriva hur de var att vara flicka
i högstadier vägde att inte nå upp till förväntningar tyngre än kommentarer om utseende eller
att känna sig utanför. I fråga 10 där flickorna skulle redovisa för vilka förväntningar de finns
på dem respektive pojkar framkom det att flickorna uppfattade att det som vägde tyngst i
förväntningar från andra var att uppföra sig bra, inte vara busig och vara snäll och smart. I
fråga 14 där flickorna skulle rangordna vad som fick dem själva att känna sig stolta var saker
som att prestera bra i skoluppgifter och få beröm däremot viktigast.

6. Diskussion
I detta avsnitt kommer jag att sammanfattande diskutera resultatet av min forskning och
analysera resultaten. Arbetets svagheter och begränsningar analyseras, och synpunkter på
vad man kan dra för nytta av denna studie kommer att presenteras samt rekommendationer
för kommande studier lyftas fram.

55

Isabella Lindegård

6.1 Resultatdiskussion
Undersökningens resultat kommer här att diskuteras och anknytas till tidigare forskning.
Syftet med avhandlingen är att beforska genus i klassrummet ur flickors perspektiv. Jag avser
att utreda och tolka hur flickor i högstadieåldern upplever situationer och bemötande i
klassrummet.
Min forskningsfråga är:
-

Hur upplever flickor att lärare bemöter dem i klassrummet ur ett genusperspektiv?

Enligt undersökningen framkom det att flickor upplever skillnader i bemötandet i
klassrummet beroende på om eleven är flicka eller pojke. Enligt UBT ”Grunder för
läroplanen för den grundläggande utbildningen” bör skolan aktivt arbeta för att främja
jämlikhet och jämställdhet, och ingen elev ska särbehandlas i klassrummet på grund av sitt
kön. (Utbildningsstyrelsen, 2014, s. 10, 12, 13, 23, 27.) Flickornas uppfattning i denna studie
visar dock ett avvikande resultat, till exempel taltid i klassrummet, olika förväntningar och
skillnader i prestationer är saker som flickor upplever det finns skillnader i. Enligt Loo (2011,
s. 30 – 32) upplever även finlandssvenska lärarstuderanden det som icke jämställt i
klassrummet. Lärarstuderande hade också regerat på att flickor till exempel ibland används
som buffert för att lugna stökiga pojkar. Det finns också skolämnen som anses som
könsbundna och påstås passa det ena könet bättre än det andra. (Porko-Hudd & Åbacka, 2011,
71.) Detta ger en insikt i att detta är ett problem som även lärare till viss del känner till och
inte bara eleverna i ett klassrum känner av.
Enligt undersökningen upplevde flickorna en tydlig skillnad i bemötanden men också i
skolprestationer sågs en tydlig skillnad. Flickorna kommenterade saken som att de hade en
känsla av att alltid måste prestera sitt bästa inom alla ämnen och läraren oftare trodde att
flickorna inte gjorde sitt bästa om det gick dåligt i någon skoluppgift i jämförelse med
pojkarna. Flickorna upplevde också stress och press över sitt eget skolarbete, även om det inte
förekom kommentarer från lärare eller andra elever om det. Enligt Nordberg (Nordberg, 2008,
s. 8.) kan detta förklaras med den ”antipluggkultur” som funnits sedan en tid tillbaka och
handlar om att skolan ses som mer feminin än maskulin idag och att det inte ses som en
”norm” idag att pojkar ska prestera bra eller vara intresserade av skolan, medan flickor alltid

56

Isabella Lindegård
förväntas vara det. Jalmert (Jalmert, 2007, s. 115 – 119.) menar också att skolan idag är
uppbyggd av skolämnen som ses som ”mer intressanta” för flickor än för pojkar, vilket leder
till att flickor antas ha ett försprång inom de flesta skolämnen. Skolan kan alltså ses idag
naturligt som något som är till för flickor men inte intresserar pojkar. Om vi som pedagoger
även har en sådan omedvetet inbyggd uppfattning blir det lätt att vi ”förbiser” pojkar som har
det besvärligt i skolan och endast fokusera på flickornas prestationer. Detta kan också leda till
att lärare inte lika lätt kan notera flickor som behöver extra stöd i skolan, eftersom flickor
jobbar hårdare för att prestera bra för att det förväntas av dem, eller att deras sämre resultat
kan förklaras med att de inte anstränger sig lika mycket som det förväntas att de ska göra.
Svens-Liavåg, Korhonen och Linnanmäki (Svens-Liavåg et al., 2015, s. 159, 161–162.) har
också en kommentar gällande detta. Olika beteende är kopplat till de olika könen. Därför
anses flickor lydiga och flitiga med höga betyg och pojkar som störande och ointresserade
skolan med sämre betyg.
En sak som bör lyftas fram är att flickorna har olika syn på det som förväntas av dem från
andra och det som de förväntar av sig själva. I undersökningsfråga 10 skulle flickorna lyfta
fram vad de trodde det fanns för olika förväntningar på flickor och pojkar i ett klassrum.
Förväntningar på pojkar var till exempel att de skulle vara smarta, prestera bra och jobba hårt
med skoluppgifter. Förväntningar på flickor var att de skulle uppföra sig bra, inte vara busiga
och vara smarta och snälla. Flickorna förväntades också jobba hårt med skoluppgifter men det
vägde inte lika tungt. När flickorna i uppgift 14 skulle utvärdera sig själva och vad som fick
dem att känna sig stolta värderades prestation i skoluppgift, att få beröm eller kunna något
som ingen annan kunnat som allra viktigast. Här nämndes inte något om att vara snäll eller att
uppföra sig bra. Vi kan alltså se en tydlig skillnad i vad flickor tycker är viktigt för dem själva
och vad de tror andra tycker är viktigt för dem. I frågan utvärderades dock inte vidare vad
beröm stod för och vad för slags beröm som flickorna tyckte var viktigt, vilket vi endast kan
spekulera i.

Jag vill också inflika att även fast pojkar också förväntas jobba hårt med

skoluppgifter, poängterade flickorna att de uppfattar att lärare nog ändå förväntar bättre
prestation från flickor. Det uppfattas som att man förväntar saker från flickor, medan man
mera hoppas på saker från pojkar.

Det vi alltså i denna undersökning kan urskilja är att flickors egen bild av sig själva krockar
med den bild som möjligen finns runtom (från till exempel lärare) eller att flickors uppväxt

57

Isabella Lindegård
(de som får höra att de är duktiga, lydiga, tålmodiga, snälla) kan bidra till att de tror att de
också måste bete så i skolan för att räcka till. Elium och Elium menar att flickor förväntas
vara beskedliga och behagliga, och att vi därför när vi uppfostrar flickor ger beröm för
beteende som förstärker detta, till exempel när en flicka är lydig eller inte är busig. (Elium &
Elium, 2004, s. 42 - 50.) När en flicka växer upp och blir äldre och påbörjar sin skolgång
förväntas hon förutom att vara duktig och lydig också prestera bra i skolan. Flickor förväntas
uppnå goda resultat med hårt arbete och goda studievanor. (Elium & Elium, 2000, s. 55.) En
del forskare anser också, som tidigare nämnts, att skolan är mer anpassad till flickor än för
pojkar (Jalmert, 2007, s. 115 – 119.) och därför kan flickor också naturligt uppfattas som de
som ska prestera bättre i de flesta skolämnena. Vi kan också ur resultaten utläsa att 10 av 12
flickor upplevde att lärare hade för stora förväntningar på flickor i klassrummet och 3 flickor
svarade även att de upplevde för stor press på sig själva eller kände att de inte kunde nå upp
till förväntningarna. Elium och Elium menar att det finns risk att flickor i de tidiga tonåren
börjar tvivla på sina egna iakttagelser och känslor och blir mer osäkra på sig själva. (Elium &
Elium, 2004, s. 179 – 181.) Elium och Elium menar också att vuxna, till exempel lärare och
föräldrar, har större inflytande på flickor än vad till exempel kamraterna har. (Elium & Elium,
2000, s. 55). När flickorna sedan ser att vissa beteenden förstärks, till exempel hur lärare
bemöter dem i motsats till pojkar när de pratar, (undersökningsfråga 4) eller hur de annars
bemöts i klassrummet (undersökningsfråga 11) förstärks ytterliga en bild av hur flickor ”ska
vara”. I fråga 13 där flickorna skulle beskriva hur det var att vara flicka i högstadiet besvarade
flickorna att de alltid kände att de inte nådde upp till förväntningar som fanns på dem (till
exempel att vara tvungen att vara snäll, vacker, duktig) Flickorna tycket att detta var ännu
jobbigare än att till exempel känna sig ensam eller att få kommentarer om utseende. Flickor är
alltså i hög grad styrda av vad andra i deras omgivning tycker om dem som personer, och om
de anses tillräckligt duktiga på det de gör både i privatlivet och i skolan. Elium och Elium
poängterar att flickor som väljer bort sina egna behov för att kunna uppnå det som förväntas
av dem kan utveckla vrede, depression eller låg självuppskattning. (Elium & Elium, 2000, s.
55.) Vi kan här reflektera över, hur vi i skolan på något vis skulle kunna göra så att bilden
som en flicka redan har om sig själv när hon kommer till skolan skulle överensstämma med
den som skolan förväntar sig? Skulle flickor i dagens läge då må bättre och inte känna för stor
press på sig själva? Hur mår flickor av att vara tvungna att leva upp till båda dessa bilder?
Ofta uttryckte flickorna negativa saker med att vara flicka i högstadiet när det gäller
bemötande, men det finns också fördelar om vi gräver djupare i svaren. Till exempel uttryckte

58

Isabella Lindegård
flickorna att de kommer lättare undan med saker (fråga 11) och att lärare inte upplevs lika
stränga mot flickorna som mot pojkarna (fråga 13) I fråga 8 uttryckte också flickorna att
lärare hade högre tolerans mot dem när de pratade under lektionstid än de hade mot pojkarna.
Vi måste komma ihåg att det alltid finns skillnader i upplevelser och både negativa och
positiva vinklar utifrån bemötande och skillnad i att vara flicka och pojke i klassrummet.
En positiv sak som framkom i undersökningarna var att flickorna upplevde att de blev lika
behandlade oberoende av om läraren var kvinnlig eller manlig och att de flesta flickor tyckte
de upplevade det som att de blev sedda och hörda i klassrummet. 1 av 8 flickor upplevde dock
enligt fokusgruppintervjun det som att enda sättet att få uppmärksamhet i klassrummet var att
söka den via ”negativa” former, till exempel genom att störa och prata högt eller genom att
inte bete sig som flickor förväntas bete sig, alltså behärskat och omsorgsfullt (Söder, 2011,
s.108 – 109.)
För att avsluta resultatdiskussioner citerar jag Hjalmar Söderberg. Detta är ett citat som jag
tycker passar in på temat och som kan implementeras både på flickor och pojkars behov av att
bli sedda, hörda och bemötta i klassrummet: “Man vill bli älskad, i brist därpå beundrad, i
brist därpå fruktad, i brist därpå avskydd och föraktad. Man vill ingiva människorna något
slags känsla. Själen ryser för tomrummet och vill kontakt till vad pris som helst.” (Hjalmar
Söderberg)

6.2 Metoddiskussion
I följande del kommer jag att diskutera de etiska övervägandena med min valda metod, samt
för och nackdelar med den.
Min målgrupp som består av flickor i årskurs 7–9 begränsades på grund av att skolorna
arbetade på distans och eleverna var hemma under COVID-19 pandemin våren 2021. Detta
gjorde att en del svårigheter uppkom i samband med min undersökning.
Undersökningen påbörjades efter jullovet, vårterminen 2021. Enkäten gjordes i mitten på
vårterminen och tanken var att också göra fokusgruppintervjun strax efter att enkätresultatet
bearbetas, men COVID-19 läget förvärrades snabbt vilket gjorde att skolan stängde och

59

Isabella Lindegård
eleverna studerade på distans hemifrån. Det var därför omöjligt för mig att genomföra en
intervju med flickorna på flera veckor. Skolan öppnades kort före sommarlovet och detta
gjorde att jag endast hade två gånger till att träffa flickorna innan dom gick ut årskurs 9 och
försvann till andra skolor. Fokusgruppintervjun tid begränsades därför till endast en träff med
flickorna, trots att jag planerat för och kanske hade föredragit att hålla fokusgruppintervju vid
fler än en träff.
Flickorna som deltog i denna undersökning var som tidigare nämnts elever i en svenskspråkig
högstadieskola, som jag arbetar med och leder fritidsaktivitet efter skoltid. På så vis hade
dessa flickor och jag en relation sedan tidigare. Anledningen till att dessa flickor valdes var
för att de representerade alla åldrar som finns i en högstadieskola, de hade alla olika
bakgrund, åsikter och olika erfarenheter och de var dessutom en lämplig grupp rent
storleksmässigt att arbeta med. Detta kan i undersökningssyfte ses ur både en positiv och en
negativ synvinkel. Ur en positiv synvinkel kunde flickornas och min relation sedan tidigare
stärka undersökningens resultat. Flickorna känner sig bekväma med mig som forskare och
vågar kanske bättre beskriva sina känslor och upplevelser för mig eftersom de känner en viss
trygghet med mig som forskare. Undersökningen omfattar även ämnen som tidigare
diskuterats under träffarna och flickorna motiveras också att våga prata om sina känslor och
upplevelser om liknande frågor under träffarna. De är därför vana att med egna ord berätta om
sina känslor och upplevelser om olika fenomen. Ur en negativ synvinkel kan min roll som
forskare också försvagas eftersom jag och respondenterna hade en personlig relation sedan
tidigare. Det kan finnas en möjlighet att flickorna inte tog undersökningen på så stort allvar
eller upplevde undersökning som en diskussionsuppgift och därför formulerade svaren utan
att reflektera vidare vad syftet med denna undersökning var. Enligt (Stukát, 2011, s. 133 –
134.) kan yttre faktorer så som feltolkningar eller gissningar påverka respondenter vid
undersökningar. Det finns också en möjlighet att flickorna upplevde min relation till dem som
en yttre påverkan vid deras svar. Jag vill ändå påstå att min roll som forskare vid de tillfällen
undersökningen genomfördes poängterades tydligt, och flickorna förstod skillnaden mellan
mig som ledare och forskare. Denscombe (2018, 271 – 273) nämner också att en lyckad
gruppdiskussion som sker inom fokusgrupper kan påverkas av förtroendefullt klimat, trygghet
inom gruppen och att gruppmedlemmarna kan känna att de kan uttrycka personliga
upplevelser fritt. Här vill jag understryka den positiva effekten av att forskaren känna sina
respondenter, eftersom till exempel trygghet och förtroende är sådant klimat vi önskar ha i
grupperna.
60

Isabella Lindegård

Det är också viktigt att som forskare fundera över etiska principer när en undersökning
genomförs. Bell (2011, s. 57) nämner till exempel vikten av konfidentialitet hos
respondenterna. Denscombe (2018, s. 439 – 446) nämner också fyra huvudprinciper man bör
följa vid forskning: Att skydda deltagnas intressen, att undersökningen ska vara frivillig, att
forskaren ska vara ärlig med sin undersökning och att nationell lagstiftning bör tas i beaktande
vid undersökningar.
Ovannämnda principer har jag som forskare beaktat på följande sätt. Inga namn eller specifika
åldrar nämns i denna avhandling. Skolan som undersökningen genomförts i kommer också
alltid att förbli onämnd. Flickorna var väl informerade och fick av eget intresse delta i
undersökningen, undersökningens helhet och mening diskuterades innan den påbörjades och
informanterna hade möjlighet att ställa frågor kring den ifall något lämnats oklart.
Lagstiftning har också beaktats, men var inte särskilt aktuellt i denna undersökning.
Vidare kan man diskutera möjliga brister och svagheter i ett arbete. Endast 12 flickor har
deltagit i denna undersökning, vilket kan anses som en för liten grupp. Jag hade som forskare
gärna nått ut till en större mängd flickor, till exempel i flera olika skolor för att nå ett resultat
som kunnat anses som mera tillförlitligt och haft större generaliserbarhet. På grund av
COVID-19 restriktionerna var detta tyvärr inte möjligt när undersökningen genomfördes.
Generaliserbarheten kan dock styrkas av att jag som forskare kände flickorna, vilket ledde till
att jag kunde tolka deras svar bättre än om de varit främlingar för mig. Jag har försök varit
tydlig i min tolkning och redovisning (figurer från fokusgruppintervjun) för att göra den så
klar som möjligt för läsaren. (Stukát, 2001, s. 133 – 134.)
Även styrkor och svagheter i undersökningen bör diskuteras. Jag har tidigare i kapitel 4
diskutera validitet i undersökningens frågor. Det fanns ändå en del frågor som inte blev lika
lyckade eller lika grundliga som jag hade hoppats på. Till exempel fråga 4, 4,1 och 4,2 blev
kortare än jag hade önskat och inga vidare viktiga slutsatser framkom. Flickorna svarade kort
och motiverade inte desto vidare sina svar.

6.3 Förslag till fortsatt forskning
Denna undersökning fokuserar på flickor i högstadieåldern och hur de upplever att de blir
bemötta av lärare i klassrummet utifrån sitt kön. Eftersom denna avhandling begränsats

61

Isabella Lindegård
ganska starkt (både av COVID-19 och av strukturella skäl) finns det en hel del fortsatt
forskning som skulle kunna komplettera denna forskning. Till exempel saknas pojkars
uppfattning/upplevelser av detta fenomen helt och hurudan skillnad de upplever det finns
mellan pojkar och flickor i klassrummet. Också lärares uppfattning/upplevelser vore en
intressant infallsvinkel på fenomenen. Det skulle även vara intressant att under en längre tid
granska en större grupp flickor från flera skolor för att se hur resultatet kunde bli.
I denna avhandling framkommer det att det förväntas en viss typ av beteende eller uppförande
av flickor och pojkar, och att de bemöts olika både under sin uppväxt, under skoltiden och i
framtiden och att de också är medvetna om detta. Det skulle vara intressant att se hur detta
formar individer och att få veta mer om hur människor påverkas av detta. Hur skulle det se ut
utan tydliga könsroller och hur skulle då bemötande i klassrummet utvärderas? Min
förhoppning år att avhandlingen i någon mån skulle kunna nå ut till personal som arbetar med
flickor (och pojkar) i skolan för att få en förståelse och inblick i vad genus, bemötande och
könsroller kan ha för betydelse för en individ och hur vi kan hitta ett sätt att få alla att må bra i
skolan och känna sig likvärdiga, vilket kan bidra till en hälsosam och nyskapande framtid.

7. Sammanfattning
I detta avsnitt sammanfattar jag min undersökning och de resultat som framkommit samt
övriga frågor som kan ha uppstått.
Eftersom endast 12 flickor från en högstadieskola deltog i denna undersökning kan man inte
dra några långtgående slutsatser av svaren från enkäten och fokusgruppintervjun. Det som jag
som skribent därför gjort är att i avhandlingens teoridel undersöka tidigare forskning som
redan funnits om ämnet och flickornas svar för att se likheter och skillnader.
Frågor som exempelvis 10 och 13 var sådana som bidrog till diskussion och nya insikter.
Enkätresultateten som presenteras i fråga 10 visar att flickor upplever att de ska uppföra sig
bra, medan flickorna upplever att pojkarna tycker att det är viktigast att visa sig smarta.
Flickorna upplevde också att pojkarna alltid var stökiga och förde för mycket oljud på
lektionerna (fråga 4 och 5) Här kan man dock fråga sig om detta högljudda beteende som

62

Isabella Lindegård
flickor uppfattar som störande ligger i könets natur eller om det är ett inlärt beteende hos
pojkar?
Med stöd av undersökningen kan konstateras att det skulle vara angeläget att även
uppmärksamma hur lärare bemöter flickor och pojkar i skolan, särskilt i högstadiet. Som
exempel kan nämnas enkätfråga 11och 8 där flickorna upplevde att lärare är mer glada, snälla
och förstående mot flickor medan de är strängare, blir fortare arga och ger fler tillsägelser till
pojkar. Man kan också fundera över tiden som eleverna får hjälp under lektionen, som
diskuteras i fråga 6, 7 och lite i fråga 8. Här framkom det att flickor upplevs klara sig själva
mera och kanske därför får mindre hjälp, flickorna måste också i viss mån markera för att få
hjälp medan lärarna håller ett mer vakande öga på pojkarna vilket i sin tur kan leda till att de
fortare och oftare hjälp i klassrummet. Vilken typ av signal sänder lärarnas beteende ut till
flickor och pojkar, och hur får detta beteende flickor och pojkar att känna sig?
Som undersökningens centrala resultat vill jag lyfta fram skillnader som framkommit. Vi ser i
hela enkäten och fokusgruppintervjun att flickorna upplever skillnader mellan pojkar och
flickor, och oftast inte positiva sådana. Lärare förväntar och bemöter flickor och pojkar olika
beroende på kön och beroende på förutfattade genusmönster som finns i samhället. Olika
förväntningar finns på flickor och pojkar, lärare tilltalar flickor och pojkar olika, och flickor
uppfattar att de skiljer sig mycket från pojkar rent könsmässigt. Vi har alltså ännu en bit kvar
att gå för att få ett jämlikt klassrum.
Syftet med denna avhandling är inte att sudda ut alla skillnader som finns mellan flickor och
pojkar, kvinnor och män, eller att försöka göra dem till ett och samma kön. Flickor och
pojkar, kvinnor och män är olika i sin biologi, och visst beteende ligger onekligen i könets
natur. Syftet med denna avhandling är att försöka motverka förutfattade meningar som kan
vara skadliga för genus, och som gör att det skapas olikheter där det kanske inte skulle finnas
olikheter om det inte varit för vårt behov av att skapa och betona skillnader mellan könen och
ställa dom mot varandra. Olikheter blir som tydligast endast när vi framhäver dem.

63

Isabella Lindegård

Litteraturförteckning
Alexandersson, M. (1994). Den fenomenografiska forskningsansatsens fokus. I: B. Starrin &
P-G. Svensson, (Red), Kvalitativa metoder och vetenskapsteorier. (ss. 111 – 136). Lund:
Studentlitteratur.
Bell, J. (2011). Introduktion till forskningsmetodik. Lund: Studentlitteratur.
Bäckström, J. (2011). Den osynliga narrativiteten – en jämställdhetsstudie. I: V. Bäck, (Red.),
Genusperspektiv i skola och utbildning. (ss. 33–42). Vasa: Åbo Akademi.
David, M & Sutton, C D. (2016). Samhällsvetenskapliga metoder. Lund. Studentlitteratur.
Denscombe, M. (2018). Forskningshandboken: För småskaliga forskningsprojekt inom
samhällsvetenskaperna. Lund: Studentlitteratur.
Edén, L. (2011). ”Genusperspektiv i skolan – En fallstudie i hur flickor och pojkar behandlas i
en lågstadieklass”. I: V. Bäck (Red.), Genusperspektiv i skolan och utbildning. (ss. 96 – 107).
Vasa: Åbo Akademi.
Elium, D & Elium, J. (2000 b). Jag har en dotter. Borgå: WS Bookwell.
Fahlgren, S. (2007). ”Inledning. Genusforskning på frammarsch i Genusmaraton”. I: S.
Fahlgren. & B-M. Thurén. Genusmaraton 2007 Mittsveriges genusforskare på frammarsc (ss.
8). Sundsvall: Mittuniversitetet. Hämtad 6 december 2020, från http://miun.divaportal.org/smash/get/diva2:1653/FULLTEXT01.pdf
Frih, A-K & Söderberg, E (Red.). (2010). En bok om flickor och flickforskning. Lund:
Studentlitteratur.
Haataja, A, Lahelma, E & Saarnivaara, M. (1992). Visst är det skillnad. En bok om
jämställdhet. Helsingfors: VAPK-förlaget 1992.
Hirdman, Y. (2001). Genus - om det stabilas föränderliga former. Malmö: Liber AB.
Jalmert, L. (2007). Om genusordningens betydelse för lärares lärande. I: O. Franck, (Red.),
Genusperspektiv i skolan: om kön, kärlek och makt (ss. 107–121). Lund: Studentlitteratur.
Jonsson, R. (2008). Inledning. I: R. Frangeur & M. Nordberg, (Red.), Maskulinitet på
schemat: pojkar, flickor och könsskapande i förskola och skola (ss. 151–167). Stockholm:
Liber.
Josefson, H. (2005). Genus – Hur påverkar det dig? Stockholm: Natur och Kultur.

64

Isabella Lindegård
Karlson, I. (2003). Könsgestaltning i skolan. Om könsrelaterat gränsupprätthållande,
gränsuppluckrande och gränsöverskridande. Hämtad 18 november 2021, från
https://www.diva-portal.org/smash/get/diva2:252466/FULLTEXT01.pdf
Lag om jämställdhet mellan kvinnor och män. 8.8. 1986/609. Hämtad den 25 november 2021,
från https://finlex.fi/sv/laki/ajantasa/1986/19860609
Loo, A-S. (2011). Reflektioner kring jämställdhet från klass- och speciallärarstuderandes
fältpraktik. I: V. Bäck (Red.), Genusperspektiv i skola och utbildning. (ss. 28–32). Vasa: Åbo
Akademi.
Nielsen, A. (2011). Flickor i skolsvårigheter. I: Frih, A-K & Söderberg E. En bok om flickor
och flickforskning. (ss. 35 – 54). Lund: Studentlitteratur.
Nihlén, J. & Nilsson, S. (2006). Genusboken. Stockholm: Liber.
Nordberg, M. (2008). Inledning. I: R. Frangeur & M. Nordberg, (Red.), Maskulinitet på
schemat: pojkar, flickor och könsskapande i förskola och skola (ss. 8–19). Stockholm: Liber.
Nygård, M & Lönnqvist, V. (2019). Stickning i skolan. En kartläggning över
stickundervisning i F-9 ur lärarperspektiv. Opublicerad avhandling för slöjdpedagogik
magisterexamen. Fakulteten för pedagogik och välfärdsstudier, Åbo Akademi. Hämtad 17
december
2021
från:
https://www.doria.fi/bitstream/handle/10024/169351/lonnqvist_veronica_nygard_marina.pdf?
sequence=2&isAllowed=y
Porko-Hudd, M & Åbacka, G. (2011). Slöjd och huslig ekonomi – olika på grund av kön eller
samma för alla? I: V. Bäck, (Red.), Genusperspektiv i skola och utbildning. (ss. 69–81). Vasa:
Åbo Akademi.
Stukát, S. (2011).
Studentlitteratur.

Att

skriva

examensarbete

inom

utbildningsvetenskap.

Lund:

Svaleryd, K. (2003). Genuspedagogik: en tanke- och handlingsbok för arbete med barn och
unga. Stockholm: Liber.
Svens-Liavåg, C., Korhonen, J. & Linnanmäki, K. (2015). Elevbedömning, motivation och
uppförande. En studie av skolvisa skillnader i bedömning och diskrepans mellan vitsord och
testresultat i årskurs 9 i finlandssvenska skolor. Educare vetenskapliga skrifter, 2015:2, (ss.
154–178).
Hämtad
2
december
2020,
från:
https://muep.mau.se/bitstream/handle/2043/19304/Educare%202015.2%20muep.pdf?sequenc
e=2#page=156
Söder, M. (2011). ”Boys will be boys” – En studie om klasslärares könsuppfattningar i
nybörjarundervisningen. I: V. Bäck (Red.), Genusperspektiv i skola och utbildning. (ss. 108–
114). Vasa: Åbo Akademi.
Söderberg, H. Hämtad 18 november, 2021, från: https://www.goodreads.com/quotes/603797man-vill-bli-lskad-i-brist-d-rp-beundrad-i-brist

65

Isabella Lindegård

Tallberg Broman, I. (2001). Genusperspektiv på skola, utbildning och omsorg. I: Rapporter
om utbildning, genusperspektiv på förskola, skola och utbildning: några inlägg från en
arbetsgrupp på lärarutbildningen (ss. 8–26). Malmö: Malmö högskola.
Tallberg Broman, I. (2002). Pedagogiskt arbete och kön: med historiska och nutida exempel.
Lund: Studentlitteratur.
Tegnér, K. (2007). Om genusordningens betydelse för lärares lärande. I: O. Franck, (Red.),
Genusperspektiv i skolan: om kön, kärlek och makt (ss. 123–138). Lund: Studentlitteratur.
Undervisnings – och kulturministeriet. (2017). PISA 2015: Unga från Finland bland de bästa
på gemensam problemlösning. Hämtad 27 januari 2022 från: https://okm.fi/sv/-/pisa-2015suomalaisnuoret-parhaiden-joukossa-yhteistoiminnallisessa-ongelmanratkaisussa
Utbildningsstyrelsen. (2014). Grunderna för läroplanen för den grundläggande utbildningen
2014. Helsingfors: Utbildningsstyrelsen
Wahlström, K. (2003). Flickor, pojkar och pedagoger, Jämställdhetspedagogik i praktiken.
Kristianstad: Kristianstads Boktryckeri AB,
Wedin, E-K. (2014) Jämställdhetsarbete i förskolan och skolan. Vanda, Finland: Hanasprint
Oy,
Ödman, P-J. (2007) Tolkning, förståelse, vetande. Hermeneutik i teori och praktik.
Stockholm: Norstedts akademiska förlag.

66

Isabella Lindegård

Bilaga 1 Enkät
Hej!
Jag heter Isabella Lindegård och studerar allmän pedagogik vid Åbo Akademi i
Vasa. Jag håller just nu på med min magistersavhandling där jag vill undersöka
hur lärare bemöter elever utifrån ett genusperspektiv. Jag är nu intresserad av att
veta DIN uppfattning i denna fråga och vill att du ska hjälpa mig att svara på ett
par frågor angående detta ämne. Försök svara så detaljerat du bara kan, det finns
inga rätt eller fel eftersom det är DINA uppfattningar jag är intresserade av. Era
namn eller skolans namn kommer aldrig komma fram i avhandlingen, och eran
identitet kommer aldrig att kunna kluras ut av de som läser arbete, endast jag
som forskare kommer veta vem som deltagit i undersökningen. Om du har
frågor angående enkäten, är det bara att fråga mig. Tack ☺

FRÅGOR

1. Beskriv hur och när du känner dig sedd i klassrummet?
2. Ge exempel på situationer när läraren/klassen lyssnar på dig i
klassrummet. Finns det situationer när läraren/klassen INTE lyssnar
på dig i klassrummet?
67

Isabella Lindegård

3. Hurudan skillnad tycker/uppfattar du det är på flickor och pojkar i
klassrummet?

4. Tycker/uppfattar du att flickor eller pojkar pratar mer under
lektionerna?

4.1. När och på vilket sätt pratar flickor under lektionerna?

4.2. När och på vilket sätt pratar pojkar under lektionerna?

5. Tycker/uppfattar du att lärare bemöter flickor och pojkar olika när
de pratar under lektionerna. På vilket sätt?

6. Hur mycket hjälp får flickor under lektionerna (1= lite) ……….
(5=mycket)
o 1
o 2
o 3
o 4
68

Isabella Lindegård

o 5
7. Hur mycket hjälp får pojkar under lektionerna? (1= lite) ……….
(5=mycket)
o 1
o 2
o 3
o 4
o 5

8. Känner/uppfattar du att flickor eller pojkar får mer hjälp under
lektionerna? På vilket sätt hjälper läraren flickor respektive pojkar
under lektionerna?

9. Känner/uppfattar du att lärare har för höga förväntningarna på dina
prestationer i skolan?
Om ja: Beskriv dina känslor! Om nej: Motivera!

10.Känner/uppfattar du att det finns olika förväntningar på flickor och
pojkar i skolan? Om ja: Hur tar det sig uttryck? Om nej: Motivera!

69

Isabella Lindegård

11.Vilken skillnad tycker du det finns i hur lärare bemöter flickor
respektive pojkar i klassrummet?

12. Känner/Uppfattar du att du bli bra/rättvist behandlad av alla dina

lärare? Om ja: Hur tar det sig uttryck? Om nej: Motivera!

13.Beskriv hur du tycker det är att vara flicka i högstadiet?
14.Nämn en gång då du känt dig stolt i klassrummet?
15.Nämn en gång då du känt dig orättvist behandlad i klassrummet?
16.Något mer du vill tillägga?

Tack för att du deltagit ☺

70

