ÅBO AKADEMI

Kollegialt samarbete för pedagogiskt
utvecklingsarbete

En kvalitativ studie om skolledarskap i efterföljden av projektet
Framtidsdalen

Amanda Backman

Magisteravhandling i pedagogik
Fakulteten för pedagogik och välfärdsstudier
Åbo Akademi,
Vasa, 2021

Abstrakt

Författare (Efternamn, förnamn)

Backman, Amanda
Arbetets titel

Årtal

2021

Kollegialt samarbete för pedagogiskt utvecklingsarbete - En kvalitativ studie om
skolledarskap i efterföljden av projektet Framtidsdalen
Opublicerad avhandling för magistersexamen i pedagogik

Vasa: Åbo Akademi. Fakulteten för pedagogik och välfärdsstudier.
Referat

Sidantal (tot.)

91(99)

Förändringar i samhället leder även till nya krav på skolorna. Grunderna för läroplanen
för den grundläggande utbildningen 2014 anger att rektorerna är ansvariga för att
kontinuerligt utvärdera och omvärdera skolverksamheten för att kunna fungera i
överrensstämmelse med den rådande utvecklingen i samhället. Dock finns idag inga
modeller för utvecklingsarbete, vilket gör koordineringen av arbetet svårt i en redan
hektisk arbetsvardag. Utöver utvecklingsansvaret ska rektorerna erbjuda sina lärare
möjligheter till professionell utveckling och ett gott arbetsklimat. I ett väldigt omfattande
arbetsuppdrag är det inte alltid helt lätt att orientera sig till de rätta lösningarna, speciellt
när det i en oviss framtid varken finns något rätt eller fel.
Syftet med undersökningen är därför, att i spåren av projektet Framtidsdalen, att ta reda
på hur rektorer uppfattar sambandet mellan ledarskap och utveckling samt hur
utvecklingsarbetet gynnas av kollegialt samarbete. Utgående från syftet formulerades
följande forskningsfrågor:
1) Vad är rektorns uppdrag i utvecklingsarbetet – reflektioner i efterföljden av
projektet Framtidsdalen?
2) Vilka exempel och idéer för att utveckla samarbetsnätverk och grund för
samhandling, anser rektorerna, att är konstruktiva för att främja
utvecklingsarbetet?
Undersökningen är kvalitativ och som forskningsansats valdes en tematisk analys. För
att besvara forskningsfrågorna användes forskningsintervju som datainsamlingsmetod. I
undersökningen deltog fyra rektorer. Rektorernas skolor är jämnt fördelat mellan norra
och södra Svenskfinland. Intervjuerna transkriberades och analyserades enligt riktlinjer
för en tematisk analys. Två huvudteman framstod i analysen, vilka utformades till
undersökningens forskningsfrågor. Till varje huvudtema kunde fem subteman
identifieras.
Resultatet visar att rektorerna är samstämmiga om att den mest värdefulla egenskap som
rektor är att uppmärksamma och ta till vara den expertis som finns inom det egna
kollegiet. Rektorerna deltar gärna själva i utvecklingsarbete, kommer på idéer och startar
olika utvecklingsprocesser inom sin egen verksamhet, men ser styrkan i att ha förtroende
för sin personal och arbetar enligt ett distribuerat ledarskap för att höja delaktigheten.
Rektorerna anser att utvecklingsarbete både handlar om nyskapande och om att förädla
det som redan finns. Den accelererande samhällsutvecklingen tär på alla inom

skolvärlden och därför har omsorg om välmående en stor prioritet bland
skolverksamheterna idag. Tidsbristen är ett faktum, och även om rektorerna skulle vilja
ägna mer tid och engagemang åt pedagogiskt utvecklingsarbete så finns det ont om tid.
Samtliga rektorer uttrycker ett starkt behov av fler samarbetsnätverk för att stödja
skolornas samhandling inom kommunen. Rektorerna är själva väldigt måna om att, inom
sin verksamhet, erbjuda sin personal vertikala och horisontella samarbetskontakter till
stöd för utvecklingsarbete med kollegialt lärande i fokus. De samarbetsmöten rektorerna
deltar i behandlar vanligen aktualiteter eller akuta behov, varför de anser att det utöver
dessa borde förekomma koordinering av samhandling inom kommunen. Skolorna står för
en omfattande verksamhet och en satsning på samhandling skulle främja en pedagogisk
helhetssyn samt involvera sektorsövergripande samarbeten. Horisontella samarbeten för
rektorerna sker endast under ett fåtal rektorsmöten och rektorerna saknar tillfällen att få
ingå i signifikanta diskussioner. Något de själva upplever vara gynnsamt för det
pedagogiska utvecklingsarbetet men också ett fungerande sätt att samla ork och
entusiasmeras i arbetet.
Med stöd av denna undersökning kan man konstatera att projektet Framtidsdalen var ett
steg i rätt riktning och motsvarar det behov som också rektorerna i denna undersökning
uppmärksammar. Utbildningen i Svenskfinland riktar sig till en minoritet, men två av
rektorerna uppmanar ändå till att se styrkan i en gemensam finlandssvensk identitet och
möjligheten att kunna samlas och dela med sig av erfarenheter. Resultatet i denna
avhandling kan inspirera utbildningsanordnare, bildningsdirektörer och rektorer att inse
värdet av tid och rum för omfattande samarbetsnätverk. Därtill framkommer förslag och
exempel för hur sådana former för samarbeten kan genomföras.
Sökord / indexord

Rektor, kollegialt samarbete, pedagogiskt ledarskap, skolutveckling, pedagoginen
kehittämistyö, kollegiaalinen yhteistyö, school improvement, transformational leadership

Innehåll
1

Inledning

Bakgrund och problemställning
Syfte och forskningsfrågor
Centrala begrepp

2

Avhandlingens disposition

Ledarskap

Pedagogiskt ledarskap

7

9
9

20

Pedagogiskt utvecklingsarbete
Systemintelligens
Skolutveckling

Finland på väg in i en ny utvecklingstradition

3.3.2

Heck och Hallingers perspektiv på skolutveckling

3.3.3

Metod

VISKA – modellen

Precisering av forskningsfrågor

Val av metod och forskningsansats
Datainsamlingsmetod
Val av informanter

Tematisk analys som analysmetod

5

4

Det finländska perspektivet på rektorns yrkesroll

Arbetsgemenskapen och rektorns uppdrag

4

4

11

Sammanfattande kommentarer

3.3.1

1

Ledare för en skola i förändring

Kollegialt samarbete mellan de professionella

3

1

Tillförlitlighet, trovärdighet och forskningsetiska aspekter

Resultatredovisning

16
23

26
26
28
30
32
35
37

41
41
42
43
46
47
50

54

Vad är rektorns uppdrag i utvecklingsarbetet – reflektioner i efterföljden av projektet
Framtidsdalen?
54
Vilka exempel och idéer för att utveckla samarbetsnätverk och grund för samhandling,
anser rektorerna, att är konstruktiva för att främja utvecklingsarbetet?
62

6

Sammanfattning

Diskussion

Resultatdiskussion
Metoddiskussion

Förslag till fortsatt forskning

Litteratur

72

75
75
82
86

88

Bilagor

Bilaga 1: Brev till informanter
Bilaga 2: Samtyckesblankett
Bilaga 3: Intervjuguide

Tabeller

Tabell 1: Informanter i undersökningen ..................................................................... 47

Figurförteckning

Figur 1: Skolans horisontella och vertikala styrningsformer utgående från Svedberg
(2019). ................................................................................................................ 18
Figur 2: Modell av nätverk för pedagogiskt handlande med stöd av Uljens (2015b) 22
Figur 3: Modell för förändringar i Finlands utbildningspolitik sedan 1972 enligt Uljens
och Nyman (2015) ............................................................................................. 33
Figur 4: VISKA-modellen med stöd av Scherp (2013) ............................................. 38
Figur 5: Karta över huvudteman och subteman efter den tematiska analysen ........... 49

Backman, Amanda

1 Inledning
I det inledande kapitlet redogörs för bakgrunden och problemställningen gällande det

aktuella temat i avhandlingen. Därpå presenteras syftet och forskningsfrågorna och
kapitlet avslutas med en redogörelse av hur avhandlingens disposition är strukturerad.

Bakgrund och problemställning
Skolan är en betydelsefull plats för många barn och unga. Scherp (2013, s. 7)
konstaterar att den miljö som skolan erbjuder spelar en central roll i barns utveckling

och välmående, vilket gör skolverksamheten till en av de viktigaste institutionerna i
samhället. Dock är skolan en plats som kan bidra till både positiva och negativa utfall

i samhället. Skolan deltar i utvecklingen av framtidens innovatörer men kan likväl vara
en plats med risk för alienation. För att motverka de icke önskade aspekterna behöver
rektorn reflektera över verksamhetens kvalité för att skapa lika möjligheter för alla

elever. Det faktum att varje elev ska få möjlighet att uppnå sin fulla potential genom

god och individualiserad undervisning samt en berikande skolmiljö stödjs av

Grunderna för läroplanen för den grundläggande utbildningen 2014 (hädanefter Glgu
2014).

Att lyckas påverka elevernas lärande och att ge förutsättningar för en gynnsam
skolgång, är enligt litteraturen i hög grad en fråga där rektorns pedagogiska ledarskap

är en starkt bidragande faktor (Heck & Hallinger, 2010, s. 135; Salo & Sandén, 2015,
s. 188). Rektorns ledarskap har en koppling till lärarnas engagemang och motivation

och rektorn kan därför tack vare sin roll direkt påverka undervisningskvalitén genom
pedagogiskt utvecklingsarbete (Salo & Sandén, 2015, s. 188).

Utveckling av skolans verksamhet är inte enbart en möjlighet för rektorer utan också

ett krav. I enlighet med Glgu 2014 ska varje rektor kontinuerligt dokumentera
och utvärdera utbildningen för att höja förutsättningarna för elevernas lärande

(Utbildningsstyrelsen, 2014, s. 11). Ekholm (2011, s. 255) konstaterar att jämsides

med revideringen av verksamheten måste rektorn möta dagliga förväntningar på
1

Backman, Amanda
verksamheten och lösa utmaningar. Utmaningarna kan vara de förväntningar på en
berikande skolgång för eleverna, som gärna ska gå i en positiv riktning. Jämsides med
detta finns förväntningar från personalen som önskar en god arbetsplats och lärmiljö.
Förutom detta styrs allt av en budget som begränsar möjligheterna.

Hargreaves och Fink (2008, s. 41–43) drar paralleller mellan att ägna sig åt
utvecklingsarbete och att bemöta ett miljömässigt hotat samhälle. All undervisning

medför omedvetna eller medvetna känslor hos eleverna och det är när dessa känslor

korrelerar med kunskap och engagemang som eleverna stödjs i att kritiskt engagera
sig i samhällsfrågor, vilket är en förutsättning för att fortsätta vara en del av ett hållbart

samhälle. Heck och Hallinger (2010, s. 138) identifierar en ökning av

utvecklingsdiskussioner i skolor ur ett globalt perspektiv. Forskning indikerar att
länder tenderar utforma olika strategier för utvecklingsarbetet utgående från landets
kulturella sammanhang, men har inte kunnat påvisa några skillnader i ledarskapet.

Med tanke på skolutvecklingens aktualitet, även ur ett globalt perspektiv, är
kopplingen mellan utvecklingsarbete och ledarskap särskilt intressant, eftersom inga
modeller för pedagogiskt utvecklingsarbete finns att utgå från.

Kornhall (2014, s. 8) poängterar att eftersom det inte finns metoder som automatiskt
främjar skolutveckling krävs tålamod och utvärdering av diverse nivåer och
verksamheter.

Kvaliteten

inleds

i

klassrummet

och

i

den

dagliga

undervisningen, jämsides som skolan ingår i ett större system som ständigt påverkas

av yttre förändringar. Berg (2011, s. 32) nämner att rektorernas arbetsuppgifter i

Sverige styrs av ett resultat- och verksamhetsansvar. Det förstnämnda betonar rektorns
ansvar för utfallet av det praktiska arbetet inom skolverksamheten medan den andra

lyfter upp ansvaret för planering av verksamhet och kontinuerlig uppföljning. Vidare
konstaterar Nihlfors (2018, s. 214) att för att lyckas med detta måste rektorn skapa en
professionell gemenskap där de personer som gemenskapen innefattar har en viss

autonomi men även ser sig själva i en större helhet. Problematiken är att alla i skolan,
lärare och elever, redan försöker sitt yttersta, men målet är att motivera dem till en
strävan att bli ännu bättre (Kornhall, 2014, s. 8–9).

I Finland har man försökt undvika den resultatstyrning som genomförts i det västra
grannlandet och har istället prioriterat professionell expertis bland pedagogerna som

2

Backman, Amanda
skapat en tradition av tillit och lojalitet, där själva undervisningen utvärderas framom

resultaten. För tillfället befinner sig Finlands utvecklingstradition i ett brytningsskede,
där svåra frågeställningar måste revideras och omvärderas. Glgu 2014 erbjuder

möjligheten för att en utvecklingsreform ska kunna börja gro, vilket skulle kunna
innebära professionsutveckling och mer omfattande nätverksarenor. Dock har ännu
inga tydliga förändringar skett. (Uljens, 2015b, s. 308.)

I denna avhandling tar jag därför fasta på detta utvecklingsbehov som finns i skolorna
och ifall rektorn, genom sitt pedagogiska ledarskap, kan stödja förändringsprocessen.
Rektorns arbete är väldigt mångsidigt och krävande och därutöver ensamt. I dagens
skolvärld diskuteras innovativa lärmiljöer ofta i samband med elevernas eller

klasslärarnas kompetensutveckling. Innovativa lärmiljöer för rektorer lyser dock med

sin frånvaro och är inte något som det reflekterats över. Ekholm (2011, s. 256)
uppmanar rektorer att granska och lära sig av sin omgivning för att få nya insikter.

Dock har jag under studierna i utbildningsledarskap och i rektorspraktiken kunnat
konstatera att någon sådan tid för reflektion inte existerar bland rektorerna. Utöver alla
administrativa uppgifter ska rektorerna kontinuerligt reflektera bakåt på det som gjorts

och samtidigt utarbeta en vision för skolans framtid och utveckling. All personal

behöver likaså handledning och stöd i sin professionella utveckling och därtill
förväntas att rektorn bör ha en god relation till alla elever i skolan. Med tanke på allt

detta kan rektorns arbete ses som oändligt och de rektorer jag har träffat har alla haft
en gemensam önskan, vilket utgörs av stöd och samarbete med likasinnade.

Framtidsdalen är ett nationellt projekt inom Svenskfinland, som pågått i två års tid
mellan

2018

och

2019.

Projektet

har

haft

som

mål

att

samla

utbildningsanordnare, bildningsdirektörer, rektorer och andra ansvarspersoner inom

utbildningssektorn genom att deltagarna bildar arbetsteam från sin respektive
kommun. Deltagare från olika kommuner i hela Svenskfinland har träffats och skapat
en innovativ lärmiljö för att stödja egna pågående utvecklingsprocesser inom

kommunen. Fokusområden inom projektet har varit stärkande av den egna

ledarkompetensen, regionala utvecklingsbehov och organisationsutveckling samt
strategiskt arbete i en gemensam miljö. (Framtidsdalen, 2020.) Detta projekt är således
ett försök att fylla den brist som funnits vad gäller skolledares möjligheter till kollegialt

samarbete. Målet är att inspireras och lära sig av varandra och utifrån detta kunna
3

Backman, Amanda
fortsätta utvecklingsarbetet inom den egna verksamheten. I denna undersökning har
jag sammanställt hur rektorer uppfattar sin roll i utvecklingsarbetet i efterföljden av

projektet Framtidsdalen samt deras uppfattningar om kollegiala samarbeten som
gynnar pedagogiskt utvecklingsarbete.

Syfte och forskningsfrågor
Rektorer är ofta väldigt ensamma i sitt arbete som administrativ ledare i skolan. Trots
detta är rektorn nyckelpersonen i att leda och utveckla skolans verksamhet.
Projektet Framtidsdalen har som mål att genom kollegialt samarbete stödja

utvecklingsarbete inom den kommunala utbildningssektorn. Syftet med denna
undersökning är således att ta reda på hur rektorer uppfattar sambandet mellan
ledarskap och utveckling samt hur utvecklingsarbetet gynnas av kollegialt samarbete.

Till följd av att projektet Framtidsdalen redan avslutats och av att varje projekt givetvis
har sina begränsningar och realiteter, är denna undersökning inriktad på att med

kännedom om projektet Framtidsdalen fokusera på vilka perspektiv och visioner

rektorerna har beträffande frågan skolutveckling, och beträffande frågan om kollegiala
samarbetsnätverk.

Utgående från syftet har jag formulerat följande forskningsfrågor:

1) Vad är rektorns uppdrag i utvecklingsarbetet – reflektioner i efterföljden av
projektet Framtidsdalen?

2) Vilka exempel och idéer för att utveckla samarbetsnätverk och grund för
samhandling,

anser rektorerna,

utvecklingsarbetet?

att är konstruktiva för

att främja

Centrala begrepp
I detta avsnitt kommer centrala begrepp för undersökningens syfte att presenteras.

Begreppen distribuerat ledarskap, kollegialt lärande, pedagogiskt ledarskap,
samhandling, signifikanta diskussioner, systemintelligens

och transformativt

ledarskap, innehar en central betydelse under undersökningens gång och kommer
därför få en samlad presentation här nedan.

4

Backman, Amanda
Distribuerat ledarskap
Inom det distribuerade ledarskapet tar man avstånd från uppfattningen att rektorn är

den enda som utövar pedagogiskt ledarskap. Istället försöker man åskådliggöra
verksamhetens

bredd

som

en

styrka

i

att

framgångsrikt

implementera

förändringsprocesser. I och med detta godtas att pedagogiskt ledarskap kan utövas av

vem som helst och när som helst inom skolans verksamhet. Det pedagogiska
ledarskapet ses alltså som ett fördelat ansvar. (Forssten Seiser, 2019, s. 47.)
Kollegialt lärande
Kollegialt lärande inom skolans verksamhet anses vara en central del av det
pedagogiska utvecklingsarbetet. För att ägna sig åt kollegialt lärande måste det
pedagogiska samtalet erbjuda mer än ett utbyte och därför ge en djupare förståelse av
ett fenomen. Framförallt är jämförelser av medarbetares erfarenheter i syfte att skapa

en gemensam lärdom en del av det kollegiala lärandet. (Åsén-Nordström, 2017, s. 10–
11.)

Pedagogiskt ledarskap
Det pedagogiska ledarskapets definition varierar beroende på ändamålet för

ledarskapet och måste därför betraktas i relation till sammanhanget. Inom
organisationen kan det pedagogiska ledarskapet identifieras på flera nivåer och

gestaltas på olika sätt inom dessa. På en mer övergripande nivå granskar den
pedagogiska ledaren sitt eget uppdrag och reviderar verksamheten för att ge rum för
förändringsprocesser. Följande överliggande nivå inom det pedagogiska ledarskapet

innebär att stödja andra pedagoger till självreflektion och främja positiva
förändringsprocesser i deras arbete. (Uljens, 2015a, s. 9.)
Samhandling
Med en handling innebär att en sändare påverkar en mottagare genom kommunikation.
I en samhandling däremot, ingår deltagarna i en ömsesidig kommunikation där varje
5

Backman, Amanda
deltagare fungerar både som sändare och mottagare av kommunikationen.

Återkoppling är en central del av samhandling för att främja konsensus mellan
deltagarna. (Jensen & Ulleberg, 2013, s. 64.)
Signifikanta diskussioner
Den signifikanta diskussionen tar avstamp från ett socio-kulturellt perspektiv.
Deltagarna delar en gemensam förståelse för ett fenomen och har ett starkt förtroende
till varandra. Tack vare den delade förståelsen kan diskussionen nå både djupare och

mer vidsträckta former. Deltagarna har en stark tillit för varandra och diskussionen
kan därför, både i formella och informella sammanhang, leda till förändrad förståelse
för fenomen genom erfarenhetsutbyte. (Roxå & Mårtensson, 2009, s. 554–555.)
Systemintelligens
Varje människa ingår dagligen i olika grupper, informella och formella, vilka
förutsätter interaktion och feedback. Dessa grupper eller sammanhang kan tillskrivas
som system. Systemintelligens baserar sig på en medvetenhet av ens deltagande inom
systemet, en förståelse om hur systemet påverkar oss och hur vi påverkar systemet.

När människan är medveten om de system hon ingår i kan agera intelligent inom
systemet för att förstärka dess funktion och effektivitet. (Hämäläinen, Jones &
Saarinen, 2014, s. 14–15.)

Transformativt ledarskap
En transformativ ledare driver förändringsprocesser inom verksamheten och är

engagerad i att motivera sina medarbetare att delta. Förändringarna ska medföra
långsiktiga lösningar och ledarna är inte rädda för att tänka utanför de normativa
ramarna. Den transformativa ledaren är inte enbart en stark inspiratör utan värnar om

medarbetarens initiativ och främjar ett kollegialt lärande bland alla inom
organisationen. (Allison-Napolitano, 2013, s. 8–9.)

6

Backman, Amanda

Avhandlingens disposition
Avhandlingen är strukturerad i sex kapitel. Det första kapitlet börjar med en inledning
där val av tema och problemställningen behandlas. Likaså presenteras avhandlingens

syfte och forskningsfrågor och avrundas med att beskriva hur avhandlingen är
disponerad.

De två följande kapitlen redogör för teori som är väsentlig för avhandlingens tema. I
kapitel två diskuteras ledarskap ur olika synvinklar. En redogörelse för den historiska
utvecklingen av det pedagogiska ledarskapet samt en definiering av begreppet görs i
början av kapitlet. Därefter diskuteras ledarskapet roll i ett kollegialt och samarbetande

sammanhang. I kapitlet beskrivs även pedagogiskt ledarskap gående från finska källor,

och specifikt rektorns yrkesroll. Avslutningsvis görs en kort sammanfattning av kapitel
två.

Det tredje kapitlet inleds med en diskussion kring systemintelligens och dess relevans

för utvecklingsarbete inom skolan. Sedan diskuteras forskning om arbetsgemenskap

och dess relevans för utvecklingsarbete. Därefter ges en beskrivning av vad
skolutveckling innebär och varför skolorna ska ägna tid åt utvecklingsarbete samt en
redogörelse för faktorer som är grundläggande för att en utvecklingsprocess ska kunna

implementeras. Därpå presenteras tre perspektiv på skolutveckling: Finlands
utvecklingstradition

genom

åren,

Heck

skolutvecklingsperspektiv och VISKA-modellen.

och

Hallingers

tredelade

I kapitel fyra motiveras för de val av forskningsmetoder som gjorts, samt att
undersökningens

genomförande

detaljeras.

Först

presenteras

syftet

och

forskningsfrågorna, som i detta skede även preciseras. Därefter görs en redogörelse för
valet av forskningsansats, vilket i denna undersökning har följt den tematiska analysen.

Dessutom klargörs hur datainsamlingen har genomförts och hur informanterna har

valts för undersökningen. I kapitlet framkommer även en noggrann genomgång över
hur den tematiska analysen har använts i undersökningen och avrundas med en
diskussion hur tillförlitlighet, trovärdighet och forskningsetiska aspekter har beaktats
under undersökningens gång.

7

Backman, Amanda
Kapitel fem presenterar resultatet av den tematiska analysen. Två huvudteman

identifierades under analysen, vilka båda utformade varsin forskningsfråga. Till varje

huvudtema kunde fem subteman konstateras. Forskningsfrågorna fungerar som
underrubriker i kapitlet och resultatet presenteras enligt de konstaterade subteman.
Kapitlet avslutas med en sammanfattning av resultatet.

I kapitel sex förs en analyserande diskussion kring resultatet och metoden som valdes
för undersökningen. Därefter ges förslag till fortsatt forskning inom pedagogiskt
utvecklingsarbete.

8

Backman, Amanda

2 Ledarskap

Rektorns ledarskap står för en central betydelsen i utvecklingsarbetet. Nedan

presenteras först en översikt av den historiska utvecklingen av ledarskapet i skolan
och sedan fram till hur ledarskapet ser ut idag. Därefter presenteras beskrivningar av
sambandet

mellan

ledarskap

och

förändringsarbete.

Därtill

diskuteras

utvecklingsarbetet som en fråga om samarbetskultur. Alla dessa delar ingår i en

sammanhängande helhet och därför kan man ställvis identifiera samma källor och
beskrivningar som liknar varandra.

Pedagogiskt ledarskap
Heck och Hallinger (2010, s. 135–136) betonar att det under hela 1900-talet och fram
till nutid har bedrivits mycket forskning i vad som har varit avgörande faktorer i en
framgångsrik

skola.

Fokus

i

forskningen

har

tidigare

varit

läroplaner,

fortbildningar och strukturer, men idag betonas allt mer betydelsen av ett starkt
ledarskap som en av nyckelfaktorerna, samt att ledaren har en viktig roll i att främja
elevernas prestationer och skolutveckling.

Rektons roll har ur ett historiskt perspektiv genomgått betydande förändringar. Till en

början uppfattades rektorn som väldigt auktoritär, vilket grundade sig i rektorernas

utbildning och akademiska framgångar. I mitten av 1950-talet uppstod sedan en
efterfrågan på administrativa egenskaper hos rektorn, vilket resulterade i att man

började kräva specifika rektorsutbildningar som skulle ge behörighet. Rektors
yrkesroll fick en ny inriktning där egenskaper hos en pedagogisk ledare eftersöktes
och förutom att vara ledare för verksamheten skulle även rektorerna tänka i nya
innovativa banor. I samband med denna förändring inrättades tillika yrkesrollen

biträdande rektor, eftersom rektorerna nu hade ett större pedagogiskt ansvar och
mindre tid för administrativt arbete. (Forssten Seiser, 2019, s. 49–51)

Svedberg (2019, s. 19–20) fastslår att det var under utvecklingen av rektorsrollen i
mitten av 1900-talet som man började använda sig av begreppet pedagogiskt ledarskap

som en av rektors huvudsakliga arbetsuppgifter. Från att ha varit mycket respekterad
9

Backman, Amanda
och auktoritär till att nu ses som en medkollega till de andra lärarna och ägna sig åt det
pedagogiska ledarskapet samt fungera som en pedagogisk förebild var för många en

tankemässig omställning. Samtidigt som denna förändring uppstod även möjligheter
för kvinnor att inta rektorsrollen. Idag är rektorns arbete väldigt mångfacetterat där

både traditionsenliga metoder används parallellt med nutida, eftersom man värnar mer
om vissa verksamheter och försöker stärka dem, medan lagen, samhället och kulturen

kräver utvecklingsarbete inom andra delområden (Forssten Seiser, 2019, s. 50). Berg
(2011, s. 35) diskuterar det pedagogiska ledarskapet som ett redskap med vilket rektorn

kan granska verksamheten inifrån och ut samt fokusera på kvalitétsfrågor som är direkt
kopplade till den vardagliga undervisningen. Att förstå syftet med sin yrkesroll menar

Hargreaves och Fink (2008, s. 31–32) att är en väsentlig del av ett hållbart ledarskap.

En förståelse för meningsfullheten kring det arbete man gör skapar ringar på vattnet
får långsiktiga utvecklingsprocesser och påverkar individer både inom och utanför
verksamheten.

Begreppen chef och ledarskap, menar Nihlfors (2018, s. 214), att inte ska ses som
synonymer, utan ett ledarskap praktiseras av ledare som har sin personals förstroende.
Ledarskapet åskådliggör hur ledaren uppfattar och tillämpar sitt uppdrag. Berg (2011,
s. 35) diskuterar att en ledare kan vara både formell och informell där den formella

ledaren har befogenheten att fatta beslut som yrkesrollens hierarkiska position tillåter.

Den informella ledaren är en del av organisationen och yrkesbenmämningen skiljer sig

inte från de andras. Däremot har den informella ledaren erhållit de andras tillit och
vunnit deras förstroende. Idealet i uppfattningen om rektorns yrkesroll är en balans
mellan dessa två versioner av ledarskap.

Diskussioner inom internationell forskning kring ledarskap menar Forssten Seiser

(2019, s. 42–43) att oftast betonar ett transformativt ledarskap eller ett
undervisningsnära ledarskap. Det transformativa ledarskapet ser skolverksamheten ur

en organisatorisk synvinkel där kollegial gemenskap och lärarnas professionalitet

utgör grunden för förbättring av verksamheten. Det undervisningsnära ledarskapet
däremot fokuserar på ett ledarskap där det finns ett direkt samband till elevernas

lärande. En positionering av det pedagogiska ledarskapet kan omfatta delar av båda

beskrivningarna ovan. Svedberg (2019, s. 90–93) bedömer att uppfattningen av

rektorsyrket ofta grundar sig på en hierarkisk syn där rektorn befinner sig ovan om
10

Backman, Amanda
lärarna, men trots att huvudansvaret är placerat hos rektorn betyder inte detta att

rektorns kompetens är åtskilligt högre än lärarnas. En central del av det pedagogiska

ledarskapet är att respektera kollegornas kompetens, och ta den till vara inom
skolverksamheten. Ett delat ansvar och pedagogiska diskussioner är enbart stödjande.

En sådan inriktning av det pedagogiska ledarskapet har många likheter med begreppet
distribuerat ledarskap som Forssten Seiser (2019, s. 43) uppmärksammar och är en syn
på ledarskap som vunnit mycket gehör. Filosofin bakom detta synsätt är att ledarskapet
kan vara delat inom hela organisationen, det vill säga alla aktörer i skolans verksamhet
bär ansvar för det pedagogiska ledarskapet. Det delade ledarskapet utgör den bredd

som behövs för att verksamheten ska nå ända ner till gräsrotsnivån, alltså elevernas
lärande och utveckling.

Svedberg (2019, s. 58–59) diskuterar en balans mellan ett direkt och indirekt
pedagogiskt ledarskap där rektorn direkt kan ha en inverkan på lärarnas undervisning
eller genom sitt arbete indirekt skapa goda premisser för undervisningens kvalité. I

den svenska resultatstyrda skolan har detta skapat en problematik kring förhållandet
mellan lärarna och rektorn, och huruvida deras ansvarsområden kolliderar. Kornhall
(2014, s. 152–153) menar att det som påvisats ha störst effekt på elevernas lärande är
att ärligt engagera sig i lärarnas arbete och erbjuda dem möjligheter att stärka sin

kompetens för att åstadkomma kvalité i undervisningen. Scherp (2013, s. 190) fastslår
att alla har olika åsikter om lärande, men i en verksamhet som delar vision är

möjligheterna större för att lära sig av varandra i stället för att skapa oenighet och en
känsla av hopplöshet. Om visionen är densamma för alla finns det ingen rivalitet
mellan kollegorna.

Ledare för en skola i förändring
Rektorns roll placerar sig på andra plats, efter undervisningen, i att ha störst effekt på

elevers lärande. För att förverkliga denna utfästelse krävs en bred kompetens och god
insikt i arbetets olika områden. I Finland verkställs detta genom behörighetskrav och

utbildning. (Darling-Hammond & Rothman, 2011, s. 9; Humada-Ludeke, 2013, s. 17.)

11

Backman, Amanda
Kornhall (2014, s. 151) konstaterar att rektorns arbete är mycket komplext och kräver

kontinuerlig flexibilitet. Ur ett top-down system ska rektorn i sitt arbete förhålla sig

till nationella mål och kriterier, samtidigt som skoldirektören kan ha egna visioner om

det arbete som skall göras i de kommunala skolorna. Å andra sidan menar Scherp
(2013, s. 219–221) att skolans komplexitet gör att ett bredare synsätt måste tillämpas

parallellt med ett top-down system. För att lyckas med utvecklingsarbete måste man

grunda varje beslut utgående från varje enskild verksamhet, det vill säga ett
mer bottom-up system.

Trots

detta

är forskare överens

om

att

det

är

rektorn som besitter den position som kan ha vara en avgörande faktor i
utvecklingsarbetet, så länge positionen används på rätt sätt. Skolutveckling är inte ett

förlopp med ett start- och måldatum, utan däremot en fortgående process. Processen
kräver även en ständig reflektion under loppets gång för att undvika att i slutändan

bara stå kvar med konstateranden om vad som gick fel (Forssten Seiser, 2019, s. 96–
97).

Humada-Ludeke (2013, s. 13–14) konstaterar att rektorers yrkesroll har gått från att
besitta

en

chefsposition

till

att

ägna

sig

åt

pedagogiskt

ledarskap.

Samarbete, systemintelligens och elev-centrerat lärande är begrepp som blir allt
vanligare att förknippas med rektorn. Det moderna ledarskapet har även fört med sig

ett krav på att utföra förändringsarbete i skolornas verksamhet och stödja kollegorna i
deras egen ledarstil och professionalism. Heck och Hallinger (2010, s. 135) definierar
ledarskap och skolutveckling som en process där ledare inom skolan identifierar vad

de vill utveckla och tar fram strategier för att nå målen för utvecklingen, samt stödja
lärares arbete på vägen mot målet. Förutom elevernas skolprestationer som utfall av

skolutvecklingen ser man även på engagemang och närvaro hos eleverna, samt
lärarnas kompetens och undervisning.

Forssten Seiser (2019, s. 52–53) poängterar att det pedagogiska ledarskapet kan stöta
på en hel del utmaningar. Skolornas normer och tradition går långt tillbaka i tiden och
vissa är så starkt etablerade att de skapar en känsla av orubblighet. Att stödja

verksamheten och kollegorna men ändå inneha respekt, samt att balansera mellan

utveckling och bekvämlighet är normer som påverkat rektorsrollen. Normerna gynnar

sällan ett kritiskt tänkande och befrämjande av utvecklingsarbete. Sandberg och

Targama (2013, s. 15–17) klargör att det är när dessa normer successivt bryts och när
12

Backman, Amanda
nya strukturer tar form som förändringsledarskapet anses vara gynnsamt.
Förändringsledarskapet innebär att utarbeta en för vision och strategiska direktiv,

parallellt som lärarna får friare händer och uppmuntras till att vara innovativa för att
hitta lösningar. Scherp (2013, s. 177–178) resonerar att tillsammans med alla lärare
kan rektorn skapa en för verksamheten specifik vision, vilket stärker möjligheterna för

utveckling och även yrkesutövandet. För att våga bryta normer och traditioner behöver
alla inblandade känna en meningsfullhet med sitt arbete. Visionen är mest inflytelserik
när den tillåter utveckling på alla nivåer inom verksamheten.

Skolverksamheten ska vila på en vision, men det behövs också delmål på vägen. De
mål som rektorn redovisar för ska representera vägen mot skolans vision. Varje mål
behöver likaså en strategi för hur verksamheten ska arbeta för att uppnå dessa. I en

skolverksamhet som ständigt arbetar med förändringar och utmaningar krävs struktur
och organisering. För att undvika överlappningar behöver man dela på ansvaret och
göra tydliga arbetsroller, vilket ger hela skolverksamheten en samstämmighet.
(Kornhall, 2014, s. 136–137.)

Att dela ansvar och stödja ledarskap på alla nivåer inom skolverksamheten hör tillika

till det pedagogiska ledarskapet rektorns ska bedriva (Humada-Ludeke, 2013, s. 14).
Svedberg (2019, s. 64) uppmärksammar att ett sådant medledarskap, eller även
benämnt distribuerat ledarskap, skapar en samklang i verksamhetens arbete och

möjliggör systematiska strategier för att förverkliga de mål och visioner som finns.
Jämförbara samarbetsformer och distribuerat ledarskap diskuteras under nästa rubrik.

Trots en bred teoretisk forskning kring rektorernas yrkesroll och pedagogiska

ledarskap behöver man också inkludera en självuppfattningsaspekt hos rektorerna för
att skapa en rättvis bild av yrkesrollen. Svedberg (2019, s. 63) menar att rektorns
individuella uppfattning av sitt yrke och uppdrag återspeglar deras arbete. Värderingar
och individuell förståelse av olika filosofier inom ledarskap kan också påverka hur

bemötandet av kollegor, personal och elever ser ut (Scherp, 2013, s. 220–221). Bezzina
(2015, s. 129) referar till Sergiovanni’s konstaterande att ledarskapet kan förklaras av

tre dimensioner: heart of leadership, head of leadership och hand of leadership. Med
den förstnämnda avses den individuella visionen av uppdraget, vilket baseras på

värderingar och drömmar. De praktikteorier som sedan utvecklats baserat på visionen
13

Backman, Amanda
och förmågan att avspegla utmaningar mot dessa teorier utgör head of leadership,
medan den sistnämna representerar de slutgiltiga val vi gör. Följaktligen spelar den
egna uppfattningen av yrket en stor roll. Svedberg (2011, s. 95) å sin tur reflekterar

över hur rektorn kontinuerlig kretsar kring olika värdesystem där rektorns placering i
samhället, välfärden och i sin egen profession alla grundar sig i de upplevda
värderingarna och moral.

Bezzina (2015, s. 131) fastställer att förändringsprocesser i samhället utmynnar i nya
utmaningar inom skolornas verksamhet. För att lyckas med förändringar
överhuvudtaget behövs en adaptiv miljö där man vågar ifrågasätta gamla traditioner

och värderingar, skapar nya strategier för undervisningen och anammar nya
tankemönster. Axelsson och Blohm (2014, s. 12) betonar att utgående från
förändringsprocesserna i samhället måste rektorn uppfatta behovet av utveckling i
skolverksamheten, men för att lyckas med utvecklingsarbetet i skolan behöver rektorn

utveckla tillit och skapa genuina relationer med sina lärarkollegor. Goda relationer
gynnar implementeringen av en ny verksamhetsvision eftersom kollegorna blir

inspirerade av rektorns entusiasm. Scherp (2013, s. 224–225) anser att en sådan
entusiasm kan ses som ett exempel på reaktivt ledarskap, ett tillvägagångsätt där
personal får stöd i den dagliga undervisningen och rektorn är närvarande. Det reaktiva

ledarskapet kan dock reducera tiden för administrativa uppgifter. Ett proaktivt

ledarskap däremot koncentrerar sig på visionen och en tydlig vision kan även skapa en
viss känsla av reaktivt ledarskap hos personalen.

Scherp (2013, s. 223–224) diskuterar ledarskapet ur ett lärandeinriktat perspektiv som

betonar en gemensam vision för lärande och undervisning istället för att rektorn ensam
ska vägleda lärarna i en förutspådd riktning. För faktum är att det inte finns en
förutspådd riktning, och målet är att skapa en miljö där lärarna ser utmaningarna som

möjligheter i att uppnå utveckling. För att skapa en sådan gemensam vision
menar Humada-Leduke (2013, s. 17) att rektorns innehar en nyckelroll i att skapa en
kultur inom kollegiet där man öppet delar med sig av både motgångar och framgångar,

samt att man både kan vara uppmuntrande och kritisk till olika föreslagna
metoder. Kornhall (2014, s. 151) definierar ett bland många mål inom rektorns
arbete:

14

Backman, Amanda
Det går inte att komma ifrån att det viktigaste med rektorsuppdraget är att på olika sätt

göra det möjligt för lärarna att göra det bästa i varje klassrum med varje elev. Det är
inte du som ska glänsa på din skola, det är lärarna, som i sin tur ska få eleverna att
glänsa.

Axelsson och Blohm (2014, s. 19) presenterar begreppen hårda och mjuka värden som

ett sätt att beskriva ledarskapets uppdrag. De hårda värden omfattar det arbete rektor

måste utföra för att nå olika mål inom verksamheten på individ- och gruppnivå. För att
lyckas nå verksamhetens vision behövs dock lärare och elever motiveras, vilket kräver

genuina relationer. Relationerna och att försöka hitta varje individs styrka är det mjuka
värdet inom rektorns arbete. Båda värdena är lika nödvändiga för att nå resultat.

Zepeda (2003, s. 49–52) lyfter fram att lärarna inte enbart borde stödjas i sitt arbete

utan även i utvecklandet av den egna professionella utvecklingen och i form av

ledarskaps egenskaper. Bezzina (2015, s. 131) diskuterar att lärare borde vara mer än
enbart mottagare av utvecklingsarbetet. Lärarna borde erbjudas mer befogenheter och

ses som nyckelaktörer i utvecklingsarbetet. Att möjliggöra en kollegial kultur där

lärarna ansvarar för och är motiverade för det egna lärande är likväl en utmaning och

kräver en hel del yrkeskompetens från rektors sida. För lärare är det enkelt att förbli i
bekväma undervisningsmetoder och att bli ifrågasatt kan vara ett känsligt område.
Axelsson och Blohm (2014, s. 86) poängterar dock att varje ledare som leder en
utveckling kommer att möta motstånd. Inom varje kollegium finns det lärare som är
väldigt positiva till nya idéer, en del är passiva och resten kritiska. Däremot är det de

som är kritiska som kan vara delaktiga i att ett bättre beslut tas eftersom de tvingar
ledaren till reflektion och omvärdering. När ovanstående kollegiala metoder och

strukturer är konstituerade inom skolans verksamhet och organisation så kan man

övergå från det mer hierarkiska top-down synsättet till en mer gynnsam kollegial
lärandeorganisation (Bezzina, 2015, s. 131).

Forssten Seiser (2019, s. 127) konstaterar att rektorn befinner sig mitt i ett system med

olika nivåer, vilka samverkar genom sociala relationer där deltagarna befinner sig på

balans mellan makt och lojalitet. Vidare poängteras att hela systemet kontinuerligt
integrerar och beslut på olika nivåer kan på ett eller annat sätt definiera huruvida

rektorn kan praktisera sitt pedagogiska ledarskap. Scherp (2013, s. 222–223) talar även
om en känsla av tidsbrist hos rektorer men har genom sin forskning konstaterat att

15

Backman, Amanda
denna känsla är obefogad. Han menar att utvecklingsarbetet är en process som uppstår

i de dagliga utmaningarna. Inom ramen för kvalitetsledningen ska rektorn leda och
stödja sina kollegor i att möta problemlösningsfrågor och det är i dessa möten
vardagligt utvecklingsarbete sker. Rektorn har ett ledningsansvar vars kvalité speglas
i det pedagogiska arbete som utförs i skolan.

Kollegialt samarbete mellan de professionella
Människans förståelse av verkligheten konstrueras enligt individuella erfarenheter från

de sociala interaktioner hon dagligen ingår i (Sandberg & Targama, 2013, s. 57). Inom
en verksamhet sker kommunikation varje dag mellan dess deltagare, både medvetet

och omedvetet. Johansson-Hidén och Blossing (2011, s. 196–199) menar att
kommunikation, effektivitet och utvecklingsarbete går alla hand i hand, och därför

borde varje verksamhet ha inplanerade och organiserade kommunikationsformer för
att främja utvecklingsarbete. Tack vare sin position har rektorn möjlighet att stödja en
kultur som ger goda premisser för kommunikation och förhoppningsvis utmynnar i

goda samarbetsmiljöer. Det är endast när den egna förståelsen av verkligheten möter

motstånd och omvärderas med nya erfarenheter som förändringar i förståelsen kan äga

rum (Sandberg & Targama, 2013, s. 58–59). Forssten Seiser (2019, s. 40) konstaterar
att i en skola där kvalitéten på verksamheten är hög diskuterar man i hög grad kring

elevernas lärande och möjliga förbättringsåtgärder i undervisningen. Scherp (2013, s.
20–22) kompletterar detta påstående genom att lyfta fram den kollegiala diskussionens
betydelse i att våga ifrågasätta och omvärdera värderingarna hos lärarna. Jämförelse
av varandras uppfattningar och kunskap skapar en kollegial förståelse.

Kornhall (2014, s. 49) presenterar begreppet kollegialt lärande, som innebär diskussion

och reflektion över vardagliga arbetsuppgifter bland professionella. Syftet är att under
angiven tid lära sig av varandras erfarenheter och på så sätt bredda kompetensen inom

verksamheten. Svedberg (2019, s. 134–137) lyfter fram att idén bakom kollegialt

lärande baserar sig på att undervisningens kvalité är den väsentligaste faktorn till
elevernas lärande. Genom att höja lärarnas kompetenser och förmåga att utveckla sin

undervisning så kan man även garantera en positiv inverkan på elevernas prestationer.

16

Backman, Amanda
Detta förverkligas när lärarna vågar kritisera gamla normer, lär sig ny kunskap och lär
sig av varandra.

Scherp (2013, s. 23) poängterar det faktum att det är viktigt att kunskapen inte stannar

hos den enskilde individen utan genom att bilda lärmiljöer tillsammans med andra
lärare och berätta om sina erfarenheter. Reflektionen är inte enbart informativ för de

som lyssnar utan är även ett sätt att bearbeta den kompetens man erhållit. Kollegialt

lärande är en central roll i den lärande organisationen. Humada-Ludeke (2013, s. 19–
20) menar att en skola kan troligtvis inte uppnå förbättrade elevprestationer utan
att utföra systematiskt kollegialt samarbete. Diskussionerna kan vara avgörande i att
förstå och kritisera den rådande organisationskulturen och dess insikter kan leda till

förändring. Kollegialt lärande gynnar inte enbart lärarna utan har visat sig vara en
central roll i utvecklingsarbetet på alla nivåer inom utbildningsystemet. Jensen
och Ulleberg (2013, s. 195) betonar likaså att människan behöver kompetens i att

uppfatta sin egen omgivning och identifiera mönster i hur vi når förståelse. Att
upptäcka sådana mönster ger oss redskap för hur vi kan förändra dem.

Tidigare nämndes Forssten Seiser (2019, s. 127) klargörande av rektorns position i ett
system. Svedberg (2019, s. 65–67) redogör för ett system där de vertikala

ledningslinjerna kompletteras med horisontella linjer som erbjuder ett starkare
samarbete mellan de professionella som befinner sig på samma ledningsnivå (figur 1).

De horisontella och vertikala ledningslinjerna samspelar i ett unisont nätverk. Alla
deltagare i systemet delar gemensamma visioner men arbetar utifrån sin rollfördelning.

I den punkt där ledningsnivåerna korsas bildas grupper med ledare från olika

nivåer och samarbeten uppstår för att diskutera och granska verksamheten. I ett sådant

system är målet att nå en gemensam helhet, men varje horisontell nivå strävar till en
individuell meningsfullhet och förståelse av fenomen, samtidigt som de försöker
behålla en jämvikt mellan de vertikala nivåerna.

17

Backman, Amanda

Figur 1: Skolans horisontella och vertikala styrningsformer utgående från Svedberg
(2019).
Medlemmar i ett kollegium kan dagligen ingå i flera samarbetsformer på olika nivåer
inom systemet. En trygg gemenskap som liknar familjära förhållanden kan vara en

vanlig syn i lärarkollegiet, där lärare möts i ett samarbete för att diskutera den egna

undervisningen eller uppgifter. Dock ses det ideala målet vara en professionell
lärandeorganisation där lärarna jämställer skolans undervisning och elevernas lärande,
samt fäster fokus vid utvecklingsfrågor. (Svedberg, 2019, s. 128–129.)

Scherp (2013, s. 21–22) fastslår att varje lärare handlar enligt sina individuella
uppfattningar av arbetet och på ett för dem rationellt sätt. För att utvecklas krävs därför
en förändring i lärarnas tankebanor, en inre vilja att kritisera de traditionella
tillvägagångssätten, både det egna arbetet och kulturen inom kollegiet. För att lyckas

med detta behöver lärarna kontinuerligt stöd och möjlighet att ägna sig åt sådant
lärande i det vardagliga arbetet genom att reflektera tillsammans, pröva på och testa

igen. En sådan förändring i förståelseperspektivet kallar Jensen och Ulleberg (2013,
s. 196–206) en andra ordningens förändring, en förändring som tvingar deltagarna

att vara innovativa och tänka utanför de normativa ramarna. En första ordningens
förändring innebär att förhålla sig till det redan kända och erbjuder därför inte en arena
för förändringsprocesser på samma sätt som andra ordningens förändring. Parallellt

med andra ordningens förändring sker ofta ett lärande på en mer metanivå där
personerna kommer till nya insikter om sig själva i relation till sammanhanget.

18

Backman, Amanda
För att förverkliga detta horisontella samarbete mellan lärarna så poängterar Svedberg

(2019, s. 74) att även ett vertikalt möte måste äga rum för att rektorn ska kunna påverka
processen. Rektorn är vanligtvis deltagare i två olika ledningsgrupper, en som medlem
tillsammans med andra rektorer och bildningsdirektören som ledare, och en

ledningsgrupp inom skolan där rektorn fungerar som ledare för representanter inom
lärarkollegiet. Här kan vi åskådliggöra ett distribuerat ledarskap inom skolans
verksamhet och Humada-Ludeke (2013, s. 23) fastslår att det är det delade ledarskapet

som markerar en stark skolverksamhet, där lärarna får delta i olika grupper för att
stärka och utveckla sin egen lärarroll. Om rektorernas och lärarnas egen kompetens

ger ledarskapet ett djup så menar Hargreaves och Flink (2008, s. 87) att det är det
fördelade ledarskapet som skapar bredden i verksamheten. Ett fördelat ledarskap finns
på alla nivåer och ska motivera till att stödja elevernas lärande.

Rektorns viktigaste pedagogiska uppgift är inte alltid att leda och delegera, däremot
att inspirera till miljöer där ansvaret är fördelat och alla deltagare är aktörer i

utvecklingsprocessen (Svedberg, 2019, s. 144–145). Hargreaves och Fink (2008, s.
110–111) påstår att idealet i en sådan kultur är lärande arbetsgemenskaper, där det

kollegiala lärandet är i fokus och människor samlas med anledning av gemensamt
intresse eller mål. Tanken bakom lärande arbetsgemenskaper är att de ska aktualiseras

enligt behov och engagemang, vilket i sin tur leder till tillfälliga ledarskap, team och
samarbeten.

Forssten Seiser (2019, s. 149–150) menar att koordinerande av kollegiala
lärandeorganisationer, från början till slut, lätt blir en överväldigande uppgift för

rektorn att ensam koordinera. Därför efterlyses processledare som kan samarbeta med

rektorn och grundligt ägna tid åt lärarnas lärmiljöer. Scherp (2013, s. 95–97) använder
sig av begreppet lärledare och betydelsen av dennes roll. En lärledare är en deltagare

bland dom andra i teamet eller kollegiet men har utöver detta ett särskilt ansvar för att
leda lärarnas kunskapsutbyte så inte processen tar slut efter utbytet av

erfarenheter. Diskussionerna som förs ska hållas inom skolans vision och erbjuda
möjligheter till utveckling. Diverse team fokuserar på olika temaområden och en

central roll i utvecklingsarbetet är att all kunskap sprids även mellan teamen. Först när

19

Backman, Amanda
hela kollegiet delar den gemensamma kunskapen så kan en åskådlig implementering
ske.

Scherp (2013, s. 106) konstaterar att liknande samarbetsformer på horisontell nivå som

erbjuds bland lärarna glesnar när man stiger i den vertikala nivån. Rektorer är sällan
själva delaktiga i kollegiala lärmiljöer, trots att forskning påvisar att det är reflektionen

kring det egna arbetet som är en avgörande faktor i utvecklingsarbetet och inte deras
inverkan neråt i nivå. Kornhall (2014, s. 137–144) betonar bildningsdirektörens

uppgift i att erbjuda rektorerna detta i respektive kommun. Rektorer behöver få komma
samman för att diskutera frågor som berör utvecklingsarbete genom att få dela med sig

av erfarenheter. För att lyckas med utvecklingsarbete måste alla professioner
accepteras inom skolans verksamhet och varje deltagare bör ha ett förtroende för den

andres uppdrag. Medan lärarna vanligtvis samarbetar inom skolans ramar och
rektorerna lokalt så kan ett samarbete mellan bildningsdirektörerna omfatta flera
kommuner och sträcka sig till den politiska nivån (Scherp, 2013, s. 110).

Det finländska perspektivet på rektorns yrkesroll
Uljens och Nyman (2015, s. 28–29) redogör för Finlands stora förändringar inom

utbildningspolitiken i slutet av 1990-talet och fastställer att, i och med att de enskilda
lärarna och skolorna tilldelades mer ansvar, började rektorns roll bli allt mer

betydelsefull. Efter år 1992 kunde inte vem som helst längre besitta en rektorsposition
utan

det

året

kom

den

första

nationella

lagstiftningen som betonade

utbildningsledarskap. Utbildningen som skulle ge rektorsbehörigheten erbjöds vid
pedagogiska fakulteter vid universiteten och fokuserade på ekonomi och ledarskap

samt juridik och skolförvaltning. En ordsökning på begreppet ’rektor’ i Glgu (2014)
ger endast sex träffar, vilket kan anses vara överraskande med tanke på deras

omfattande ansvar. Detta kan förklaras genom att rektorns yrkesroll har en väldigt
öppen beskrivning på den nationella nivån och preciseras först inom kommunerna.

Dock anges rektor som ansvarig för skolornas verksamhet i lagstiftningen (Uljens &
Nyman, 2015, s. 30).

Uljens (2015a, s. 4) fastställer att en modern beskrivning av det pedagogiska

ledarskapet inte är så distinkt som den kanske var tidigare. Skolverksamheter är idag
20

Backman, Amanda
ofta en del av ett stort nätverk där alla samarbetar för att stödja undervisningen och

elevernas lärande. I ett arbete som genomsyras av att koordinera dessa samarbeten kan

det vara svårt att förtydliga det pedagogiska ledarskapets uppgift. Uljens och Nyman
(2015, s. 29) poängterar att den finländska skolans övergång från institutionell till
funktionell har gjort att skolorna i större omfattning har ett individuellt ansvar för

rekrytering och ekonomi samt att stödja externa samarbeten. Även rektorsutbildningen
rättar sig efter dessa förändringar inom lagstiftningen och begreppet pedagogiskt
skolutvecklande ledarskap tar form.

En vertikal beskrivning av det finländska utbildningsystemet går enligt tre nivåer:
nationell-, regional- och kommunalnivå. På den nationella nivån ansvarar

Undervisning- och kulturminsiteriet, samt Utbildningsstyrelsen, för att upprätthålla

samhällsaktuella riktlinjer inom utbildningen genom att framställa och kontinuerligt
uppdatera den nationella läroplanen. Regionförvaltningsverken representerar den

regionala nivån och deras uppgift är att verkställa lagarna på regional nivå, samt
övervaka rättigheter och rättskydd. Kommunerna i Finland innehar en ovanlig frihet i
att utgående från den nationella läroplanen bilda kommunala läroplaner. Ansvaret och
ledarskapet för att verkställa grundläggande utbildning distribueras mellan

skolnämnder, bildningsdirektörer och de enkilda skolornas rektorer. (Uljens &
Nyman, 2015, s. 16–17.)

Liksom Svedberg (2019) konstateranden om ett sammanflätat nätverk så instämmer
Uljens (2015b, s. 289) i förekomsten av horisontella ledningsnivåer i Finlands

utbildningssystem. De beslutshierarkier på regional-, nationell- och transnationellnivå

stödjs upp av horisontella, administrativ-institutionella, nivåer (figur 2). Nätverket
ägnar sig åt pedagogiskt ledarskap i två riktningar: stärkande av professionalism och
skapande av förutsättningar för lärande.

21

Backman, Amanda

Figur 2: Modell av nätverk för pedagogiskt handlande med stöd av Uljens (2015b)
Med denna modell vill Uljens (2015b, s. 289–291) poängtera att ledarna för varje nivå
tillägnar sig vad han kallar en medierande, moralisk-politiskt ställningstagande och
rationell kritisk-hermeneutisk praxis. De måste kontinuerligt orientera sig mellan olika
politiska och kulturella effekter på verksamheten samtidigt som spänningen mellan de
vertikala nivåerna styrs av de individuella erfarenheterna och tolkningarna av övriga

nivåer. Uljens och Rajakaltio (2015, s. 223–224) framhäver samtidigt det starka
förtroendet och samarbete som finns mellan dessa nivåer, och lyfter fram arbetet kring

den senaste läroplanen från 2014 som exempel. Hela planeringsprocessen var
transparent och hade representanter från alla nivåer och alla verksamheter deltog i

olika arbetsgrupper. Likaså elever och vårdnadshavare var deltaktiga i processen.

Detta antyder att det typiska hierarkiska top-down systemet går båda vägarna och

inkluderar ett mer bottom-up system i många frågor kring utbildning. Att arbeta kring
gemensamma visioner och mål genom delad expertis och erfarenhet, både inom och
mellan olika nivåer, antyder på en stark etablering av professionella och kollegiala
lärande organisationer (Uljens, 2015b, s. 287–288).

22

Backman, Amanda
En verksamhetskultur där nätverkande mellan olika nivåer sker på daglig basis i
symbios med de vertikala beslutsnivåerna uppstår ett tydligt behov av distribuerat

ledarskap och ansvarstagande, vilket kan bli utmanande för utbildningsanordnarna

(Uljens, 2015a, s. 4). Uljens och Nyman (2015, s. 30) ser den finländska skolans
framgång som ett resultat av att vi idag utvärderar undervisningen och inte resultaten

av undervisningen. Det pedagogiska ledarskapet sker genom ett tillitsfullt samarbete

tillsammans med lärarna i en kultur där deras kompetens uppskattas och har
förtroende. En sådan professionell samhörighet mellan rektorer och lärare är
definierbar eftersom utbildningarna för bägge parter samverkar. I länder där

utbildningarna sker på olika instanser kan deras pedagogiska utgångspunkter variera

och således även skapa meningsskiljaktigheter mellan professionerna. Utbildningarna
erbjuder en gemensam pedagogisk teoretisk bakgrund, men det är rektorns uppgift att

samla dessa för att skapa en gemensam helhetsvision för skolans verksamhet. Uljens
(2015b, s. 308) påvisar med ovanstående samarbetsformer att det finländska
pedagogiska ledarskapet finns på alla nivåer både inuti och utanför skolans
verksamhetsområde och verkställs enligt aktuella utbildningsbehov.

Sammanfattande kommentarer
Synen på rektorns roll som pedagogisk ledare har genomgått stora förändringar under

det senaste seklet, och det är högst troligt att vi ännu inte kan definiera ett avslut på
utvecklingen utan den fortsätter fortfarande. Däremot kan vi konstatera att dagens

yrkesbeskrivning av rektorns arbete präglas av en uppfattning av mångfacetterade
arbetsuppgifter och utövande av ett pedagogiskt ledarskap. Eftersom en definition av

pedagogiskt ledarskap är problematiskt så kommer denna undersökning att erkänna

begreppets komplexitet och acceptera att det finns olika variationer i utövandet. Det
pedagogiska ledarskapet baserar sig på inslag från flera teorier och kan dessutom

variera beroende på kontext samt individuella karaktärsskillnader hos den pedagogiska
ledaren.

Forssten Seiser (2019, s. 41–42) presenterar ett transformativt- och ett
undervisningsnära ledarskap, vilka båda representerar två teoretiska synsätt som i
teorin är åtskilda men i praktiken desto mer sammanvävda. Det pedagogiska

23

Backman, Amanda
ledarskapet ska omfatta inslag av båda inriktningar där ledarskapet ska utnyttja

resurserna i kollegiet för att uppnå utveckling men även acceptera och inse den direkta
kopplingen mellan ledarskap och elevernas lärande. I Finland kan denna balans

konkretiseras genom Uljens (2015b, s. 289) beskrivning av de två riktningarna inom
det pedagogiska ledarskapet där varje profession inom skolans verksamhet ska ägna
sig åt individuell utveckling parallellt med utvecklingsarbete för att stödja elevernas
lärande.

På ett individuellt plan kan det pedagogiska ledarskapet definieras med Bezzinas
(2015, s. 129) konklusion av Sergiovanni’s tre dimensioner av ledarskap.
Dimensionerna påvisar att varje ledarskap är unikt och grundar sig i individuella

visioner och mål för yrket. Varje ledare möter dagligen ny kunskap och nya
utmaningar som ständigt reflekteras mot de individuella visionerna och målen för
yrket. Baserat på denna reflektion formas ledarnas handlingar och val. Återigen kan

en balans identifieras mellan rektorns egna intressen och förväntningar på yrket, och
resultatet på hur balansen utrycks i praktiken varierar mellan rektorerna.

Något som ofta förekommer i litteraturen är begreppet distribuerat ledarskap och dess
betydelse inom det pedagogiska ledarskapet (Forssten Seiser, 2019, s. 43; Hargreaves

& Fink, 2008, s. 27–28; Svedberg, 2019, s. 64; Uljens & Nyman, 2015, s. 16–17). Det
distribuerade ledarskapet medför en dämpning av rektorns roll som ansvarsperson och

omfattar istället en placering av det pedagogiska ledarskapet hos alla som arbetar inom
verksamheten (Forssten Seiser, 2019, s. 43). Uljens modell (figur 2) presenterar ett
horisontellt- och vertikalt nätverk där ledarskapet är distribuerat inom alla
ledningsnivåer i det finländska skolsystemet. Det distribuerade ledarskapet är en

nyckelfaktor i hur väl utvecklingskulturen tillämpas då samarbeten dagligen sker i
både de horisontella och vertikala linjerna (Uljens, 2015a, s. 4). Svedberg (2019, s.
90–93) konstaterar att det pedagogiska ledarskapet innebär att, trots ett huvudansvar,
kunna se bortom sin hierarkiska plats i systemet och dra nytta av de kompetenser och
resurser som finns på andra nivåer i skolsystemet.

Glgu 2014 betonar utvecklingsarbete som en ständig process inom skolverksamheten

(Utbildningsstyrelsen, 2014, s. 11). Som rektor i en utvecklingskultur måste
traditionella normer och värderingar kritiseras för att möjliggöra nya idéer (Bezzina,

24

Backman, Amanda
2015, s. 131). Scherp (2013, s. 21–22, s. 177–178) ser det distribuerade ledarskapet
som en styrka i utvecklingsarbetet och betonar därför att hela kollegiet ska vara

delaktig i processen där utvecklingsstrategier tas fram. Lärare behöver vägledning i att

våga tänka för dem otraditionellt, för att överhuvudtaget kunna identifiera nya
möjligheter. Hela verksamheten ska vila på en gemensam vision och varje lärare ska

genom delaktighet i beslut få känna en meningsfullhet med sitt arbete. När dessa

faktorer korrelerar förhåller man sig mer kritisk till traditionella tillvägagångssätt och

det ges utrymme till utvecklingsmöjligheter. Rektorn ska forma en kultur där kollegialt

lärande erbjuder transparent diskussion om lärande och utveckling (Humada-Leduke,
2013, s. 17). Svedberg (2019, s. 65–67) påstår att det är inom de horisontella
ledningslinjerna som deltagarna ägnar sig åt en sådan fördjupad förståelse och

stärkande av den individuella yrkesrollen, samtidigt som de samspelar i en unison
helhet och samarbetar med de vertikala nivåerna.

25

3 Pedagogiskt utvecklingsarbete

Backman, Amanda

Kapitlet inleds med en genomgång av begreppet systemintelligens för att få ett

perspektiv på informella och formella strukturer i skolans verksamhet. Därefter

diskuteras forskning kring arbetsgemenskap och rektorns uppdrag som möjliggörare

av positiva arbetsrelationer. Därtill presenteras Finlands väg mot aktuella
skolutvecklingstraditioner följt av två modeller för skolutveckling.

Systemintelligens
Som tidigare konstaterats handlar det pedagogiska ledarskapet om att kunna lösgöra
sig från sin hierarkiska position och istället identifiera ledarrollen i en större

systemkontext, det vill säga hela den helhet som bildningsväsendet utgör (Svedberg,
2019, s. 90–93). Genom att öppna upp för ett mer systemiskt seende och acceptera den

aktuella systemkontexten menar Hämäläinen, Jones och Saarinen (2014, s. 45–46) att
deltagarna inom systemet kan erbjudas möjligheten att se större helheter, uppfatta
väsentliga detaljer och uppnå djupare insikter.

Varje dag sker olika möten och interaktioner mellan individer i skolan. För att skolans

verksamhet skall fungera krävs även interaktioner mellan externa instanser. Alla dessa
interaktioner kan beskrivas som en helhet, ett system. Sandberg och Targama (2013,
s. 115) poängterar att den sociala verklighet vi ständigt befinner oss i inte alltid är en

samstämd upplevelse, utan kan även styras av sociala åtskillnader, exempelvis, roller
och grupperingar. Som deltagare av en social verklighet måste vi kunna orientera oss

på ett ändamålsenligt sätt. Hämäläinen, Jones och Saarinen (2014, s. 14–16) använder
begreppet systemintelligens som en kompetens i att medverka i system där dynamik

och interaktion sker på daglig basis. Alla ingår dagligen i system med varierande
kontext och en del är mer betydelsefulla än andra. Att agera intelligent i komplexa
system ger oss fördelen att utnyttja systemets potential och strukturera verksamheter

som gynnar framtida behov. Även Jensen och Ulleberg (2013, s. 63) drar paralleller
till ett systemtänkande när de konstaterar att kommunikation är ett cirkulärt fenomen

framom ett linjärt fenomen. Att dela med sig av kunskap tillsammans med andra är en
viktig del i vårt identitetsskapande och möjligheten att ingå i olika relationer, eller

26

Backman, Amanda
system, är ett av människans grundläggande behov för att fungera. Alla system är en
relevant del i utformandet av oss själva.

Som tidigare nämnts kan Finlands styrningssytem förklaras som ett typiskt top-down
system, med vertikala ledningslinjer, som stödjs upp av horisontella nivåer och
tillsammans skapar en helhetsstruktur. Jensen och Ulleberg (2013, s. 64) formulerar

dessa nivåer och de möten som sker inom varje nivå som samhandlingar där den
gemensamma dialogen stärks genom feedback men kan även påverkas av kontextens

sammanhang. Kontexten kan alltså vara olika i vertikala och horisontella möten och
deltagarna måste vara uppmärksamma på detta.

Uljens (2015b, s. 285–287) konstaterar att detta samarbete mellan de olika nivåerna i

Finland kan förstås som ett pedagogiskt kontrakt. Inom varje ledningsnivå hittas
professionella personer som alla har individuella uppdrag och visioner, men trots sina
egna visioner behöver man också kunna samlas bakom en gemensam vision. Det
anmärkningsvärda är att på alla nivåer, från statsmakt till hemmet, existerar ett

enhetligt förtroende i båda riktningarna. Det pedagogiska kontraktet är ett resultat av
utvecklingen mot en jämlik och rättvis undervisning där målet är aktiva

samhällsmedborgare. Svedberg (2019, s. 69–70) diskuterar likaså kring ett

pedagogiskt kontrakt med en tyngdpunkt på sambanden mellan nivåerna. Genom att
använda sig av begreppet pedagogisk ledning uppstår en betoning på sambanden

mellan alla inblandade i ett system och vad de som individer tillsammans kan
åstadkomma. Enligt Svedberg (2019, s. 71) förenas tre ordningar av pedagogiskt
ledarskap i den pedagogiska ledningen:

1) Den första ordningen betonar lärarnas kollegiala samhandlingar för att
stödja elevernas lärande och utvärdera undervisningsformer mot elevernas
resultat.

2) Den andra ordningens ledarskap poängterar rektorns kompetenser i att

skapa en verksamhetskultur där det kollegiala lärandet står i fokus och att
rektorn kontinuerligt utvärderar verksamheten.

3) I den tredje ordningen ansvarar skolchefen (i Finland benämnd som
bildningsdirektör) för att stödja skolorna i möjliggörandet av det

27

Backman, Amanda
ovannämnda, genom att samarbeta med rektorerna och nå samhandling på
lokal nivå.

Varje nivå samlar personer som tillsammans kan skapa värdefulla synergieffekter
inom skolans verksamhet. Tydligt markeras att detta av en persons handlingar påverkar

resten av deltagarna i systemet och därför krävs en enhetlighet för att kunna driva en

välfungerande skolverksamhet. I Finland går det att dra paralleller utgående från dessa
nivåer till Uljens (2015b, s. 290) modell för pedagogiskt handlande (figur 2). Jensen

och Ulleberg (2013, s. 100–101) presenterar det observerande systemet, som bygger

på teorin att deltagare inom en verksamhet tillsammans bildar en verklighet, och denna
blir synlig när deltagarna möts för diskussion och samverkan. Således finns ingen
observatör till det givna systemet utan alla deltagare är med och påverkar dess

verklighet. Hämäläinen, Jones och Saarinen (2014, s. 41–43) förklarar att oavsett
position och betydelse inom systemet så existerar det på grund av dess deltagare. Ett

system påverkar deltagarnas handlingar och deltagarnas handlingar påverkar i sin tur
systemet. Genom att skapa förståelse för systemintelligens och sambandet mellan

systemet och individens handlingar, endast då, kan man nå insikter i hur och när det är
möjligt att göra varaktiga förändringar.

Även Glgu 2014 (Utbildningsstyrelsen, 2014, s. 26) betonar ett systemtänk för att
utgöra en pedagogisk helhet. Grundskolan ska erbjuda eleverna en sammanhängande

didaktisk helhet årskurs 1–9, men även övergångar från dagvården eller upp till
följande utbildning bör underlättas för att stödja kontinuiteten i elevernas lärande. Det

är utbildningsanordnarens uppgift att sammanföra diverse enheter för att tillsammans
enas om en vision där kvaliteten är av betydelse.

Arbetsgemenskapen och rektorns uppdrag
Den hittils referade forskningen i avhandlingen har främst berört rektorns ledarskap,

med avseende på hierarki och relation till medarbetare. Under senare tid har ny

forskning publicerats som betonar relationerna inom kollegiet och rektorn som
möjliggörare och tongivande i positivt stärkande arbetsrelationer. Medan de tidigare

avsnitten fokuserade på pedagogiska perspektiv inom organisatoriska modeller
28

Backman, Amanda
presenteras här nedan forskningsresultat som sätter fokus på frågan om välbefinnande
och signifikanta diskussioner.

Liksom tidigare konstaterat har samtalet och det kollegiala utbytet en betydande roll i
utvecklingsarbetet. Soini, Pyhältö och Pietarinen (2010, s. 735) poängterar emellertid

att det är välmående som är grundläggande för att överhuvudtaget kunna starta

förändringsprocesser inom skolans verksamhet. Ett gott välmående stärker lärarnas

relation till verksamhetens visioner och har därför en direkt inverkan på

utvecklingsarbete. Scherp (2013, s. 117–119) betonar att det under en
förändringsprocess lätt kan uppstå missnöje bland lärare när den bekymmersfria

vardagen kritiseras och ska genomgå förändringar. Den upplevda känslan av missnöje
kan grunda sig i att förändringarna känns svårbegripliga, att förändringen inkräktar på
den pedagogiska ansvarsfriheten eller att arbetsbördan blir för stor. Rektorn är ansvarig

för att underlätta utvecklingsprocessen för lärarna och behöver reflektera över hur man
på bästa sätt implementerar förändringsprocesser utan att påverka lärarnas välmående
negativt.

Soini, Pyhältö och Pietarinens (2010, s. 736–747) vill med sin undersökning lyfta fram
faktorer som inverkar på hur väl en förändringsprocess i skolan implementeras.
Resultaten visar att de dagliga sociala interaktionerna för en lärare är det som har störst
inverkan på det upplevda välmående. Speciellt mötet med eleverna är en avgörande

faktor och bidrar med både positiva och negativa känslor, beroende på lärarens
kompetens i att föra en givande diskussion med eleverna. En god arbetsmiljö och
reflekterande samtal med kollegor anses vara betydande för att stödja lyckade sociala

interaktioner och ett gott välmående. Även om det kollegiala stödet uppmärksammas
så identifieras brister i strategiska arbetsformer för att utnyttja dess förutsättningar till

fullo. För att främja välmående inom kollegiet behövs ett engagerande ledarskap som

utvecklar ett arbetsklimat där lärare kan kritiskt diskutera pedagogiska utmaningar
tillsammans med andra lärare och är skickliga på att ge och ta emot konstruktiv
respons.

Samtalet med likasinnade personer är alltså betydelsefullt för välmående och kan

erbjuda fördjupad förståelse för pedagogiska fenomen. Roxå och Mårtensson (2009,

s. 556) diskuterar kring signifikanta nätverk, det vill säga likasinnade individer som
29

Backman, Amanda
tillsammans kan föra givande diskussioner oberoende organisatoriska gränser. Katz,

Earl och Jaafar (2009, s. 12) konstaterar att relationer förmedlar en känsla av

gemenskap och medför bredare informationskanaler. Produktiva och gynnsamma
relationer kräver dock ett starkt förtroende mellan aktörerna. Diskussioner inom

sådana förtroendefulla relationer benämner Roxå och Mårtensson (2009, s. 554–555)
som signifikanta diskussioner där det starka förtroendet mellan deltagarna öppnar upp
för djupare förståelse av fenomen och kan leda till nya erfarenhetsinsikter.

Även om pedagogiska diskussioner är väsentliga i utvecklingsarbete och för
välmående hos pedagoger så behövs likväl kompletterande informella samtal (Scherp,

2013, s. 98). Roxå och Mårtensson (2009, s. 555) påpekar att de informella signifikanta

diskussionerna också kan leda till fördjupad förståelse eftersom känslan av slutenhet,
parallellt med förtroende, leder till att deltagarna öppnar upp för mer oreserverade

diskussioner. Deltagarna är påverkade av den omgivna kulturen, som också styr deras
samtal, men tillåter varandra att tolka den fritt.

Signifikanta diskussioner, både formella och informella, ger pedagoger ork i arbete.

Scherp (2013, s. 96) konstaterar dock att kunskapen och erfarenheterna från dessa
samtal måste föras vidare för att utvecklingsarbete ska vara möjligt. Genomslaget av

en förändringsprocess kräver samhandling och därför måste alla vara engagerade.
Katz, Earl och Jaafar (2009, s. 3) antyder att det är starka samarbetsnätverk som

sträcker sig utanför den egna verksamheten, både i vertikala och horisontella

riktningar, som stärker implementeringen av förändringar. Breda samarbetsnätverk
möjliggör förändringar på makronivå istället för mikronivå och samhandlingen mellan
liknande verksamheter stärks.

Skolutveckling
Scherp (2003, s. 10) definierar skolutveckling som avsiktliga förändringar, vilka vilar
på vetenskaplig grund, och vilka implementeras i skolans vardagliga verksamhet.

Skolutveckling är alltid skolberoende men målet detsamma, vilket är att skapa
förutsättningar för meningsfullt lärande och en god undervisning. Målet är att rektorn

och lärarna inom varje enskild skola själva ska upptäcka deras utvecklingsbehov och
30

Backman, Amanda
själva skapa visioner för verksamheten (Kornhall, 2014, s. 109–110). Inom
skolutveckling är det omöjligt att undgå rektorns centrala nyckelroll i att starta och

uppehålla utvecklingsprocesser i skolan (Heck & Hallinger, 2010, s. 135).
Zepeda (2013, s. 10) poängterar dock att vi inte borde se på skolutveckling som en

rådande fas i skolans verksamhet utan däremot som en resa från nutid till

framtid. Faktum är att det inte finns några snabba lösningar i utvecklingsprocessen
utan den är emellertid väldigt komplex och kan ses som ett flerdimensionellt

förlopp där utvecklingen är beroende av samspelet mellan andra skolor, kommunen
och den rådande kulturen i samhället (Heck & Hallinger, 2010, s. 135).

Kornhall (2014, s. 17) reflekterar över varför skolutveckling är så viktigt i dagens

samhälle och vad de positiva utfallen kan vara av att ägna sig åt kontinuerligt
utvecklingsarbete inom skolans verksamhet. Han menar att vi måste tänka bortom

skolan som en förvarande institution av elever, och fokusera på att utbilda och forma

barn för framtiden. Att erbjuda barn utbildning och en chans till utveckling är inte
något som är valbart, utan Finland har bundit sig till att förverkliga detta i enlighet med

United Nations Convention on the Rights of the Child (1989). Dessutom är Glgu 2014
(Utbildningsstyrelsen,

2014,

s. 27)

tydlig

med att

utbildningen

ska

ge

möjligheter till lämpliga och individanpassade utmaningar så att eleverna ska kunna
lära sig av sina misstag och få stöd i att identifiera sina styrkor. Målet är en positiv
självbild som främjar elevens inre motivation för utforskande och långt

lärande. Kornhall (2014, s. 21–22) påpekar att en god utbildning går hand i hand med
en

god

folkhälsa

medan

konsekvenserna

av

bristfällig

utbildning

är

nedslående. Vanligtvis är det känslan av misslyckande i grundskolan, att inte nå

framgång eller bli godkänd som varit en negativt påverkande faktor i utvecklingen.

Detta indikerar att vi måste utveckla skolan enligt det behov som finns och gynna barns
och ungas välmående.

Scherp (2003, s. 8) understryker ännu en gång att skolutveckling inte handlar om att

skapa nytt utan att strukturera om. En omstrukturering kräver en gemensam

vision bland alla arbetare inom verksamheten. En gemensam vision inom

verksamheten avlägsnar irrelevanta aktiviteter och ger mer meningsfullhet i lärarnas
undervisning (Scherp,

2013,

s. 115–116). Undervisningen,

tillsammans

med

elevernas skolmiljö, är nämligen de två viktigaste utgångspunkterna som
31

Backman, Amanda
skolutveckling tar avstamp från (Scherp, 2003, s. 10). Likväl kan vi inte invagga oss i
tanken om att förändringar i det enskilda klassrummet kommer vara avgörande

faktorer i skolutveckling, utan att kritiskt granska hela verksamheten som system och
ifrågasätta normer (Zepeda, 2013, s. 10). Kornhall (2014, s. 8) instämmer i att skolans
komplexitet kräver ett mer omfångsrikt förhållningssätt för att lyckas med

skolutveckling. Förändringar är möjliga om vi utgår från både klassrum- och
systemperspektiv. I en skola är alla lika delaktiga i verksamheten och därför krävs en
kollektiv strategi för att uppnå utveckling.

Som tidigare nämnts ser skolutveckling olika ut i varje skola men strävar till samma
mål,

nämligen

att

skapa

förutsättningar

för

undervisning

som

besvarar

samhällsaktuella behov. I följande stycke kommer jag därför att kort referera Finlands

historia och väg fram till den utvecklingstradition vi befinner oss idag för att sedan

diskutera två andra modeller för skolutveckling för att nyansera ett brett perspektiv hur
skolutveckling kan gestaltas i skolverksamheten.

3.3.1 Finland på väg in i en ny utvecklingstradition
För att tolka den aktuella positionen Finland befinner sig i idag behövs en

rekonstruktion av de framsteg landet har gjort inom utbildningspolitiken de senaste

årtionden. Uljens (2015b, s. 292) presenterar en modell som ska synliggöra dessa
skeden i Finlands historia. Modellen utgår från att planering och utvärdering är
centrala aktörer i hur skolan leds och utvecklas, samt att dessa två ständigt rör sig i en

samverkan beroendes på samhällets inverkan på utbildningen. A-riktningen beskriver

därför huruvida planering av undervisning verkställs på lokal eller central nivå och Briktningen jämför om utvärderingen sker nära verksamheten, alltså av läraren, eller på
en mer nationell nivå (Uljens, 2015a, s. 19).

32

Backman, Amanda

Figur 3: Modell för förändringar i Finlands utbildningspolitik sedan 1972 enligt Uljens
och Nyman (2015)
Uljens och Nyman (2015, s. 26) konstaterar att i och med den skolreform som skedde

i landet under slutet av 1990-talet så började även utbildningspolicyn röra sig från

position 1 till 2. En avgörande och väsentlig reformering är förstärkningen av
läraryrket som uppstod när läroplansarbetet blev mindre centralstyrt och ansvaret
började fördelas på ett nytt sätt. Lärarutbildningarna blev utbildningar på hög

akademisk nivå och fick således en högre status. Från början var utbildningen tänkt att

anpassas till den finska välfärdsstaten, men när professionalisering av yrket påbörjades
så startade även en utveckling mot att möta marknadsstatens behov. Sahlberg (2011,
s. 13–15) redogör även han för hur betydelsefull förändring professionaliseringen var
med tanke på Finlands förbättringar på internationell nivå. Att göra läraryrket

prestigefyllt genom antagningskrav och att bygga upp en respektfullhet gentemot yrket

samt att fokusera på att samverkan mellan teori och praktik har fram till idag haft en
stor inverkan på landets framgångar.

Vidare presenterar Uljens och Nyman (2015, s. 28–29) att när positionen går från 2 till
3 betonas en effektiv skolverksamhet och förhöjt ansvar hos deltagarna av den.
Skolbaserade läroplaner införs och representanter från alla nivåer inom verksamheten

blir allt vanligare inom administrationsgrupper. Detta leder i sin tur till en förhöjd
förväntan på vad skolan ska producera och en av följderna blir den tidigare nämnda

rektorsreformen 1992. Uljens (2015b, s. 296–297) ser rörelsen mellan position 2 och
3 som en förändring i skolans uppdrag. Skolan går från att vara en upprätthållare till

33

Backman, Amanda
en uppdragsgivare. Den samhälleliga medborgaren övergår till att vara en kund i en

relation där läraren ska uppfylla önskemålen. En förflyttning mot höger i A-riktningen
ger läraren ett större ansvar för elevernas prestationer och övergången blir nu att
kvaliteten mäts i den enskilda läraren och skolans prestation.

Uljens och Nyman (2015, s. 30) lyfter dock fram att denna förändring i Finland inte
inneburit på en granskning av lärarnas kompetenser utan man istället har gått inför en

stark tillit gentemot lärarnas yrkeskompetens. Lärarna ska använda utvärderingen som
ett verktyg för att synliggöra undervisningens kvalité och inte elevernas prestationer

(Uljens & Nyman, 2015, s. 30). Dessutom är man i Finland kritisk till sådan

prestationsinriktad utbildningspolitik som förespråkar rangordning av skolor och har
därför tagit avstånd från detta (Uljens, 2015b, s. 299). Likaså Sahlberg (2011, s. 13)
lyfter fram avsaknaden av kontrollerade tester på elevers lärande och inspektioner av
lärares kompetenser som en styrka i landets framgångar.

Uljens (2015b, s. 305–308) kallar den fjärde positionen för den kombinerade policyoch kunskapsbaserad skolutvecklingsansatsen som utvecklar ett behov av kompetens
av skolutvecklingsteori som kan förvandlas till praktik i de lokala skolorna. I Finland

hanterar man denna förväntan genom att kombinera teori med erfarenhetsbaserad

kompetens. Tack vare den av förtroende präglade kulturen som genomsyrar Finlands
utbildningssystem

finns

här

en

potential

till

att

utforma

en

strategisk

utvecklingstradition som även skulle fungera på internationell nivå. Uljens och Nyman
(2015, s. 36) betonar framväxten av nya samarbetsformer i dagens skolverksamheter

som en följd av ett uttalat gemensamt intresse för utvecklingsfrågor. Målet är att
kombinera kompetens och erfarenhet från alla nivåer inom spektret för undervisning,
där jämförelse av skolor blir i skymundan, och man foksuerar istället på en enhetlig
utveckling.

Uljens och Rajakaltio (2015, s. 229) uppmärksammar det krävande arbetet den nya

utvecklingskulturen innebär och medger att en reformering av det pedagogiska

ledarskapet och samarbetsformer kan vara befogade. Uljens och Nyman (2015, s. 35)
konstaterar att ledarskapet, tack vare förändringarna i utbildningspolitiken, redan finns

distribuerat på de olika nivåerna men det är den röda tråden mellan dem, samt
gemensamma förhållningssät som behöver reformeras.

34

Backman, Amanda
Salo och Sandén (2015, s. 199–202) har undersökt upplevelsen av själveffektivitet hos
nordiska rektorer och beskriver ett antal intressanta resultat som presenterar rektors

upplevda möjligheter till att påverka skolan. Skolans storlek förefaller ha en väsentlig

betydelse när det gäller möjligheterna att påverka elevernas lärande och gällande
rektorns upplevelse av tidsbrist. Ju större skola desto mer tidsbrist och mindre

upplevda möjligheter att påverka elevernas inlärning. Av intressant betydelse är likaså
rektorernas tankar om framtiden, som förefaller ha ett samband med om de deltagit i

fortbildningar eller inte. Bland de finska rektorerna var 43 procent mer säkra på sin
framtid jämfört med 30 procent (den generella procenten bland nordiska länder) som
inte deltagit i fortbildning. Rektorer som är mer säkra på sin framtid tenderar även att

hantera tidsbrist och koordinera verksamheten mer effektivt (Salo & Sandén, 2015, s.
203).

3.3.2 Heck och Hallingers perspektiv på skolutveckling
Med avseende på skolutveckling definierar Heck och Hallinger (2010, s. 136) den
pedagogiska ledaren, som en processledare med inflytande. Ledaren identifierar och
utvecklar både formella och informella strategier för utveckling parallellt med att
stödja utvecklingens framväxt och implementering bland lärarna. Vidare presenteras

tre olika perspektiv för skolutveckling som har varit starkt framträdande i

internationell forskning från 1970-talet fram till nutid; ett rationell-tekniskt, ett
politiskt och ett kulturellt.

Det rationellt-tekniska perspektivet bygger på idén att inom skolvärlden ingår alla i ett

hierarkiskt system och skolutveckling kan härledas till de satsningar som gjort på

högre ledningsnivåer. I ett rationellt-tekniskt system kan rektorns ses som en
mellanledare som representerar lärarna, vilka är ansvariga inför de insatser som
befinner sig högre upp i det hierarkiska systemet. Typiskt för modellen är den tydliga

kopplingen mellan mål och insatser och därför är rektorns huvudsakliga uppgift att

instruera utvecklingsinsatserna hos personalen för att skapa kontinuitet mellan de
uppställda målen, aktiviteterna och resultatet. Modellen var som mest inflytelserik i

slutet av 1980-talet men liknande instruerande ledarskap finns även kvar idag. Dock
35

Backman, Amanda
har man accepterat fördelarna med ett mer distribuerat ledarskap för att reducera den
tydliga auktoritetsrollen som uppstod. En viss problematik kring perspektivet har

identifierats och anses grunda sig i bristen på långsiktiga strategier. (Heck & Hallinger,
2010, s. 136–137)

Senare uppkom det politiska perspektivet som omformulerar den instruerande ledaren

till en ledare som behöver förhandla. Heck och Hallinger (2010, s. 137) lyfter fram att
politiska värderingar och intressen på den lokala nivån ofta inte går hand i hand med

de förväntningar som kommer från högre nivåer i hierarkisystemet. För att bemöta
dessa motstridigheter uppstår ett behov av mikropolitisk verksamhet inom

skolverksamheten. Rektorns roll i det politiska perspektivet blir att sammanställa de
förväntningar som kommer uppifrån och nerifrån i hierarkisystemet för att formulera
acceptabla utvecklingsstrategier. Inom det politiska perspektivet är det möjligt att

urskilja ledarens dolda roll i att uppnå social rättvisa, vilket kan tillsammans med
helheten vara en väsentlig faktor i utvecklingsarbetet.

Det tredje perspektivet Heck och Hallinger (2010, s. 137–138) presenterar är det

kulturella perspektivet. I detta perspektiv ses rektorn ha en transformativ roll, eftersom
perspektivet framhäver att man måste strukturera om skolans normativa strukturer för
att en utveckling överhuvudtaget kan ta fäste. Men andra ord styr skolkulturen

utvecklingen. Att skolkulturen styr utvecklingsarbete är något som allt mer betonas i
nutida litteratur eftersom forskning påvisar hur länders olikheter i kultur har en direkt

påverkan på formulering av mål och strategi för utvecklingsarbetet. Ett transformativt
ledarskap försöker höja delaktigheten i beslutstagande, skapar en gemensam vision
inom skolan och utgående från den stödjer engagemanget i verksamheten och

personalen i kontinuerlig skolutveckling. Scherp (2015, s. 261) konstaterar att lärare
undervisar enligt deras egen förståelse av skolans vision och att verksamheten borde
erbjuda möjligheter att kritiskt granska den rådande visionen för att ge rum för

eventuell utveckling. Jämfört med den rationell-tekniska top-down modellen har man
inom det politiska och kulturella perspektivet ansett att processen för skolutveckling

går båda riktningarna och att det finns ett delat ansvar inom skolan. (Heck & Hallinger,
2010, 138).

36

Backman, Amanda
Heck och Hallinger (2010, s. 140) konstaterar att synen på utvecklingsarbete idag
betonar egenskaper från alla ovanstående perspektiv eftersom tydligt ledarskap anses
vara grundläggande på alla nivåer i skolverksamheten för att gynna utvecklingsarbete.

3.3.3 VISKA – modellen
Scherp (2013, s. 39–40) presenterar VISKA-modellen som ett sätt att utgå från

vardagliga arbetssituationer som blir det incitament som allt utvecklingsarbete och
rektorns pedagogiska ledarskap grundar sig i. VISKA står för vardagsinriktat
systematiskt

kvalitetsarbete

och

presenterar

väsentliga

delområden

i

utvecklingsarbetet som alla samverkar för att skapa en ändamålsenlig helhet. Modellen

baserar sig på forskning där det har framkommit att pedagoger upplever att
erfarenheter parallellt med kollegiala samtal utgör den största faktorn i att utveckla

undervisningen. Skolutvecklingens kvalité speglar således huruvida pedagogerna
bemöter vardagliga dilemman och vilka lärdomar de tar med sig för det fortsatta
arbetet (Scherp, 2003, s. 12).

För att anamma modellen menar Scherp (2013, s. 41–43) att skolverksamheten måste

ses som ett system. Systemet bygger på diverse områden och dimensioner som alla

samarbetar under en gemensam vision. Visionen ska grunda sig i fundament om
skolutveckling och tillvägagångssätt för att uppnå detta, där varje förändringsåtgärd

kan reflekteras mot idén för att bevisa relevans för verksamheten (Scherp, 2013, s. 41–
43). En starkt utformad vision underlättar val angående projekt och arbetsformer,
samtidigt som den ger meningsfullhet till arbetet, vilket stödjer pedagogerna i de

dilemman de möter under skoldagen (Scherp, 2015, s. 264). I Scherps modell (figur 4)
kan vi uppmärksamma en fördelning av verksamheten genom arbetsorganisation och

utvecklingsorganisation. Målet för dessa två är ett samspel mellan traditioner och
nytänkande för att resultera i skolutveckling.

37

Backman, Amanda

Figur 4: VISKA-modellen med stöd av Scherp (2013)
Arbetsorganisationen
Scherp (2013, s. 49–51) lyfter fram att arbetsorganisationen kan, för sig självt, anses

vara en bromsare av skolutveckling eftersom dess huvudsakliga uppgift är att värna
om verksamheten så att avvikelser undanröjes för att behålla kontinuiteten. Innanför
arbetsorganisationens ramar görs beslut om scheman, rollfördelningar, team,

åtgärdsplaner och kvalitetsuppföljning. Vid beslutsfattandet är principerna uppbyggda

enligt en hierarki där inverkan på beslutet beror på positionen i hierarkin. Scherp
(2013, s. 58–59) exemplifierar externa instanser, som genom olika projekt försöker

åstadkomma förändringar i arbetssätten inom en verksamhet. De väljer ofta vägen via
arbetsorganisationen. Implementeringen sker i snabb takt och lärarna hinner inte ägna

tid åt kollegialt lärande, och eftersom behovet inte uppkommit från deras egna
erfarenheter är motivationen inte lika hög. Upplevelsen av implementeringen blir
därför lätt att den utgör mer ett hinder framom att den främjar skolutveckling.

Likväl är arbetsorganisationen även grunden för att utveckling ska få möjlighet att få

rot. Utgående från modellen kan man se att i en idealisk verksamhet ska
arbetsorganisationen skapa förutsättningar för utvecklingsorganisationen. Det vill
säga, beroende på de beslut som görs gällande verksamhetens struktur kan olika

förändringsprocesser äga rum. Arbetsorganisationens uppgift är att bibehålla skolans

vision och upprätthålla den, samtidigt som det ger rum för erfarenheter och processer
som uppdagats i utvecklingsorganisationen. (Scherp, 2013, s. 49–50.)

38

Backman, Amanda
Utvecklingsorganisationen
Som opposition till arbetsorganisationen presenterar Scherp (2013, s. 67–68)
utvecklingsorganisationen. Där försöker man undersöka sambandet mellan den

pedagogiska verksamheten och när vardagliga dilemman uppstår eller när man lyckas
kringgå dem med hjälp av pedagogiska verktyg. Jämfört med arbetsorganisationen där
problem var ett hinder ser man dem inom utvecklingsorganisationen som möjligheter.

Diversitet i förhållningssätt och arbetsmetoder anses vara en styrka i skolutvecklingen
och genom lärprocesser där pedagogerna får dela erfarenheter och kunskap så

möjliggör man en miljö varifrån utvecklingsidéer kan ta fart. Scherp (2015, s. 267)

myntar uttrycket, låt tusen blommor blomma, och menar att det finns inget självklart
tillvägagångssätt när det handlar om att utföra utvecklingsarbete. Likaså kan alla
strategier vara gynnsamma, viktigast är att läraren själv tror på den.

Scherp (2013, s. 70–71) konstaterar att för att ett framgångsrikt utvecklingsarbete ska
ta plats behöver pedagogerna känna ett inre eller yttre behov att skapa förändring. Först
när behovet uppstår, möjligheterna ges och skolkulturen är positivt inställd till

utveckling, då kan lärande och utveckling ske (Scherp, 2013, s. 70–71). Scherp (2015,
s. 268) menar att för att överhuvudtaget kunna ägna sig åt gemensam

erfarenhetslärande är varje pedagog tvungen att vända blicken innåt och jämföra den

kollegiala diversiteten mot sin egen förståelse av uppdraget. Genom att göra den
individuella förståelsen tydlig hjälper det pedagogerna att förstå olikheter och

korrelationer till arbetsmetoder. Det kan i sin tur leda till disharmoni i den egna
förståelsen och man blir tvungen till att göra omvärderingar. Dessa djupdykningar i
den egna förståelse av det pedagogiska uppdraget har likheter till det Jensen och

Ulleberg (2013 s. 196–206) benämner som en andra ordningens förändring och som

diskuterats tidigare (s. 18 i avhandlingen). För att starta dessa lärprocesser inom

gemensam systematisk kunskapbildning använder Scherp (2013, s. 72) sig av
begreppet lärgrupper. Dessa grupper ska tillsammans identifiera problem, skapa

inlärningsprocesser där eventuella mönster kan uppstå och utgående från dessa
sammaställa erfarenheter och implementera lösningarna i sin egen undervisning.

39

Backman, Amanda
Under dessa lärprocesser är det viktigt att inte bli för ivrig och lägga vikt på görandet

utan ägna tid till själva lärandet. Här kommer lärledarens roll in, som även tidigare har

nämnts i avhandlingen. Dennes funktion är ansvara över lärgruppen och att styra
samtalet mot lärande inom verksamhetens vision och skapa en djupare förståelse bland

deltagarna. Därtill behöver kunskapen som uppstått inom lärgruppen förmedlas ut till

övriga lärgrupper och vice versa, för att ytterligare nå nästa nivå i den systematiska
kunskapsbildningen. Detta kan göras på olika sätt exempelvis genom pedagogiska

caféer, lärgruppsöverskridande samtal och träffar eller dokumentation. Det primära är
att hela kollegiet blir medskapande i processen. (Scherp, 2013, s. 95–97.)

Scherp (2013, s. 41–43) lyfter fram att tidigare teori har betonat rektorns kompetens i
att uppmuntra utvecklingsarbete jämsides med att stödja de ändamålsenliga metoder

som redan används. VISKA-modellen erbjuder rektorn ett tillvägagångssätt där den
pedagogiska verksamheten vilar på kontinuerlig samverkan mellan vision,

arbetsorganisation och utvecklingsorganisation. Rektorn är vanligtvis inte delaktig i

lärgrupperna men ska vara en neutral part i kollegiet som bjuder in till samtal för att
synliggöra nya erfarenheter och förena dem med vardagliga skolsituationer, samt
reflektera över tidigare kunskap och på så sätt skapa en spiral av lärande (Scherp, 2015,
s. 268). Vidare konstaterar Scherp (2015, s. 264) att utvecklingsarbetet är något som
bör och ska förverkligas inom alla nivåer i systemet. Rektorns roll kan därför vara att

diskutera eventuella hinder högre upp i hierarkin som försvårar arbetet för lärarna.

Varje nivå bär ett ansvar för skolutveckling och ska i första hand förverkliga det på
den egna nivån framom den underliggande. Det vertikala utvecklingsarbetet lyckas på
samma sätt som inom den enskilda verksamheten i VISKA-modellen, nämligen, allt
arbete grundar sig i en gemensam helhetsvision (Scherp, 2013, s. 42).

40

Backman, Amanda

4 Metod
Nedan

presenteras

vilka

metoder

som

använts

inom

undersökningen.

Forskningsfrågorna preciseras och därefter diskuteras den valda metoden och

forskningsansats. Vidare redogörs för datainsamlingsmetoden, hur den har gått till
och hur informanterna har valts. Slutligen diskuteras undersökningens tillförlitlighet,
trovärdighet och forskningsetiska aspekter.

Precisering av forskningsfrågor
Rektorer är ofta väldigt ensamma i sitt arbete som administrativ ledare i skolan. Trots

detta är rektorn nyckelpersonen i att leda och utveckla skolans verksamhet.
Projektet Framtidsdalen har som mål att genom kollegialt samarbete stödja

utvecklingsarbetet inom den kommunala utbildningssektorn. Syftet med denna
undersökning är således att ta reda på hur rektorer uppfattar sambandet mellan

ledarskap och utveckling samt hur utvecklingsarbetet gynnas av kollegialt samarbete,
med beaktande av reflektionerna vunna under det nyligen avslutade projektet
Framtidsdalen.

Utgående från syftet har jag formulerat följande forskningsfrågor:

1) Vad är rektorns uppdrag i utvecklingsarbetet – reflektioner i efterföljden av
projektet Framtidsdalen?

2) Vilka exempel och idéer för att utveckla samarbetsnätverk och grund för

samhandling, anser rektorerna, att är konstruktiva för att främja
utvecklingsarbetet?

Den första forskningsfrågan behandlar rektorers självupplevda roll i förhållande till

det pedagogiska utvecklingsarbetet. Jag vill undersöka hur rektorerna uppfattar
ledarskapets möjligheter att påverka och hur de positionerar sig själva inom

skolverksamheten. Dessutom vill jag kartlägga rektorernas upplevelser om hur
utvecklingsarbetet ser ut idag och var de kan identifiera behov för utvecklingsarbete i

framtiden. Med den andra forskningsfrågan vill jag ta reda på olika samarbetsformer
41

Backman, Amanda
inom hela den kommunala utbildningssektorn som gynnar det pedagogiska
utvecklingsarbetet. Båda forskningsfrågorna kan påverkas av skolornas och
rektorernas utgångsläge, men inom denna undersökning har jag valt att inte beakta
detta som en påverkande faktor.

Val av metod och forskningsansats
Denna avhandling genomförs i form av en kvalitativ forskning. Trost (2010, s. 31–32)
konstaterar att vid valet av metod måste forskaren först granska syftet, eftersom syftets
utformning är avgörande. Redan problemställningen och frågornas struktur kan

avslöja vilken metod som lämpar sig bäst. Den kvantitativa forskningen är lämplig när
man vill undersöka förekomster eller samband, och omfattar oftast större

representativa urval. Däremot är den kvalitativa forskningen fördelaktig när syftet är

att upptäcka varierande handlingsmönster eller upplevda känslor hos de valda
respondenterna.

I

denna

undersökning

undersöks

rektorers åsikter

om och förhållningssätt till utvecklingsarbetet efter ett avslutat projekt, och således

anses en kvalitativ forskning vara optimal för undersökningens syfte. Yin (2011, s.
19) poängterar möjligheten att studera människans liv i en vardaglig kontext, som ett

av de viktigaste ändamålen för kvalitativ forskning. Likaså finns en möjlighet att
genom tolkningen upptäcka människans individuella och upplevda syn på
fenomenet.
Alvehus

(2019,

s.

22)

betonar

att

tolkningen

är

väldigt

central

i

den kvalitativa forskningen. Forskaren tolkar det insamlade materialet utgående från
egna erfarenheter och upplevelser, men inte för att själv förstå utan för att skapa en

allmän förståelse av fenomenet som även andra kan få nytta av. Fejes och Thornberg
(2009, s. 19–20) lyfter fram det faktum att forskarens centrala roll i tolkningen är något

som inom den kvalitativa forskningen vuxit i betydelse under senare tid. Tidigare

förväntades forskaren kunna presentera ett objektivt resultat inom det studerade
fenomenet, men genom hermeneutikens och fenomenologins framväxt redogjordes det

för en mer subjektiv syn på den kvalitativa forskningen. Denna förändrade syn
medförde inte någon värdesänkning hos den kvalitativa forskningen utan erbjuder
istället en variation där forskaren istället kan, med stöd av data, presentera en tolkning
av sanningen.

42

Backman, Amanda
För denna undersökning har tematisk analys valts som forskningsansats. Den

tematiska analysen används inom kvalitativ forskning och används för att upptäcka
teman och mönster i insamlade data. Den tematiska analysen har två åtskiljande

utgångspunkter, Big Q och small q, där den förstnämnda besitter mer potential. Inom
Big Q försöker man undersöka den allmänna och bakomliggande upplevelsen hos

respondenterna och dessutom beaktas upplevelsens kontext. Hela processen kring
temautveckling och kodning av alla data är flexibel och växlande samt är i ständigt

samspel med forskarens egen tolkning och kunskap. Forskning som baserar sig på
small q som utgångspunkt har däremot som mål att komplettera det kvantitativa

forskningsområdet och använder sig av förutbestämda ramar och riktlinjer för

kodningen för att skapa mätbara data. Att reducera möjligheten för variation i

kodningen och att skapa tillämpbara kodningsramar motsäger metodens påstådda
flexibilitet. (Clarke, Braun & Hayfield, 2015, s. 222–223.)

Clarke, Braun och Hayfield (2015, s. 226–228) betonar hur väsentlig del
forskningsdesignen är inom en kvalitativ forskning och att tack vare den tematiska

analysens flexibilitet och aktiva roll hos forskaren kan en ändamålsenlig design skapas.

Vidare är den tematiska analysen lämplig när upplevelser av fenomen undersöks,
vilket är ett kriterium som bra stämmer in på denna undersökning. Flexibiliteten inom
analysen ger likaså utrymme för forskningsfrågorna att formas under forskningens
gång, speciellt under den andra och tredje fasen i analysen, vilka presenteras

noggrannare senare i kapitlet (Clarke, Braun & Hayfield, 2015, s. 228). Preliminära
utkast till forskningsfrågor för denna undersökning utformades redan i början men
fastställdes först när det insamlade materialet hade kodats och grupperats in i

potentiella teman, eftersom de teman som identifierades bidrog till att en modifierad
uppfattning om forskningsfrågorna.

Datainsamlingsmetod
Patel och Davidson (2011, s. 67) framhäver att vid valet av datainsamlingsmetod görs
först en återkoppling till forskningsfrågorna i undersökningen, för att sedan välja den
metod som anses vara mest lämplig. Även tidsåtgång och förutsättningar för

43

Backman, Amanda
undersökningen behöver tas i beaktande vid valet av datainsamlingsmetod. Fejes och

Thornberg (2019, s. 21) fastställer att en välgjord undersökning kräver en
forskningsdesign som utgått från många frågeställningar. Frågeställningarna ringar in

ett fenomen och utgående från fenomenet och dess forskningsfrågor preciseras en
lämplig datainsamlingsmetod.

Clarke, Braun och Hayfield (2015, s. 226) poängterar att metodens flexibilitet erbjuder

forskaren möjligheter att själv designa teori, forskningsfrågor, datainsamlingsmetod

och urval, samt välja hur genomgripande den tematiska analysen ska vara. Forskaren
är alltså väldigt aktiv i utformandet av forskningsdesignen. Inom den kvalitativa
forskningen ska varje val under processens gång basera sig på tidigare beslut och

uttrycka en enhetlig helhet. Utgående från min problemställning och forskningsfrågor
har jag valt att använda mig av en kvalitativ forskningsintervju.

Den kvalitativa forskningsintervjun, enligt Trost (2010, s. 25), karaktäriseras av

intervjuer där frågorna är enkla och korta medan svaren är mångsidiga och utförliga.
Efter alla utförda intervjuer är det insamlade materialet således omfattande och ger

möjligheter att urskilja mönster och åsikter. Kvale och Brinkmann (2014, s. 17)
definierar den kvalitativa forskningsintervjuns mål som ett försök att förstå
verkligheten ur intervjupersonernas perspektiv och utgående från deras upplevelser

utforma en allmän förståelse av fenomenet. Intervjun sker i form av ett samtal kring
vardagliga händelser men urskiljer sig från det traditionella samtalet genom att vara

professionellt och diskussionen tangerar ett för båda parter ett tema av intresse (Kvale
& Brinkmann, 2014, s. 18). Denscombe (2016, s. 263–264) betonar även att en

forskningsintervju inkluderar ett samtycke som antyder på en förståelse att intervjun
blir en del av datainsamlingen och att forskaren, till viss del, är den som leder samtalet.

Alvehus (2019, s. 86–87) påstår att vid genomförandet av en intervju behöver
forskaren ta ställning till hur väl strukturerad intervjun skall vara. Kvalitativa

intervjuer kan kategoriseras enligt följande: strukturerad, semistrukturerad och

ostrukturerad. Huruvida en intervju är långt strukturerad eller inte baserar sig på om
frågorna är slutna eller öppna och om forskaren följer ett förhandsplanerat formulär
eller diskuterar kring teman. En semistrukturerad intervju har inslag av båda delarna.

44

Backman, Amanda
Under intervjun användes en intervjuguide med ungefär trettio frågor (se bilaga 3) som
berörde projektet Framtidsdalen, ledarskap och samarbete. Intervjufrågornas mängd

kunde variera mellan intervjuerna eftersom intervjupersonerna ibland kunde ge så pass
utförliga svar att det besvarade flera frågor på en gång. Trots att jag följde en

semistrukturerad intervjuguide kunde jag ställa följdfrågor för att få en djupare

förståelse av intervjupersonens erfarenhet. Trost (2010, s. 39–40) lyfter fram graden
av standardisering inom forskning och nämner att den kvalitativa intervjun ofta
kännetecknas av en låg standardisering. Intervjuerna skiljde sig märkbart från

varandra, vilket även syns på tidsåtgången som använts under intervjuerna. Dock var
jag noggrann med att alla frågor skulle besvaras och lät därför även tiden dra ut.

Trost (2010, s. 40–42) uttrycker en problematik kring begreppet struktur och undviker
att kategorisera intervjuer enligt struktur. Graden av struktur kan tillämpas av läsaren

både i intervjufrågor och inom själva undersökningen, det är därför viktigt att man är
tydlig i formuleringen. Halvstrukturerade intervjuer har en tendens att skapa en otydlig
bild av vad som anses varit strukturerat och inte. Istället kan definitionen för den

kvalitativa intervjun beskrivas som strukturerad eftersom den är avsedd för ett

specifikt ämnesområde men erbjuder öppna frågor och tillskrivs därför en låg

standardisering. Intervjuerna i denna undersökning följder en sådan definition, alltså
är intervjun strukturerad men med låg standardisering.

Under intervjuer som utförs på plats, framhäver Denscombe (2016, s. 280) att man
vanligtvis spelar in ljudet, eftersom det ger en möjlighet att analysera materialet i

efterhand. En negativ aspekt med ljudupptagningar är att de den icke-verbala

kommunikationen förblir ouppmärksammad. Därför kan videoinspelningar fungera
som ett lämpligt komplement för att göra återskapandet av intervjun komplett. Kvale
och Brinkmann (2009, s. 196) konstaterar att en transkribering av det insamlade

materialet bildar grunden för analysen och är en viktig del i den kvalitativa
forskningsintervjun. Utförandet av transkriberingen kan se olika ut beroende på

forskningens syfte, samt även tid- och ekonomiska aspekter. Intervjuerna för denna

undersökning genomfördes via kommunikationsprogrammen Zoom och Microsoft
Teams, vilka erbjuder både videoupptagning och inspelning. Alla informanter

godkände att intervjuerna skulle spelas in, både med ljud och bild. Främsta orsaken till

att utföra intervjuerna digitalt var omständigheterna kring covid-19 men även det
45

Backman, Amanda
geografiska avståndet till några av informanterna var en bidragande faktor. Utifrån

video- och ljudupptagningen transkriberades allt som blivit sagt och relevanta
iakttagelser i den icke-verbala kommunikationen noterades. Allt material förstörs när
arbetet med avhandlingen är slutfört.

Val av informanter
Informanterna för en undersökning väljs ut beroende på undersökningens syfte och om
syftet är att undersöka en specifik målgrupp måste självfallet informanterna

representera denna målgrupp (Patel & Davidson, 2011, s. 59). Trost (2010, s. 143)
uppmärksammar att antalet informanter som väljs ut ofta styrs av syftet med

undersökningen, men tidsaspekten är även den en avgörande faktor. Intervjuer som

datainsamlingsmetod är tidskrävande och för att få en överblick av innehållet kan färre

informanter vara att föredra. Tidsaspekten, tillsammans med finansiella aspekter, kan
likaså styra variationen i urvalet, eftersom den kan fastställa ramar var på urvalet blir

valt enligt det som är närmast tillgängligt. Däremot kan ett tillgängligt urval diskuteras
och generaliseras i forskningens diskussions del. (Patel & Davidson, 2011, s. 59)

Alvehus (2019, s. 71) konstaterar att valet av metod ofta påverkar urvalet och vid en
kvalitativ undersökning med intervjuer är det vanligt att göra ett strategiskt urval där
valet av informanterna är välgrundat utgående från de frågor som ställs under

intervjun. De besitter alltså en viss expertis på det område där man utför forskningen.
Fallgropen med strategiska urval är att urvalet blir för exklusivt. En granskning av

urvalet är därför viktigt för att uppnå en så representativ bild som möjligt. Kvale och

Brinkmann (2009, s. 163) betonar att intervjuer med personer i en maktposition kräver
förberedelse hos intervjuaren. Att genomföra en detaljerad intervju med en sådan

informant fordrar en förkunskap i ämnet som ska diskuterats och en väluttänkt
intervjuteknik. Personer i maktposition är generellt vana att ge intervjuer och därför
behövs frågor som bryter deras traditionella samtalsmönster.

Yin (2011, s. 93) poängterar att man vid valet av informanter bör beakta en kritisk
synvinkel på forskningen och därför medvetet välja informanter som möjligen kan

presentera en sådan variation. Målet med forskningen är att få varierande svar som

samtidigt på ett genuint sätt beskriver respondenternas uppfattningar. Trost (2010, s.
46

Backman, Amanda
137–138) konstaterar emellertid att det strategiska urvalet ska, trots sina ramar,

företräda en viss variation. Vid valet bör olika variabler, kategorier och kriterier tas i
beaktande.

För denna undersökning har fyra rektorer intervjuats. Kriteriet för avhandlingen var

att rektorerna ska ha deltagit i projektet Framtidsdalen, vars syfte var att stödja
kollegialt samarbete både horisontellt och vertikalt, samt att belysa strategiska

utvecklingsbehov. Urvalet för forskningen var således strategiskt med tanke på de väl
utformade kriterierna. I tabellen nedan presenteras urvalet enligt Trost (2010, s. 138)
modell för strategiskt urval, där urvalet presenteras enligt variabel, kategori och cell.

Informanterna utgör denna undersöknings variabler, men för att skapa variation i
urvalet utformas även kategorier, vilket i denna undersökning är kön. För att få en

presentabel bild av urvalet önskas båda könen finnas respresenterade hos de

intervjuade rektorerna. Som celler fungerar skolornas placering, eftersom projektet
Framtidsdalen samlade rektorer från flera regioner i Svenskfinland: Nyland, Åboland

och Österbotten. I presentationen har en mer allmän beskrivning använts för att bevara
den personliga integriteten. För att undvika överlappning har också kommunerna där

skolorna är belägna tagits i beaktande för att ytterligare stärka variationen, men inte
heller dessa beskrivs i presentationen med hänvisning till frågan om konfidentialitet.
Tabell 1: Informanter i undersökningen
Informant

Kön

Region i Svenskfinland

Rektor 2

Kvinna

Södra Svenskfinland

Rektor 1
Rektor 3
Rektor 4

Kvinna
Man

Kvinna

Södra Svenskfinland
Norra Svenskfinland
Norra Svenskfinland

Tematisk analys som analysmetod
Efter att intervjuerna har transkriberats analyseras de enligt vald metod. För den här
undersökningen har Braun och Clarkes (2006) tematiska analys använts. Den
tematiska analysen används för att identifiera, analysera och kategorisera insamlade
data enligt teman eller mönster. Braun och Clarke (2006, s. 80) fastställer att indelning

47

Backman, Amanda
av teman under analysen har varit välanvänt under en lång tid inom kvalitativ
forskning, men forskare har misslyckats i redogörande för hur teman har upptäckts och

förbisett forskarens relation till materialet. I den tematiska analysen erkänner man den

aktiva rollen hos forskaren samt att analysen påverkas av forskningsdesignen, som kan
variera beroende på forskaren (Clark, Braun & Hayfield, 2015, s. 226).

Braun och Clarke (2006, s. 82) diskuterar att teman uppstår i insamlade data i relation

till forskningsfrågorna, men det är forskarens huvudsakliga roll att identifiera vad

temat är och i vilken utsträckning det används. De teman som identifieras behöver inte

nödvändigtvis utgöra mätbara mått utan kan likväl uttrycka en stark och signifikant
relation till forskningsfrågorna. Tematisk analys kan delas in i två kategorier, induktiv
och deduktiv, där den induktiva tar avstamp från data medan den deduktiva håller sig
inom teoretiska ramar (Braun & Clarke, 2006, s. 83–84; Clark, Braun & Hayfield,

2015, s. 225). Analysen i denna undersökning kan antas vara av induktiv form. Det
insamlade data har störst fokus vid analysen, medan teorin för undersökningen endast
har en stödjande funktion för rektorernas åsikter och upplevelser.

Vidare betonar Braun och Clarke (2006, s. 84) vikten av att välja utgångspunkt för val
av tema, antingen en semantisk eller latent inriktning. Den semantiska inriktningen

fokuserar på det självklara och uppenbara medan en latent inriktning ser bortom det
som blivit sagt och försöker se samband mellan, exempelvis, känslor och

sammanhanget. Denna undersökning representerar den latenta inriktningen eftersom
respondenternas upplevelser undersöks och forskaren försöker hitta samband mellan
det som sägs under intervjuerna, deltagarnas kontext och förhållningssätt.

Den tematiska analysen delas in i sex olika faser, vilka alla bygger på varandra och
noggrannhet inom varje enskild fas stödjer helheten under analysen (Clarke, Braun &

Hayfield, 2015, s. 231). Under hela analysen behandlas all data om och om igen, som
en återkommande process och anteckningar görs redan från den första fasen (Braun &
Clarke, 2006, s. 86).

I den första fasen, vilken Clarke, Braun och Hayfield (2015, s. 231) benämner som

bekantingsfasen, gås det insamlade data igenom utförligt och flera gånger, vilket i

praktiken oftast betyder att materialet läses igenom och transkriberas. Forskaren ska
48

Backman, Amanda
bemöta innehållet i materialet på ett nyfiket och ifrågasättande sätt. Eftersom

intervjuerna gjordes digitalt och spelades in kunde man i analysen för denna
undersökning komplettera transkriberingen med deltagarnas upplevda känslor vid

uttalandet. Enligt Clarke, Braun och Hayfield (2015, s. 234–235) innebär den andra
fasen i analysen kodning. Kodningen ska utgöra en grund för utformandet av teman.
Forskaren fångar upp intressanta delar som är kopplade till forskningsfrågorna och

inom den latenta inriktningen noterar forskaren koder som går djupare än det uttalade.

Kodningen kan göras på olika sätt. I denna undersökning har kodningen genomförts
som korta anteckningar införda i det transkriberade materialet. Därefter har alla kodade
avsnitt samlats i ett dokument för att tydligt synliggöra alla noteringar.

När alla kodade avsnitt samlats påbörjar man identifieringen av teman, vilket är den

tredje fasen i den tematiska analysmetoden. Braun och Clarke (2006, s. 89–90) föreslår
att koderna grupperas enligt potentiella teman men på ett sådant sätt att de ännu kan

flyttas och hitta sin plats. Inom denna fas upptäcker forskaren relationen mellan koder

och teman samt eventuella underteman. I detta skede är inget ännu slutgiltigt och ickegrupperade koder ska inte avkastas utan ännu vara med i processen. I den fjärde fasen

reflekterar forskaren över temans relevans, samband och validitet för att omvärdera
och fastställa de definitiva teman som ska användas i forskningen (Braun & Clarke,

2006, s. 91). Analysen för den här undersökningen utgick från frågeställningen Hur
uppfattar rektorer sambandet mellan ledarskap och utveckling, samt hur

utvecklingsarbetet gynnas av kollegialt samarbete? Två huvudteman identifierades:
”ledarskap och utveckling” och ”samarbetsformer och samhandling”. Inom vartdera
huvudtema kunde fem subteman urskiljas ur data (figur 5).

Figur 5: Karta över huvudteman och subteman efter den tematiska analysen

49

Backman, Amanda
De två resterande faserna i analysen inkluderar namngivande och att omformulera

teman till text (Clarke, Braun & Hayfield, 2015, s. 240–241). Braun och Clarke (2006,
s. 93) poängterar att resultatredovisningen för en tematisk analys måste kunna påvisa
en djupare förståelse och inte enbart presentera data. De dataextrakt som väljs för

redovisningen ska stödja valet av tema. Därtill ska dataextrakten kompletteras med en
analytisk berättelse, som illustrerar data och presenterar argument i förhållande till
forskningsfrågorna.

Tillförlitlighet, trovärdighet och forskningsetiska aspekter
Yin (2011, s. 31–33) redogör för tre aspekter som bör tas i beaktande i

forskningsprocessen för att upprätthålla en hög kvalité: transparens, metodiskt arbete
och trovärdig återspegling av insamlade data. Den första aspekten hänvisar till

möjligheten för övriga personer att ta del av samtligt material inom forskningen och
att kunna kontrollera och bedöma forskningen. Metodiskt arbete handlar om
strukturering och självgranskning för att reducera misstag som uppstått av oaktsamhet
eller rent av medvetet. För att bevisa att inga medvetna vinklingar görs måste forskaren

kunna redovisa för sin relation till deltagarna. Den sista aspekten, att trovärdigt
återspegla insamlade data, innebär att forskaren i sin forskningsslutsats sanningsenligt
ska presentera och diskutera kring det material som samlats in.

För att påvisa tillförlitlighet, trovärdighet och etiska aspekter i denna undersökning
görs en tydlig redovisning för hela forskningsprocessen. Utgående från redovisningen
av metod och resultat kan övriga återuppta eller granska forskningen för att

säkerhetsställa dess trovärdighet. Under urvalsprocessen var jag dessutom väldigt

noggrann med att exkludera urval som beroende på min position, både privat och som
forskare, skulle ha kunnat vinkla forskningen.

Begreppen tillförlitlighet och trovärdighet inom kvantitativ forskning och kvalitativ

forskning är inte helt identiska på grund av olikheterna i själva forskningsprocessen

hos metoderna (Patel & Davidsson, 2011, s. 105; Denscombe, 2016, s. 409).
Denscombe (2016, s. 409) beskriver tillförlitligheten som hur pass väl en

rekonstruktion av forskningen skulle påvisa överensstämmande resultat. I den
50

Backman, Amanda
kvalitativa forskningen kan detta ses som problematiskt eftersom en exakt

rekonstruktion av ett socialt möte är näst intill omöjligt. Patel och Davidsson (2011, s.

106) poängterar dock att fastän en misslyckad rekonstruktion skulle anses vara ett
resultat av låg tillförlitlighet inom kvantitativ forskning så ser man det ur ett annat

perspektiv inom den kvalitativa forskningen. Varje social interaktion är unik och en
avvikelse i resultatet kan antyda på en ny kunskap eller fördjupad förståelse hos

personen, som ett resultat av att situationen likaså är förändrad, något som inom den
kvalitativa forskningen ses som en rikedom. Denscombe (2016, s. 411–412) diskuterar
pålitlighet och hur detta kan stärka forskningens tillförlitlighet. Så länge det finns en

tydlig redovisning för metod och analys, samt för de beslut som tagits under analysen
är det möjligt att rekonstruera forskningen.

Patel och Davidson (2011, s. 105) poängterar att skillnader i trovärdigheten mellan
kvantitativa och kvalitativa undersökningar. Jämfört med den kvantitativa

forskningen, där studier bedrivs av omsorgsfullt valda mätvariabler och instrument,
samt att trovärdigheten kan spegla användningen av dessa, så är trovärdigheten inom

den kvalitativa forskningen inte lika distinkt. Kvalitativa forskningen fokuserar på

tolkningen och att sammanställa personers upplevelser av olika fenomen. Denna
komplexitet utesluter möjligheten att jämföra trovärdigheten i enskilda moment, utan

trovärdigheten speglar däremot hela forskningsprocessen. Denscombe (2016, s. 410)
resonerar för begreppet sannolikhet, och hur en forskaren kan påvisa trovärdighet i sin
forskning genom att övertyga läsaren att all datainsamling har framställts, analyserats

och granskats enligt metodens kutym. Inom den kvalitativa forskningen finns ingen
garantiförbindelse mellan data och resultat, men genom tydlig och transparent
forskningsprocess kan ett antagande för högt sannolik trovärdighet uppnås.

Trost (2010, s. 133–134) bedömer påvisandet av trovärdighet inom kvalitiativ

forskningen som ett av de mest problematiska momenten i forskningsprocessen.

Forskaren måste kunna bevisa huruvida metoden representerar problemställningen,
samt att det insamlade materialet är adekvat och sanningsenlig. Kvale och Brinkmann
(2009, s. 264–266) konstaterar att begreppet trovärdighet har genomgått en utveckling

som påverkat dess inverkan på den kvalitativa forskningen. Trovärdighet, som
ursprungligen benämns validitet, ansågs tidigare vara ett måttstock för påståendets

sanning. Idag antas sanning bildas genom kommunikation, där motstridiga påståenden
51

Backman, Amanda
möts i diskussion och argumentation. Således tar trovärdigheten form som en

hantverksskicklighet, där forskaren framlägger bevis för att ha granskat och ifrågasatt
sitt eget arbete.

Denscombe (2016, s. 410–411) presenterar respondentvalidering, grundade data och
triangulering som tre utgångspunkter för att säkerhetsställa trovärdighet i en kvalitativ

forskning. Med respondentvalidering avses att forskaren återkommer till insamlade

data och kontrollerar den gjorda tolkningen för att garantera dess sanning. Grundad
data innebär att forskaren noggrant granskar och utvärderar data för att undvika
förhastade slutsatser. Ett varierande och kontrastrikt urval är ett sätt att använda
triangulering och stärker trovärdigheten, eftersom detta erbjuder forskaren varierande

synvinklar (Patel & Davidsson, 2011, s. 107). Datatriangulering kan även innefatta
platstriangulering, som betonar möjligheten att gå utanför geografiska, kulturella och

sociala inramningar (Denscombe, 2016, s. 222). I denna undersökning har speciellt

grundad data och triangulering beaktas för att stärka trovärdigheten. Data har
bearbetats i flera omgångar och genomgått en grundlig analys enligt riktlinjerna för

tematisk analys. Urvalet måhända vara litet till antalet men styrdes dock av en specifik
beskrivning där både data- och platstriangulering beaktades.

Inom den kvalitativa forskningsintervjun påpekar Trost (2010, s. 131–132) betoningen
av kongruens och precision under intervjun, där båda höjer kvaliteten för tillförlitlighet
och trovärdighet. I en intervju med hög kongruens har intervjuaren ställt många
liknande frågor för att närma sig fenomen ur olika vinklar och skapa bred i förståelsen

av deltagarens erfarenheter. Precisionen betonar forskarens självreflektion i förståelse

av materialet och att grundligt kontrollera att den är korrekt. Intervjuguiden för denna
undersökning var indelad enligt tre teman och varje tema innehöll 8–12 frågor. På detta

sätt kunde flera frågor sammankopplas och nya nyanser på åsikterna hos rektorerna
kunde noteras. Alla intervjuer transkriberades, där även skratt och pauser noterades.
Patel och Davidsson (2011, s. 107) påminner om att talat och skrivet språk är väldigt

olika, eftersom den transkriberade texten sällan uppfattar kroppsspråk, miner och ironi.
Dock kan trovärdigheten stabiliseras genom att forskaren motiverar och är tydlig med

de val som görs under transkriberingen. Deltagarna i denna undersökning var vuxna
och erfarna rektorer som alla vara måna om hur de uttryckte sig. Pauser, skratt eller

52

Backman, Amanda
när de var allvarliga noterades för att upptäcka eventuell sarkasm eller kritik, medan
eventuella ordupprepningar togs bort.

Vid upprätthållande av forskningsetiska aspekter inom forskning är grundantagandet

att målet inte ska helga medlen, vilket i praktiken verkställs genom riktlinjer som
behandlar lika och rättvis behandling, samtycke och konfidentialitet (Denscombe,

2016, s. 427–440; Patel & Davidsson, 2011, s. 63). Respondenterna i denna
undersökning har bemötts på lika grunder och har deltagit utgående från fri vilja och

informerats om forskningens syfte och struktur (bilaga 1). En av kommunerna begärde
ett forskningslov, vilket ansöktes om och blev godkänt. När respondenterna har

bekräftat sitt deltagande har de fått skriva under en samtyckesblankett (bilaga 2).
Samtycke inom forskning måste vara skriftligt och ska noggrant beskriva forskningens

syfte, vilka förväntningarna på respondenterna är samt att de har rätt att avbryta
samtycket när som helst under forskningens gång (Denscombe, 2016, s. 436–437).

Patel och Davidsson (2011, s. 63) betonar det forskningsetiska kravet för huruvida
nyttjandet av det insamlade datas får användas. Personuppgifter som erhållits får

enbart användas för forskningen och behandlas med hög konfidentialitet. I denna

undersökning har även den Europeiska unionens GDPR-förordning beaktas.
Förordningen fastslår att deltagaren ska ge ett samtycke, vilket intygar på frivillighet

och bekräftelse av deltagande. Ett godkänt samtycke omfattar både skriftliga,
elektroniska och muntliga uppgifter. Samtycket ska dessutom tydligt redogöra för hur
personuppgifterna används och deltagarens rättighet för att återta samtycket.
(Europaparlamentets och rådets förordning (EU) 2016/679 av den 27 april 2016 om

skydd för fysiska personer med avseende på behandling av personuppgifter och om

det fria flödet av sådana uppgifter och om upphävande av direktiv 95/46/EG, 2016.) I
samtyckesblanketten för denna undersökning har deltagarna informerats om sina
rättigheter i enighet med GDPR-förordningen. Det insamlade materialet har endast

behandlats och varit tillgängligt för mig och förstörts efter examensarbetets
godkännande.

53

5 Resultatredovisning

Backman, Amanda

I det här kapitlet presenteras resultatet för undersökningen. Under den tematiska

analysen kunde två tydliga forskningsfrågor identifieras och resultatet analyseras
utgående från dessa och deras subteman (figur 5). Enligt den tematiska analysens

principer presenteras resultatet som en analytisk berättelse med dataextrakt från det
insamlade materialet, vilket i detta fall är de transkriberade intervjuerna.

Vad är rektorns uppdrag i utvecklingsarbetet –
reflektioner i efterföljden av projektet Framtidsdalen?
Den tematiska analysen utgick från frågeställningen Hur uppfattar rektorer sambandet

mellan ledarskap och utveckling, samt hur utvecklingsarbetet gynnas av kollegialt
samarbete? Utgående från frågeställningen framkom två huvudteman ”ledarskap och

utveckling” samt ”samarbetsformer och samhandling”, varav första temat uttrycktes i
första forskningsfrågan och det andra temat i den andra forskningsfrågan. I det första
temat kunde fem subteman identifieras: rektorns roll, distribuerat ledarskap,
utveckling som process, utvecklingsaktuella frågeställningar och utmaningar.
Rektorns roll
Rektorns roll i det pedagogiska utvecklingsarbetet är väldigt betydelsefullt. Trots lång

utbildning, kunskap och erfarenhet vill rektorerna ändå tona ner de uttalanden där
rektorer framstår som experter inom skolverksamheten.

[...] som sagt, ja e int expert, ja bara leder skolan å de e liksom, den här expertisen finns helt
nån annanstans. (Rektor 1)

Skildringen av rektorernas arbete beskrivs vanligen som väldigt omfattande och till

och med ibland överväldigande. Dock uttrycker en av rektorerna en oro över denna
glorifiering och efterlyser en mer human syn på arbetet. Att blir rektor ska inte kräva
några hjälteegenskaper, utan vem som helst ska våga och kunna bli rektor.

54

Backman, Amanda
… en vanli människa ska kunna bli ledare, en vanli människa ska kunna bli rektor, man kan
int förutsätta att man ska va nån sorts super styrka, superman…kraft. Ja tycker att vi
tillsammans också måst kämpa för att hålla de som sakligt dehär. … (Rektor 2)

Istället för att identifiera sig som experter vill rektorerna beskriva sig som idésprutor

eller medlare. Idésprutorna kläcker ständigt nya visioner och behöver omges av
personer inom verksamheten som fungerar som ett galler där de idéer som anses värda
att satsa på passerar. Medlarna är däremot de som passar bollen vidare och stödjer de
som hanterar ärendet så de hålls inom ramarna och når det långsiktiga målet. Det
gemensamma för både idésprutorna och medlarna är att de erkänner en kompetens
bland andra kolleger inom verksamheten och vill hellre se dem föra ärendet i mål.
… Ja e no en såndä coachande i min roll som ledare. (Rektor 1)
… ja e ju dom halvfärdiga stickarnas mästare. … ja behöver absolut såna som omkring

mig som har bättre tålamod än jag, som slutför… ja e väldigt nöjd när ja slutför nånting men
ja tycker int att de e jätte roligt. Nog e de ju mycke roligare att hitta på någå, få idéer å vet
du, göra upp en plan å strategi å hej å hå så styr man upp. … (Rektor 2)

… starkaste drivkraften e att se när folk lyckas, så att de, dom e målgörare, int jag. Utan de

e no jag som e managern och de e kanske idésprutan, inspiratören där bakom. … ja e super
nöjd och glad i mitt arbete när jag ser målgöraren. (Rektor 3)

För att lyckas med gynnsamma utvecklingsprocesser behövs tillit mellan de personer
som är idésprutor eller medlare och de som driver och slutför arbetet. Därför bli

rektorns roll således ett fundamental i att uttrycka denna tillit och förhoppningsvis få
tilliten att sprida sig vidare inom skolverksamheten.

… ja har jätte stort förtroende också för att dom liksom kan ta sina idéer vidare allting

behöver int gå via mig, att ja e absolut ingen micro-manager eller liksom, ja har int tid me de
å ja tycker de dessutom e helt onödigt att slösa tid på de när folk kan tänka själva å dom e
liksom på riktigt jätte duktiga. … (Rektor 3)

… någonting som jag tar fram så att utveckling ska ske så e att ja visar 100% tillit. Ja passar
bollen över, ja bara ger incitamenten och de vill ja ska spegla sig på den enskilda lärarens
möte med eleven … (Rektor 3)

55

Backman, Amanda
Att vara aktiv och uppdaterad i utvecklingsfrågor är centralt för att själv kunna förhålla
sig och ta ställning till utvecklingsbehov. Två av rektorerna nämner deras intresse för

ledarskapslitteratur och att de även fördjupar sig i ämnet på fritiden. Något som
samtliga rektorer delar är deltagande i fortbildningar. Deras gemensamma
utgångspunkt i denna undersökning är projektet Framtidsdalen. Oavsett syftet med

fortbildningarna de deltar i, är det insikter som dröjer sig kvar efteråt som är det
essentiella.

… Framtidsdalen va bra för att de gav också en viss litteratur å som man hamna gå igenom

och ja tycker nog att ja många gånger ha fått omvärdera, int själva grundtankarna, utan
omvärdera själva ledarskapet. … (Rektor 3)

… ju mera man lär sig om ett ämne desto mera intresserad blir man ju å möter sen mer å

mer litteratur man kan bekanta sig med … tyvärr framom en skönlitterär bok så läser ja
hellre om, kan de just vara mera arbetsrelaterat kring nå skolutveckling … (Rektor 4)

… allt sånhä som processer man deltar i att fast de liksom int blir nå sånahä färdiga
monumentala grejer så de finns ju liksom inne i mig då ja går vidare så man samlar ju hela

tiden sånhä klossar i sitt... ja fösöker säga ti mina elever också att vi bygger ju liksom hela
tiden på sin dehä verktygsback å de här va en del i min verktygsback så att de finns liksom
med då ja går vidare. … (Rektor 1)

Distribuerat ledarskap
I dagens skolverksamhet har det distribuerade ledarskapet slagit rot och är en viktig
pusselbit i verksamhetsstrukturen. Ett delat ansvar är resultatet av den tillit som lyfts

fram tidigare och ger rum för flera erfarenhetsrika lärare att agera ledare i skolan.
Förutom att delaktigheten inom verksamhetens höjs så ger det delade ansvaret även

mindre arbetsbörda hos rektorerna. Samtliga rektorer lyfter fram ledningsgrupper,
ämnes- och årskursteam samt tutorlärare som betydelsefulla inslag i deras verksamhet.
… ja har trott hela min karriär på delat ledarskap, att teamen är jätte viktiga och att de int

e rektorn som, rektorn liksom ger möjligheter, möjliggör dehär arbete men de e teamen som
sen utvecklar och för saker vidare som ska skötas. (Rektor 1)

Trots att alla rektorer presenterar former av distribuerat ledarskap inom sin verksamhet
kan man ändå urskilja skillnader i tillämpningen och omfattningen. Två rektorer
uppmärksammar två intressanta former av det delade ledarskapet, varav en tangerar

56

Backman, Amanda
ledningsgruppen och den andra frågan om engagerade lärare. Det delade ledarskapet
behöver inte enbart innebära en plattform för reflektion och gemensamma beslut utan
kan även utmynna i ett större ansvar, där rektorn inte alltid är en del av ekvationen.

… från vår skola har ja en speciallärare med som brinner för välmående å positiv cv å grejor

å saker å då lyfter man fram såna människor som man upplever att kan bidra till mycket gott
i skolan å som gynnar hela skolan. (Rektor 1)

… om man har nåt visst tema man ska planera så e de den här från ledningsgruppen som

leder då ett sånt här stadievis möten men att på de vise ha vi som, de ha ja infört här fö nå år
sen för att, för att eftersom ja vet att ja e dåli på att delegera så ha de vari ett sätt att fösöka
få de som mera delegerat så att andra också leder vissa möten. … (Rektor 4)

Utveckling som en process
Pedagogiskt utvecklingsarbete har idag inga modeller för utvecklingsarbete och det
borde fästas mer uppmärksamhet vid att utföra utvecklingsarbete. Tolkningen av hur
utvecklingsarbetet ska genomföras i praktiken varierar således från skola till skola.

Något som däremot kan konstateras är att utvecklingen av skolan följer samhällets

utveckling, vilket vanligen framkallar känslor av oändlighet. Ett oändligt projekt med
varken start- eller måldatum.

Nå de e en pågående process … man hinner int ens hämta andan emellanåt. … de bara
eskalerar den här farten på allt … (Rektor 1)

Att de e som en sån här ständigt pågående process me skolutveckling å de kommer ju ganska
mycke intryck å utifrån … (Rektor 4)

Dock handlar inte utvecklingsarbetet enbart om att bemöta samhällets utvecklingskrav

och skapa nytt, utan tillika att kristallisera den pågående verksamheten. Rektorerna är
överens om att det finns en balans mellan att reflektera kring det som fungerar och vad

som borde göras bättre. Dessutom ska varje beslut inom verksamheten förhålla sig till
den aktuella läroplanen och därför är utvärderingen av relationen mellan de vardagliga
handlingar och läroplanens riktlinjer en väsentlig del av utvecklingsarbetet.

57

Backman, Amanda
… varje val man gör så e ju en del av de där utvecklingsvägen ändå å då e de ju bara jätte

viktigt att man kan sin referensram, att man känner sina dokument, man känner
målsättningarna i läroplanen å så vidare. Att man liksom, så att man vid varje litet vägskäl

under dagens lopp, under veckorna och månaderna å på nå vis hela tiden riktar in sig vi dom
här valsituationerna åt de håll som e tänkt i vår läroplan. … på nå vis spela i samklang med

läroplanen hela tiden, varje dag, justera, justera, justera, de e liksom skolutveckling också.
(Rektor 2)

… utvärderar verksamheten man har å funderar att va e de vi gör bra, att va funkar bra på
vår skola, va kan vi förädla av de vi gör redan bra … (Rektor 4)

Under de senaste åren har skolan genomgått stora förändringar, där digitalisering och
bedömningskriterier kan nämnas som några. Varje implementering innebär stora

påfrestningar hos de anställda inom skolverksamheten för att klara av och bemästra de

nya kraven på verksamheten. De intervjuade rektorerna uppmärksammar en viss
utmattning, både hos sig själva och lärarna, av de återkommande förväntningarna på

skolan. För att skapa nytt måste man först stärka det som redan finns och i takt med
alla förändringar betonas överlevnad och välmående.

… vår slogan i år e keept it simple, vi gör inget extra, utan vi gör allting för att vi ska
överleva å så alla… välmående e på tapeten … (Rektor 1)

”…/ur ett ledarskapsperspektiv måst ja nog beakta de här och kanske nöja sig ibland med att
less is more, man kan int utveckla allt hela tiden utan man måst också välja när man inte
utvecklar å de här. Låter folk ha en bra vardag. … hitta en sån här bra, en sån här skön

sympatisk vardagslunk på någå sätt, en sån här skönt tempo. Men de e jätte svårt, de e vårt.
Vi ränner omrking här. (Rektor 2)

… skolutveckling e också en del av det obehagliga, att vi int vet vart alla gånger, vart vi e
på väg. Därför säger jag att nuet e lika viktigt. Vi ska int bara tänka på att resultate kommer
i framtiden. Att nuet, precis där vi e nu, e lika viktigt som framtiden. Å därför e dom här

trygga relationerna , välmående, så otroligt viktigt. Vi ska int bara tänka på att nu ska lida å
sen får vi de bra. … (Rektor 3)

Utvecklingsaktuella frågeställningar
Efter flera år, kännetecknade av stora förändringar inom skolverksamheten, och genom

samtal tillsammans med andra under projektet Framtidsdalen, har rektorerna nått nya
58

Backman, Amanda
insikter inom det pedagogiska utvecklingsarbetet. Ett nytt samhälle växer fram och

utvecklingsarbetet måste motsvara de behov som uppkommer i det nya samhället. Att
blicka bakåt är inte längre än möjlighet utan blicken ska riktas framåt.

… insikten att vi e tvungna att tänka om saker och ting nog för framtiden, vi kan liksom int
gå å på i ullstrumporna. Att vi, de kommer att krävas, de kommer att krävas verkligen nytänk.

För att ja tror int heller våra, våra kommuninvånare, dom vill ha andra saker än va dom ville
förr. … (Rektor 2)

Utvecklingsbehoven idag är många och går att identifieras inom fler nivåer: elev-,
lärar- och organisationsnivå. Däremot är samtliga rektorer överens om att det är

välmåendet inom alla dessa nivåer som är det mest aktuella just nu. Välmående utgör

grunden och ger ork för allt arbete inom hela skolverksamheten. Många av rektorerna
har själva arbetat som lärare och känner empati för den accelererande förändingstakt
som drivs inom skolverksamheten.

… fösöka hjälpa lärarna just me de här välmående å att orka i sitt arbete å försöka

strukturera de så att dom orkar i sitt arbete å finnas där som stöd, att de e kanske tycker ja de

här viktigaste att de e ett ganska intensivt jobb å me myki människomöten så att man finns ti
hands å lyssnar att man kan handleda vi behov och gå in å hjälpa å stöda där de behövs.
(Rektor 4)

En av rektorerna anser att sambandet mellan välmående inom alla nivåer i

verksamheten och trygga relationer är grundläggande för positiva samarbeten. De
trygga relationerna skapar en dominoeffekt från eleven upp till organisationen och
skapar förutsättningar för arbete av högre kvalité.

… allt från elevnivå där då trygga relationer ger bra inlärning, ger bra resultat. Personalen,
trygga relationer ger bra samarbeten. Organisationen, trygga relationer ger bra kvalité å sen
ti vårdnadshavaren…gissa vad? Trygga relationer ger gott samarbete. … (Rektor 3)

Tre av fyra rektorer reflekterar kring den växande skolorganisationen och uttrycker en

oro för detta. Organisationen må expandera, vilket i sig är positivt med tanke på ökning
av möjligheter, men de facto är, att trots detta så släpar resurserna efter. Trots att
handlingsmodeller och planer finns till förfogande så är användningen av dem
komplicerad och det omfattande utbudet blir svårt att orientera sig i.

59

Backman, Amanda

… de e en så jätte enorm organisation dehär me skola, oberoende om de e en liten skola

eller stor skola. Att de e som mycke som liksom påverkar de vi gör, å styr oss och som vi ska
följa och så att vi kan garantera att alla elever får likvärdig undervisning och vi ser till att alla
liksom får de di behöver så sku ja behöva en sånhä navigerare … (Rektor 1)

Varje rektor enskild har individuella intressen och specifika ämnesområden som de
brinner för, vilket även märks i diskussioner kring utvecklingsbehov. Dock
framkommer det tydligt att det likväl är det individuella intresset som är den största
drivkraften

i

att

progressivt

möjliga

slutföra

något.

Genom

återkommande

diskussioner,

problematiseringar och konstaterande av utvecklingsbehov så närmar man sig
och

ändamålsenliga

lösningar.

För

att

förändringen

överhuvudtaget ska kunna implementeras behöver den svara på ett behov och kännas
meningsfull.

… har vi ett färdit tänk, har vi resurser för de, har vi… de e utvecklingsarbete. … di som
verkligen har dom här sociala problem, att man sku skapa en enhet i enheten där me ansvarig

en-två lärare, de e utvecklingsarbetet som vi ständigt bollar kring å vi e på god väg. …
(Rektor 3)

Utmaningar
För en verksamhet där ett välfungerande system redan är i rullning, men som ändå

uppmanas till att driva utveckling, är tidsbristen den återkommande utmaningen. Alla
rektorer uttrycker en stark vilja att tillägna tid och åtanke åt pedagogiskt
utvecklingsarbete men upplever att de vardagliga arbetsuppgifterna stjäl tid från
reflektion och utvärdering.

… Jag hatar första hjälp skola å ja frågar mig no nästan varje eftermiddag att va ha ja gjort

idag, på de här engelska, have I run school or have I developed the school? De e väl oftast
’run school’ som man…de e ju förvaltning och allt möjligt såntdärnt. Och ja upplever själv
att ja har allt för lite tid för skolutveckling, ja har för lite tid för samtalet, fö de som en ledare
behöver ha. … (Rektor 3)

Alla rektorer i undersökningen nämner det stöd de får av vicerektorn och det goda
samarbetet mellan dem, oftast i form av arbetsfördelning för att reducera mängden
arbete hos rektorn. Trots detta, nämner två av rektorerna en moralisk ambivalent till

60

Backman, Amanda
att distribuera allt för mycket ansvar, eftersom vicerektorerna oftast är helt vanlig
lärare med undervisningstimmar.

… man talar om delat ledarskap men de e lite en chimär för att i slutändan e varje chef
ensam på sin täppa på någå vis. Men de e klart delat ledarskap stöder ju jätte mycke där i

vardagen, de e mera sen när de e påriktigt sen e nånting, som drivs så ti sin spets, så i
slutändan så måst nån ta de där ansvare, de e då du e ensam. … (Rektor 2)

… så har man en vicerektor som får ett litet arvode fö de men att oftast e de ju de att den
här vicerektorn också har 24h undervisning så då känner man också att man int kan belasta
den personen med allt för många uppgifter. … (Rektor 4)

Längs med utvecklingens framfart uppstår även en utmaning i att upprätthålla en

modern syn på rollen som lärare. Att förhålla sig till välbeprövade arbetssätt är väldigt

bekvämt, men kan betraktas som ett hinder ur ett utvecklingsperspektiv. Varje lärare
skapar egna ramar för lärarrollen utgående från individuella erfarenheter och en
motsättning mellan dessa kan skapa rollkonflikter.

… när de på liksom på nå vis tjärvar ihop sig så då handlar de just om de här att man på
någå vis ha missuppfatta sin roll eller att man på nå vis har förväntningar på att nån annan

borde liksom förstå sin roll åså gör den int de på samma sätt som man själv. … dom där
utmaningarna finns inom dom här rollerna, att hitta sin…att vad är det att vara lärare idag?
… (Rektor 2)

I kommuner eller städer där det finska språket är en majoritet är det vanligt med en

ojämn resursfördelning mellan den svenska och finska bildningen. Även om resurserna

är fler på den finska sidan finns det förväntningar på att den svenska bildningen ska
hålla samma tempo, vilket i längden inte är hållbart för de anställda som berörs av det
höga arbetstempot.

… de e ju vanligt i många kommuner tycker ja me en svensk minoritet att åtminstone att

svenska sidan ska leverera och producera samma tjänster som finska sidan men me betydligt

färre människor, så att där du på finska sidan kan ha tre personer som arbetar med att styr
upp ett projekt så hamnar de på svenska sidan hos en person som styr upp fem andra projekt
också. … (Rektor 2)

61

Backman, Amanda
Två av rektorerna i undersökningen bevittnar om en upplevd tillväxt av
förväntningarna på elevernas prestationer i södra Finland. De upplever en stark

gymnasiebenägenhet efter högstadiet och efter gymnasiet förväntas eleverna söka in

till universitet och högskolor. Förhöjda krav på skolorna förstärker lätt den psykiskt

upplevda arbetsbördan och kan ge indikationer på konkurrens mellan skolor, vilket ur
ett utvecklingsperspektiv inte alla gånger stödjer samarbetsformer.

… Även inom gymnasiet handlar det lite om konkurrans också så man ville inte alltid dela

med sig av allting men att de e nog väldigt viktigt fö de e nog väldigt ensamt annars. …
(Rektor 1)

… ambitionen liksom för barnen här e nog väldigt hög, å därför blir också förväntningar

också på va skolan ska leverera … vi jagar på kanske lite på ett annat sätt å ja e int säker
på ens om de e nödvändigt, de e bara såna som vi kanske ha blivi kanske lite, vi håsapellar
här lite. (Rektor 2)

Vilka exempel och idéer för att utveckla
samarbetsnätverk och grund för samhandling, anser rektorerna,
att är konstruktiva för att främja utvecklingsarbetet?
Den andra forskningsfrågan baserar sig på det andra huvudtemat, ”samarbetsformer

och samhandling”, som identifierades under den tematiska analysen. Till temat kunde
fem subteman urskiljas: ambitioner, vertikala samarbeten, horisontella samarbeten,
visioner av ideala samarbetsformer och utmaningar.
Ambitioner
Samtliga rektorers medverkan i projektet Framtidsdalen hade skett på uppmaning från

bildningsdirektören inom kommunen. Motivet för att delta var inom kommunerna ett
sektorsövergripande samarbete för att sträva efter en enhetlig lärstig och långsiktiga
lösningar. Deltagare från alla utbildningsnivåer och utvalda sektorer samlades för att
delta som ett team inom projektet. Rektorerna återger i intervjuerna att det fanns en

stark vilja från bildningens sida att skapa en enhetlighet inom kommunen, vilket skulle

möjliggöra gynnsamma samarbeten och underlätta stadieövergångar för eleverna. Ett
62

Backman, Amanda
närmare samarbete skulle dessutom skapa tydligare informationskanaler och reducera
divergens mellan skolorna.

… få struktur i vårt arbete eftersom den här det har att göra med hela det här nuläget med

läroplanen som kom och verksamhetskulturens förändringar och mycket på gång så därför
ville vi som satsa på de här att hitta styrkor och synergieffekter i vårt arbete. (Rektor 1)

… förfrågan av vår bildningsdirektör … samtidigt så meddela hon att dom sku bilda en
sån här ledningsgrupp för bildningen inom kommunen å fråga då om ja va intresserad att vara

med. … den där kommunikationen mellan sektorerna hu sku man kuna gör de bättre …
hu ska man få den här lärstigen mera enhetlig å kommunikationen mellan dom som jobbar
där tydlig. (Rektor 4)

Likaså bland rektorerna själva fanns stora förhoppningar på projektet. En av rektorerna

har betydligt mindre rektorserfarenhet en de övriga och nämner därför vikten av att få
knyta kontakter med andra under projekttiden, eftersom många av de som deltog i

samma team aldrig hade träffats förut. Omfattningen på skolverksamheten är stor och
inkluderar stora mängder anställda och lärare på olika utbildningsnivåer, så stort att

många är helt omedvetna om den andre. De övriga rektorerna är relativt enhälliga i
sina ambitioner med projektet, vilket är att skapa förutsättningar för samhandling och
samarbete för att göra arbetsvardagen mer okomplicerad.

… min liksom önskan va att dehär arbete mellan min chef och planerarna på kommunen,
att de sku bli, att de sku ge såna effekter som sku, att vi sku ha en klar linje att va vi gör å en

långsiktig plan för hur vi jobbar i kommunen inom bildningen … kristallisera liksom på
någå sätt de här vi sysslar me. (Rektor 1)

… Man har så sällan tid att på riktigt fundera igenom sitt uppdrag så att säga, tillsammans.
(Rektor 2)

Vertikala samarbeten
Vid en redogörelse för utbildningssystemet i Finland uppstår ett hierarkiskt system där
den arbetsgrupperna befinner sig i en vertikal linje under varandra. Den arbetsgrupp
som befinner sig ett steg ovanför en annan utnämns som chef eller ledare för

arbetsgruppen nedanför. Med andra ord, inom spannet för denna undersökning, är
bildningsdirektören chef för rektorerna och rektorerna chef för lärarna. Dagligen

uppstår samarbeten inom dessa vertikala grupper, vanligen i form av möten. Dock kan
63

Backman, Amanda
man bland de intervjuade rektorerna identifiera en del samarbeten som är mer
gynnsamma för pedagogiskt utvecklingsarbete än andra.

Varje rektor nämner handlingsplaner och gemensamma strategier som utarbetats för

att svara på ett behov. Dock avviker en av rektorerna från de övriga och presenterar ett
välfungerande samarbete som redan funnits en tid och kontinuerligt följer upp behov i
kommunen. Rektorn anser sig vara mycket nöjd med de strategiska samarbetsformer

som kommunen erbjuder och tycker att upplägget är unikt. I kommunen har man

format en ledningsgrupp med chefer och representanter från alla utbildningsnivåer,
även

från

småbarnspedagogiken,

samt

deltagare

från

övriga

sektorer.

Ledningsgruppen har redan förekommit en tid och har gett kommunen möjlighet att i
ämnesfokuserade arbetsgrupper samarbeta och skapa samhandling kring den enhetliga
lärstigen.

… de kan va olika projekt, olika prioriteringar som har sen liksom sammansatta på olika
sätt folk från hela verksamheten å då de därän nånting som no vari liksom en ledstjärna här

väldigt länge i stan på svenska sidan e ju alltså de här då att se, att grundtanken e liksom de
att de ska, att de e enda från de här lilla barnet som kommer liksom in i småbarnspedagogiken

innan de fyllt ett år kanske till fria bildningsarbetarna som går på möbel- och
restaureringskurs … (Rektor 2)

Redan vid rekryteringen av lärare kan både rektorn och bildningsdirektören ha i åtanke
att anställningen kan främja utvecklingsarbetet. Anställningar ska inte enbart fylla ett

behov utan tillika fylla en funktion i skolans verksamhet. En av de intervjuade betonar
att rekrytering av lärare är en del av processen att skapa gynnsamma samarbetsarenor.

Skolutveckling handlar om att sammanföra rätt personer som jobbar där, att få dom, ge dom

möjlighet att komma samman. Å ge dom möjlighet att utveckla sitt eget jobb men också
organisationen. … (Rektor 3)

Rektorn som chef och ledare för lärarna inom den egna skolan har möjlighet att starta
och

driva

samarbetsprocesser

som

gynnar

utvecklingsarbetet.

Genom

systemintelligens kan rektorn skapa betydelsefulla samarbetsarenor och framhäva alla
de kompetenser och expertis som finns inom kollegiet.

64

Backman, Amanda
… bland mina medarbetare så di som har idéer å tankar å vill driva framåt så di ska man

stödja å ge möjligheter till fö di driver sen vidare å stärker processen bland alla andra också.
… (Rektor 1)

… å sen me andra saker så, kanske som gäller mera skolutveckling så där jobbar man som

mera att som underifrån att också initiative, att dom också känner att dom e delaktiga att int
man bara kommer me ett beslut uppifrån. … (Rektor 4)

Planlagda och konstruerade samarbetsformer är dock kanske inte alltid en möjlighet

eftersom vardagen fylls av övriga arbetsuppgifter både hos rektorerna och lärarna.

Däremot poängterar två av rektorerna att samarbete även kan anta andra former. Att

som rektor signalera en lättillgänglighet och låg tröskel för kontakt stödjer lärarna på
ett kontinuerligt sätt och hjälper dem att hantera utmaningar i stunden.

Utvecklingsfrågor behöver inte alltid framstå som stora projekt utan kan även handla
om vardagliga hinder.

… Så då ha ja ju funderat mycke på de här att hur ska ja använda min tid på ett bra sätt, å
ja tänker den där handledningen handlar no väldigt mycke om att i stunden, vare sig om de e
så här, man träffas i samma rum, eller per wilma eller per telefon eller nånting. Att man kan

ganska snabbt orientera sig i den där andras frågeställning där och på nå vis hjälpa den vidare.
… (Rektor 2)

… sen har ja väldigt så där låg tröskel att lärar, eller rektorsrumme e intill lärarrumme så

ganska ofta kommer no folk in å bollar idéer å funderar … Å så kan ja som hjälpa till ibland,
vara me på nå om de e nå föräldramöten som e, känns jobbiga så e vi två att på de vise stöda
också så att. … (Rektor 4)

Horisontella samarbeten
Det hör till den mänskliga naturen att dras till likasinnade personer som en själv. Bland
de personer vars roll överensstämmer med ens egen kan man uppleva en solidaritet

som både stärker rollen men kan även inbringa nya insikter. Mötena kan vara både

formella och informella, där båda är en viktig del av syftet att få dela med sig. Alla
rektorer i undersökningen upplever rektorssamarbeten som den mest betydelsefulla i
utvecklingsarbetet. Horisontella samarbeten med andra rektorer ger både stöd och ork

i arbetet samt främjar diskussioner kring aktuella frågeställningar inom skolan.

Vanligtvis ingår rektorerna i rektorsgrupper tillsatta inom kommunen, som ordnar
65

Backman, Amanda
rektorsmöten, och är deltagare i WhatsApp-grupper för rektorer, men ofta inte så
mycket utöver det. Dock medförde projektet Framtidsdalen möjlighet för rektorerna

att delta i större rektorsdiskussioner och samtliga såg de en stor styrka i att få vara en
del av detta.

… när man slänger dom där rektorerna vet du in på en sån här middag på kvällen så de e ju
liksom så man, man får ju int en syl i vädre liksom man märker på nå vis hur alla njuter av

de där att int behöva förklara, man behöver int positionera sig å man behöver int förklara,
alla förstår … (Rektor 2)

… Alltså de där Framtisdalens viktigaste funtkion va de där samtalet för mig, att ja hade

möjlighet till samtal me kolleger. Sen frågeställningarna kommer nästan av sig självt, där i
de där samtalet men att de värdefullaste e att man får ihop folk samtidigt och att man inte

behöver tänka att man har ansvar för skolan den här eftermiddan utan kan stänga av sin
telefon och så vidare. De gav liksom så otroligt mycke bränsle åt mig. (Rektor 4)

Trots att rektorerna inte själva deltar i horisontella samarbeten så ofta, så verkar de
vara desto månare om att erbjuda det till sina kollegor. Precis som rektorerna upplever
nyttan med samarbeten med andra rektorer så behöver lärarna få liknande upplevelser.

Årligen erbjuds olika fortbildningar för lärarna att ta del av. Dock finns det inte
möjlighet och ekonomiska resurser för alla att delta. Genom träffar som erbjuder

kollegialt lärande kan lärarnas nyvärvade kunskaper nå ut till fler i kollegiet. Därtill
kan någon lärare ha ett stort intresse för ett område och vara väldigt påläst och kan får
möjligheten att dela med sig. Två av rektorerna uttrycker specifikt ett starkt intresse i
att erbjuda sina kollegor kollegialt lärande som en del av utvecklingsarbetet.

… ett koncept som skapa för redan för fyra fem år sen va sånhä win-workshopar, där dihe
våra tutorlärare utvecklar lärare å såna som har kunnande så utbildar sina egna kolleger …
dihä våra superlärare gjorde en kompetenskartläggning bland lärarna och utgående från den
erbjöd vi sånhä win-workshopar under lärarmötestid.… (Rektor 1)

… de blir ju lätt att dom här personalmötena handlar om såna här löpande ärenden men då
avsatt vi vissa dagar i månaden, en gång i månaden som vi hadd mera såna här pedagogiska

träffar på skolan å vald ett tema, så att de blir mera så där systematiskt som… å de tyckt ja
som va givande, att då får man som mera fram de ti alla lärare. … (Rektor 4)

66

Backman, Amanda
Horisontella samarbeten för lärare kan och bör även sträcka sig utanför den egna

skolan. Inom de flesta kommunerna finns det vanligtvis många lågstadier. När
eleverna senare börjar årskurs 7 sammanslås eleverna från de olika lågstadierna till ett

större högstadium. För att främja samhandling inom en kommun med fler skolor är
skolorna sinsemellan tvungna att samarbeta för att ge eleverna jämlika förutsättningar

inför stadieövergången. Också i detta är ledningen inom bildning och rektorer i en
central roll genom att erbjuda och driva dessa samarbeten. En av rektorerna presenterar

en samarbetsform för att stödja samhandling inom deras kommun som varit uppskattat
bland lärarna.

… vi ha skapa ett system där våra lärare planerar tillsammans exempel temahelheter som
för följande läsår … att de här eleverna som dom sen samlar in till sjuan har samma
färdigheter, samma modeller, samma system … (Rektor 1)

I och med större skolcentrum blir det allt vanligare att daghem, förskola och skola

befinner sig i samma byggnad. Sådana konstellationer erbjuder möjligheter för chefer

inom olika utbildningsnivåer att samarbeta. En av rektorerna i undersökningen delar

korridor med biträdande rektor och chefen för småbarnspedagogiken. Den dagliga
kontakten mellan dessa har i sin tur mynnat ut i ett samarbete som inkluderar
femåringarna på daghemmet, förskolan och nybörjarundervisningen.

… vi gör en årsplan, en klocka liksom för hur våra ledningsgrupper träffas, hur elevvården
ska samarbeta å sen då hur dom då samarbetar förskola, etta å tvåan också me ibland å gör

gemensamma saker då under året. Å int bara happenings utan de ska vara liksom delar av
läroplanen som man kan göra tillsammans … (Rektor 2)

Under raster och pauser är det lätthänt att lärarna diskuterar dagliga händelser från
skoldagen och en av rektorerna erkänner misstaget att inte låta kollegorna diskutera
jobb under pauser. Från att ha förbjudit jobbprat under kaffepauser tog det någon

månad innan förbudet var indraget. Rektorn hade efter en omvärdering insett att det är

i det vardagliga samtalet som utvecklingsarbetet frodas bäst och genom att avlägsna
samtalet med en kaffekopp i handen var som att begränsa utvecklingsarbetet.

… Den största inputen e det dagliga samtalet mellan kolleger å då ska man alltid fråga sig,

va ska vi tala om, jo dom pratar om enskilda elever, di talar om va dom ska ta upp i sitt ämne,

67

Backman, Amanda
di talar om hu di ska bedöma, di talar hu ska man göra när de krånglar till sig, hu ska vi göra
när den här eleven är så otroligt snabb... du vet dom här frågorna som vi prata om i början,
vilka nivåer skolutvecklingen e på, nåja det säger sig självt, skolutveckling ska svara på ett
behov … (Rektor 2)

Visioner av ideala samarbetsformer
Att rektorskollegorna är betydelsefulla är något som kontinuerligt dyker upp i

intervjuerna. De har ofta kontakt över telefon för att lösa vardagliga problem och i
syfte att få lätta lite på hjärtat. En av rektorerna nämner till och med att det nog inte

skulle finnas ork för arbetet utan rektorskollegorna, de blir ens själsfränder helt enkelt.
Fastän den dagliga kontakten redan finns mellan rektorskollegorna så efterlyses mer
samarbeten. Två av rektorerna önskar att rektorerna skulle få samlas och diskutera

kring olika teman som är aktuella i samhället eller kommunen. De önskar att det skulle
finnas tid för att på djupet diskutera pedagogiska frågeställningar tillsammans med
andra rektorer.

… utgående från en föreläsare som pratar om aktuella saker, de kan vara framtid, de kan

vara utbildning, men skolvärlden, där man går in på djupet i pedagogiken och didaktiken och

människa och relationer hela de där paketet. Att man å i samband me de sku få diskutera med
rektorer. … (Rektor 3)

… kollegiala träffar med pedagogiska teman, så sku ja gärna ha också me rektorerna i XX

[kommunens namn]. Att man int allti sku ha dom här vanliga rektorsmötena där man

diskuterar, har löpnade ärenden utan man sku ha ett tema som man diskuterar kring. …
(Rektor 4)

Storleken på skolorganisationen och all verksamhet inom den anser fler av rektorerna
att är en utmaning. Trots många handlingsplaner och verktyg för att bemöta vardagliga

ärenden så upplever rektorerna ändå en avsaknad av struktur i verksamheten. Någon
som kan samordna verksamheten och stödja samhandlingen mellan skolorna i

kommunen efterlyses starkt hos en av rektorerna. Det finns ett behov av någon som

kan koordinera verksamheten och göra den mer lätthanterlig för skolorna. En av
rektorerna nämner i intervjuerna att detta var en insikt som rektorn fick tillsammans

med sitt team under projektet Framtidsdalen, men hade under intervjun ännu inte
mynnat ut i ett praktiskt resultat.

68

Backman, Amanda
… staden behöver en koordinator för de här samma förfrågningar gällande evenemang …
dehär såg vi nog kraften i de här när vi satt vid sammar bord att okej, här sparar vi pengar,
rena pengar, å här kan vi erbjuda ett mera…bara vi får koordination på de. (Rektor 3)

Att kommunen behöver en planerare var det även andra som insåg under projektet
Framtidsdalen. En av rektorerna berättar att anställningen av en pedagogisk planerare

som sitter tillsammans med bildningsdirektören har visat sig vara mycket tacksamt.

Den pedagogiska planeraren har dessutom fungerat som en koordinerare av givande
projekt och mycket fruktbara samarbetsformer för rektorer och lärare inom distriktet.

… vi kom som fram till att om man ska få nå förändringar eller få igång nå projekt så

behöver man då ansök om projektpengar å då gick den här pedagogiska planeraren ihop me

andra kommuner å sökt just om den här ’den bästa skolan’ å vissa delar ha som då styrts från
XX [kommunens namn] att dom ha hålla i trådarna för just vissa saker kring bland annat
välmående å just de här kring strukturer för ledning … (Rektor 4)

Något annat som verkar bli lidande av den omfattande storleken på skolverksamheten

är handledningen av lärare. Det hör till rektorns arbetsuppgift att, i regel en gång per

år, handleda och hålla utvecklingssamtal för lärarna i kollegiet. I en skola med upp till
fyrtio-femtiotal lärare och en redan överarbetad rektor känns detta som en omöjlighet.

Många av rektorerna menar att de gör så gott de kan men att situationen inte

överhuvudtaget är rättvis, och löser istället situationen genom att hålla kontinuerliga
handledningar när behovet uppstår. Däremot är en av rektorerna verkligt bedrövad
över bristen på tid för att handleda lärarna och hävdar att här finns ett verkligt
utvecklingsbehov som skulle höja kvaliteten på samarbetet mellan lärare och rektor.

… Så här sku ja påriktigt villa ha liksom en förändring, ja sku villa att de som påriktigt sku
funderas igenom de här att…. Å dom har rätt att ha alltså samtal med mig, fö de e jag som e
deras närmaste chef, de finns ingen annan! (Rektor 2)

Samarbetet mellan rektorerna och bildningsdirektörerna sker i praktiken genom

arbetsgupper och rektorsmöten. Rektorerna verkar tämligen nöjda med samarbetet,
men identifierar även utvecklingsbehov. Två av rektorerna betonar uppskattningen av
aktiva bildningsdirektörer, som går bortom de administrativa uppgifterna och erbjuder
pedagogiska samtal.

69

Backman, Amanda

… uppskattar verkligen di chefer som ja haft och som vågar som ta itu med

värdegrundsfrågoroch filosofera kring dom här sakerna. För MIG ger de mest bränsle. Int om

jag håller en budget eller om ja fyller i blankett A den 21.10 för då e ja duktig… (Rektor 3)
… sen tycker ja kanske int att den här tanken me den här ledningsgruppen riktigt ha funka
att vi ha int haft destomera träffar å vi hadd fundera, va heter de, få mera sån här
kommunikation med politiker å där tycker ja int som att vi ha, att de ha som stanna av att
själva de här idén me ledningsgruppen ha kanske int riktit funka … (Rektor 4)

Eftersom tidsbristen inom alla utbildningsnivåer är ett faktum påpekar en av rektorerna
att tillit och respekt är fundamentala för ett idealt samarbete, både mellan
bildningsdirektörer och rektorer, samt rektorer och lärare.

… I slutändan gynnar de barnen, att de e lätt för mig att ringa mina chefer å reda ut saker.

Å de gör att de går snabbare, de gör att dom… när ja ringer å säger att de här e på riktigt ett
problem eller de här e, nu har vi en situation… så litar man på att att då ha ja gjort
bedömningen, ja ringer int bara för att gnälla för ja tycker de e skojigt å ja har en dåli da utan

man påriktigt lyssnar på va ja säger. … omedelbarthet tror ja också e viktigt helt enkelt att
man kommer, lätt liksom får tag på varandra… (Rektor 2)

Något samtliga rektorer uppfattade som givande med projektet Framtidsdalen var det

sektorövergripande samarbetet och möjligheten att få lyssna in vad som är aktuellt

inom sektorerna. Skolorna har sedan tidigare samarbeten där de vanligaste parterna är
församlingen, ungdomstjänster och bibliotek. Det går att urskilja ett starkt intresse för

att samarbeta över sektorsgränserna från rektorernas sida men ännu finns det inte ett
fungerande system.

… vi har ju samarbete men ja kan ibland tycka att de kunde vara mera, de kunde vara lägre
trösklar mellan våra, mellan dom här sektorerna, de kunde vara lättare att få tag på varandra,

lättare att komma underfund me om vem som ansvarar för vilken case eller nån som… så de
kan ja ibland tycka att man e liksom lite, de blir lite ogripbart på nå vis. … (Rektor 2)

… Ja, åså hade vi kallat ti möte med tredje sektorns föreningar, vilken input de sku kunna
ha i klubbverksamheten bland annat. Å de föll då på att alla jobbar, å int kan medverka på
nåt sätt där. … (Rektor 3)

70

Backman, Amanda
De finlandssvenska skolorna är en stor minoritet i Finland, vilket kan medföra en del

utmaningar i utvecklingsarbetet. Dock lyfter två av rektorerna fram deras nyfunna
insikter om att minoritet-situationen borde omvandlas till en styrka. De ser potential i
att samlas och diskutera utvecklingsfrågor, precis som under projektet Framtidsdalen,

eftersom det finns ett utbrett behov och tillsammans kan man komplettera varandra
och därigenom förbättra verksamheten.

… behove av att komma ihåg hu stort Svenskfinland e liksom å komma ihåg alla kolleger
som man på riktigt har, vi sitter i samma båt, vi gör samma sak, folk e väldigt dedikerade
… (Rektor 2)

… de e ju som en styrka i lilla Svenskfinland att vi kan som samla från ett geografiskt stort
område i alla fall men att få den här, ett gemensamt som, språkrör, att man kommer

tillsammans och kollar upp va andra jobbar med ute i kommunerna. Att de tycker ja e om

väldigt fint. Å viktigt för oss finlandssvenskar också att vi håller fast vid att stärka vår
finlandssvenska identitet samtidigt att man håller ihop. (Rektor 4)

Utmaningar
Bland alla anställda inom skolverksamheten kan också många skillnader noteras.
Variationen är vanligtvis en rikedom med tanke på den breda kunskapsmängd som

finns samlad. Dock kan olikheterna även utgöra ett hinder eftersom en del personer

föredrar att följa samma gamla hjulspår och utmaningen blir därför att motivera dessa
personer att följa med i utvecklingen. För att pedagogiskt utvecklingsarbete ska vara
effektivt måste alla vara på samma linje.

… den största utmaningen var att hitta de här strukturerna så att int bara dihe ivriga och

motiverade och framåtsträvande i personalen sku vara med utan också den där sista ändan av
svansen så att alla kommer med. … (Rektor 1)

Utbildningssystemet i Finland har under en längre period följt en projektstyrningsmodell där skolorna ansöker om pengar för projekt som pågår under en specifik

tidsperiod. Tre av rektorerna nämner att projekten i skolorna är många och att det ena
avlöser det andra. Därtill uppmärksammar en av dem problematiken med
projektstyrning. Resurser för både anställningar och att frigöra tid är knapp och även
om projektens syfte är ändamålsenligt så är det en utmaning att efter projektets slut

71

Backman, Amanda
klara av att implementera den nya praxisen i den dagliga verksamheten. Avslutandet
av projektet kan kännas väldigt abrupt och fortsättningen riskerar rinna ut i sanden.

… ja ser ju hur tungt de här projektstyrningen från statligt håll e hos kommunerna, å då
tänker ja ibland på en liten kommun, dör du kanske int ens nödvändigtvis har liksom alla

dom här nivåerna, du har liksom, du ska kanske me mycke färre personer ska du hantera allt
… vi gjorde ansökan å vi fick pengarna, vi gjord en plan, vi ha gjort en rapport å de sku

handla om de å de. Nådde de liksom dom som de sku nå? … ’vi ska utveckla arbetssätt för

projektpengar’, joo o najs, men så försvinner pengarna, vem ska fortsätta då liksom på den
banan, de e int nödvändigtvis så att de, att de liksom naturligt hittar sin plats i liksom hos alla
i vardagen. … (Rektor 2)

Sammanfattning
I kapitlet presenteras de resultat som framkommit i undersökningen utgående från
frågeställningen Hur uppfattar rektorer sambandet mellan ledarskap och utveckling,

samt hur gynnas utvecklingsarbetet av kollegialt samarbete? I den första

forskningsfrågan undersöks rektorernas uppfattningar om sitt uppdrag som rektor i
relation till utvecklingsarbetet samt vilka utvecklingsbehov de identifierar som
aktuella nu och i framtiden. Samtliga rektorer är överens om att den starkaste

egenskapen som ledare för skolan är att uppmärksamma den variation som finns inom

verksamheten och utnyttja lärares expertis och intressen. Att vara rektor innebär inte

att vara allvetande utan att se potential i andra. Rektorns roll blir således att ge
incitamenten och ge stöd under utvecklingsprocessen, något som stämmer överens
med Bezzinas (2015, s. 131) konstaterande om att lärare borde ges möjligheten att ta

en aktivare roll i utvecklingsarbetet. Vidare kan Uljens och Nymans (2015, s. 30)

beskrivning av det finländska pedagogiska ledarskapet, som uppmuntrar till tajta

samarbeten och professionell samhörighet, urskiljas i rektorernas uppfattningar om sin
rektorsroll.

Rektorerna ser en styrka i att dela ansvaret genom olika konstellationer för distribuerat
ledarskap. För att lyckas med ovanstående anser rektorerna i undersökningen att

rektorn måste visa en stark tillit och förtroende för sina kollegor. Tilliten och

förtroendet utgör grunden för goda relationer, något som Axelsson och Blohm (2014,
s. 12) även lyfter fram som en väsentlig insikt för att kunna stödja framgång för

72

Backman, Amanda
utvecklingsarbete. Vi kan återspegla Kornhalls (2014, s. 151) konstaterande om att låta
lärarna glänsa som ett av rektorns viktigaste uppdrag i rektorernas utsagor där de
betonar trygga relationer och hur detta rör sig i en dominoeffekt över hela

verksamheten. Det distribuerade ledarskapet som rektorerna redogör för som
verksamma i deras verksamheter går att identifiera både inom vertikala och
horisontella nivåer. En sådan bredd av ledarskapet inom verksamheten får medhåll av

Hargreaves och Flink (2008, s. 87) i syfte att motivera utvecklingsarbete på alla
utbildningsnivåer.

Något som rektorerna är måna om att förtydliga är att utvecklingsarbetet förverkligas

på olika sätt beroende på syfte. För det första handlar det om att identifiera var det
kommer att finnas för utvecklingsbehov i framtiden och att hitta lösningar för detta.
För det andra handlar det om de vardagliga utmaningarna. Utvecklingsarbetet är en

process och kräver likväl förädling av det redan existerande för att skapa en stabil
grund för mer nydanande förändringar, vilket motsvarar den jämvikt mellan

arbetsorganisation och utvecklingsorganisation som VISKA-modellen förespråkar

(Scherp, 2013, s. 49–50). Att uppfatta utvecklingsarbete som en process får stöd av
Forssten Seiser (2019, s. 96–97) samt Heck och Hallinger (2010, s. 139), eftersom de
anser att en balans mellan reflektion och vision utgör grunden för strategiska beslut.

Tidsbrist är ett faktum både hos rektorerna och lärarna och därför prioriteras nu projekt
och utvecklingsarbeten kring välmående i kollegiet. Rektorerna upplever att de själva
har allt för lite tid att ägna åt utvecklingsfrågor eftersom de administrativa uppgifterna

kräver så stor del av vardagen. Den omfattande verksamheten bidrar till den upplevda

tidsbristen, vilket enligt forskning verkar vara en allmän uppfattning hos nordiska
rektorer (Salo & Sandén, 2015, s. 198). Fastän ledarskapet är distribuerat upplever de
att inte heller vice- eller biträdanderektor har extra tid. Dessutom uppger två rektorer

en upplevd press från vårdnadshavare och en outtalad konkurrens mellan skolorna som
både stressar rektorerna och förhindrar utvecklingssamarbete.

Den andra forskningsfrågan undersöker rektorers förslag på samarbeten och
samhandlingar för att främja utvecklingsarbete. Efterfrågan på samarbeten som stödjer

den enhetliga lärstigen och utvecklingen av långsiktiga lösningar är stor. Det finns ett
uttalat behov både från rektorer och bildningsdirektörer. Motiven för dessa samarbeten

73

Backman, Amanda
är både behovet av att underlätta vardagen, att skapa mer tid och på grund av
ekonomiska skäl. Detta korrelerar med Uljens och Nymans (2015, s. 35) antaganden
angående att Finlands utbildningspolitik ännu påvisar brister i samstämmighet.

Samarbeten som framkommer inom skolverksamheten kan bedrivas i två kategorier:
vertikala och horisontella. Vertikala samarbeten uppstår vanligen under möten med

representanter från olika utbildningsnivåer, för att diskutera vardagliga ärenden. En av
rektorerna poängterar att utvecklingsarbetet egentligen börjar redan vid rekrytering av
personal där man kan ha i åtanke att sammanföra rätt personer med varandra för bästa
möjliga resultat. Horisontella samarbeten är lika betydelsefulla som vertikala
samarbeten och svarar mot människans behov att få umgås och lära sig av likasinnade.

Både Uljens (2015b, s. 290) och Svedberg (2019, s. 65–67) instämmer i att det nätverk
de vertikala och horisontella nivåerna bildar är grundläggande för att en
utvecklingskultur ska kunna formas, eftersom det dagligen sker samarbeten både inom

nivåerna och i skärningspunkterna där nivåerna möts. Rektorerna i undersökningen är
aktiva med att erbjuda sina lärare horisontella samarbeten både i syfte att lära sig av

varandra inom kollegiet och att sammanföra lärare från olika skolor för att skapa
samhandling inom kommunen. De kollegiala träffarna och skolöverskridande
pedagogiska samtal får starkt stöd av VISKA-modellen (Scherp, 2013, s. 95–97).

Samarbeten mellan rektorer är däremot mindre vanligt fastän samtliga rektorer

upplever dessa samarbeten som det mest centrala i utvecklingsarbetet, vilket likaså
poängteras av Scherp (2013, s. 106). De horisontella samarbetena summeras

uteslutande till ett fåtal rektorsmöten och WhatsApp-grupper. Fastän gynnsamma
samarbeten förekommer efterlyser rektorerna mer samarbeten som upplevs vara

meningsfulla. De önskar pedagogiska träffar tillsammans med rektorer som stöd i
utvecklingsarbetet och de uppskattar bildningsdirektörer som är aktiva i
värdegrundsfrågor och pedagogiska frågeställningar. Dessutom uttrycker en av
rektorerna en uppgivenhet i att som rektor inte ha möjlighet att erbjuda rättvis

handledning åt sina lärare eftersom det omöjligen finns tid för det på grund av den
redan omfattande verksamheten. Känslan av en vidsträckt verksamhet stärker även
behovet för samhandling och rektorerna längtar efter en mer lätthanterlig vardag.

74

Backman, Amanda

6 Diskussion

I detta kapitel förs en diskussion kring resultatet i undersökningen och i relation till
undersökningens teori. Resultatet har sammanfattats enligt de ledmotiv som kunde

identifieras ur resultatet. Därefter diskuteras den valda forskningsmetoden och
tillvägagångssätt under undersökningen, varpå avhandlingen avslutas med förslag på
fortsatt forskning.

Resultatdiskussion
Syftet med denna undersökning är att ta reda på hur rektorerna uppfattar sambandet

mellan ledarskap och utveckling samt hur utvecklingsarbetet gynnas av kollegialt
samarbete.

Undersökningen

är

en

kvalitativ

forskning

och

kvalitativ

forskningsintervju har använts som datainsamlingsmetod. I intervjuerna deltar fyra
rektorer, som alla deltagit i projektet Framtidsdalen, och nu reflekterar kring
pedagogiskt utvecklingsarbetet i efterföljden av projektet.
Koordinering av kollegialt samarbete
Respondenterna i undersökningen var alla väldigt tydliga med att förmedla att de
varken anser sig vara allvetande eller auktoritära i sitt rektorsuppdrag. Istället beskriver
de sig själva som en idéspruta och medlare där de sammanför rätt personer med

varandra och stödjer utvecklingsprocesser. En av rektorerna uttrycker sin upprördhet
över att rektorsrollen under senare tid har glorifierats till den grad att uppdraget
stämplas som orimligt att utföras av vanliga lärare. Samtliga rektorer är överens om
att skolverksamhetens styrka är den bredd som lärarkåren erbjuder och att rektor

uppdragets viktigaste roll blir därför att ta till vara denna styrka. En sådan syn på
rektorsuppdraget antyder på tranformativa ledarskapsstrategier där ledaren motiverar
sina kollegor att vara aktiva och delta i förändringsprocesser (Allison-Napolitano,
2013, s. 8–9; Heck & Hallinger, 2010, s. 138).

Förtroende och tillit är begrepp som kontinuerligt återkommer när rektorerna
återberättar sin relation gentemot lärarna inom den egna verksamheten. Dessa två

75

Backman, Amanda
egenskaper är unika för det finländska utbildningssystemet (Uljens & Rajakaltio,

2015, s. 223) och bildar tillsammans en stabil grund varifrån utvecklingsarbetet kan ta
avstamp från. Respekten för andras professioner inom utbildningsystemet ses i Finland

som ett pedagogiskt kontrakt och kan genom gynnsamma samarbeten mellan de
vertikala nivåerna bidra till en stark homogenitet inom verksamheten (Uljens, 2015b,
s. 285–287).

Rektorerna påvisar ett starkt och medvetet val att arbeta för distribuerat ledarskap. Det
distribuerade ledarskapet har två funktioner: stödja ledningen i beslut och att främja
kollegialt lärande. Inom deras verksamheter erbjuder rektorerna kollegiala samarbeten

för sina lärare både på vertikala och horisontella nivåer. I likhet med Humada-Leduke
(2013, s. 23) är det denna insikt, att erbjuda miljöer för pedagogiska samtal och

utvärdering av den egna professionen, som skapar ett djup inom verksamheten, tillika
som Hargreaves och Flink (2008, s. 87) uttrycker det distribuerade ledarskapet som

verksamhetens bredd. Allison-Napolitano (2013, s. 11–12) konstaterar att ett gott
ledarskap handlar om att forma nya ledare, vilket kräver coachande egenskaper hos
ledaren. De som ledaren leder är ofta redan medvetna om vad som karakteriserar god

förändringspraxis och ledarens roll blir därför att coacha övergången i utvecklandet av
ny praxis.

Två av rektorerna skildrar systematisk organisering av kollegiala samarbeten som

erbjuder möjligheten för lärare att själva stärka sitt ledarskap. I den ena skolan har man
utgående från kompetenskartläggningar utarbetat win-workshopar där lärare lär lärare
och i den andra verksamheten har lärarna fått ta del av temaspecifika pedagogiska

träffar. Här kan vi identifiera likheter till Sandberg och Targamas (2013, s. 15–17)
konklusioner av positiva egenskaper hos en förändringsledare där ledaren uppmuntras
till att inom riktgivande ramar låta lärarna vara kreativa.

Trots medveten distribuering av ledarskapet för att stödja kollegiala samarbetsformer
så kan en del svårigheter urskiljas i resultatet. Rektorerna är införstådda med att

distribuerade ledarskapsformer gynnar utvecklingsarbete och främjar att en utbredd
delaktighet inom verksamheten. Dock bekänner två av rektorerna att även om
ledarskapet är distribuerat i praktiken så minskar inte arbetsbördan eller ansvaret hos

rektorn. De känner empati för övriga lärares arbetsbörda och upplever att rektorerna
76

Backman, Amanda
är de som bär det huvudsakliga ansvaret. Problematiken kan alltså anses vara att det

ännu idag är svårt att avvika från de traditionella rollbeskrivningarna inom
skolorganisationen och kvarstår finns frågeställningen om det distribuerade
ledarskapet skulle kunna effektiviseras för att på ett mer ändamålsenligt sätt gynna
pedagogiskt utvecklingsarbete.

Utgående från modellen för pedagogiskt handlande (figur 2) ska det pedagogiska

ledarskapet förverkligas på tre nivåer: hos bildningsdirektören, rektorn och läraren.
Det pedagogiska ledarskapet inom dessa nivåer ska bygga på en förståelse för de andra

nivåernas arbete, erbjuda stödformer för den andres ledarskap och utmärkas av

samarbeten som stödjer samhandling (Uljens, 2015b, s. 287–291). Rektorerna i
undersökningen uppfyller sitt pedagogiska ledarskap genom att erbjuda varierade

former av kollegiala samarbeten. I och med de pedagogiskt inriktade träffarna erbjuder

de tillika stöd för lärarna i att genomföra första ordningens pedagogiska ledarskap, och

har på så sätt en direkt koppling till den undervisning som sker i klassrummet. Med
det sagt, uppvisar rektorerna stöd för påståendet att rektorn har andra starkaste
inflytande på elevernas lärande (Darling-Hammond & Rothman, 2011, s. 9).

Två av rektorerna beskriver motsatser i koordinering av verksamhet. Den ena upplever
ett behov av en planerare inom kommunen för att minska divergens mellan skolorna,

varpå den andra uppger en uppskattad anställning av en pedagogisk planerare inom
kommunen, vilket var ett resultat av samarbetet inom projektet Framtidsdalen. En
tredje rektor presenterar ett koordinerat vertikalt samarbete för att stödja elevens

enhetliga lärstig. Att genom vertikala samarbeten stödja verksamheternas vision får

mycket stöd i litteratur om pedagogiskt utvecklingsarbete (Axelsson & Blohm, 2014,

s. 12; Heck & Hallinger, 2010, s. 138; Sandberg & Targama, 2013, s. 15–17; Scherp,
2013, s. 190; Uljens, 2015b, s. 287–288). Däremot upplever rektorerna stora brister i
horisontella samarbeten på deras egen nivå. Alla rektorer skildrar en verklighet där
koordineringen och samordningen av verksamheten ska antas ske under ett fåtal

rektorsmöten, vilka vanligen enbart behandlar aktuella och akuta behov. I sina visioner
om ideala samarbetsformer efterlyser rektorerna meningsfulla samtal med andra

rektorer, ett samtal som de alla värderar högt i relation till att leda pedagogiskt
utvecklingsarbete. Kornhall (2014, s. 137–144) belyser skoldirektörens uppdrag i att

erbjuda samarbeten för rektorerna inom kommunen och får även stöd av modellen för
77

Backman, Amanda
pedagogiskt handlande (figur 2). En satsning på koordinering av verksamheterna i
kommunen skulle förbättra genomslaget och stärka samhandlingen mellan dem.
Signifikanta diskussioner
Förutom att rektorerna i undersökningen uttrycker en brist på formella

samarbetsformer med andra rektorer så finns det tillika ett behov av informella möten.

En gemensam faktor bland rektorerna är betoningen av välmående bland alla anställda

inom skolans verksamhet. Välmående är viktigt både för att orka i vardagen och för

att lyckas skapa trygga relationer. Soini, Pyhältö och Pietarinen (2010, s. 742–747)
presenterar i sin undersökning att lyckade möten med elever är den väsentligaste

faktorn i ett gott välmående hos lärarna. Däremot är lärarna väldigt passiva i att utnyttja

det kollegiala stödet även om det kollegiala stödet anses vara betydelsefullt. Ett
engagerande ledarskap som erbjuder processer där lärarna kan dra nytta av de sociala

resurserna som finns till förfogande inom kollegiet och samtidigt analysera utmanande
elevmöten stödjer anmärkningsvärt välmående inom skolans verksamhet.

Rektorerna uppmärksammar behovet av att upprätthålla ett gott välmående bland

anställda i sin personal och nämner olika projekt och kollegiala träffar som de har
infört i verksamheten för att stödja detta. Under två av intervjuerna framkommer dock

väldigt tydligt att informella samtal mellan rektorer är av lika stor betydelse.
Rektorerna förmedlar en känsla av lättnad när de får diskutera med likasinnade
personer, vars vardag präglas av samma ansvar och de har gemensamma erfarenheter.
Skolan är en relativt platt organisation och således har även anställda ett stort

individuellt ansvar. I en sådan organisation lyfter Åsen-Nordström (2017, s. 19) fram
vikten av att få delta i informella samtal för att försöka infinna lugn och avkoppling.

Roxå och Mårtensson (2009, s. 554–555) antyder att förändringsprocesser i lärare och

rektorers förståelse måste ses ur ett socio-kulturellt perspektiv och använder begreppet
signifikanta diskussioner för att beskriva samtal där dialogen grundar sig på en

ömsesidig förståelse och förtroende mellan deltagarna av diskussionen. En signifikant
diskussion som präglas av förtroende mellan två kollegor möjliggör att växla till mer

vidsträckta perspektiv och kan påverka deltagarnas identitet till den grad att det medför
en förändring. En av rektorerna uppmärksammar behovet av signifikanta diskussioner

78

Backman, Amanda
när rektorn medger sitt misstag i att förbjuda jobbprat under kaffepauser. Rektorn hade

insett att det är i den signifikanta diskussionen mellan två kollegor som pedagogiskt
utvecklingsarbete frodas, vilket stämmer överens med Sandberg och Targamas (2013,
s. 58–59) antagande om att det är endast när ett utbyte av förståelser sker och en

omvärdering av den egna förståelsen är möjlig som förändring kan ske. Signifikanta
diskussioner kan även innefatta mer informella och privata varianter där det är känslan

av integritet öppnar upp för samtal som leder till lärande (Roxå & Mårtensson, 2009,
s. 556). Två av rektorerna poängterar att det under informella samtal är en befrielse att
få dela erfarenheter och att diskussionsämnen kommer av sig själva under samtalet.

Utgående från resultatet kan alltså ett behov för rektorer och lärare att få ingå i
signifikanta diskussioner identifieras. Signifikanta diskussioner som fenomen spelar i
samklang med Jensen och Ullebergs (2013, s. 196–206) konstaterande om andra
ordningens förändring, där deltagarna går bortom angivna ramar och når nya insikter

om sig själva i förhållande till kontexten. Förutsättningen för att lyckas med

signifikanta diskussioner kan även antas vara systemintelligens, eftersom det är
förståelsen av variationen av system bland deltagarna i diskussionen och dynamiken
mellan dessa system som erbjuder möjligheten att ta lärdom från de insikter deltagarna
delar (Hämäläinen, Jones & Saarinen, 2014, s. 14–16).
Samarbetsnätverk och samhandling
Projektet Framtidsdalens syfte var att sammanföra representanter från olika

utbildningsnivåer i en kommun och under projektet erbjuda innovativa miljöer för att

stödja kommunens strategiska utvecklingsarbete. Rektorerna medger att det finns
behov för dylika samarbeten. Skolan som verksamhet är både bred och omfattande och

därför finns även ett behov av att utforma enhetliga linjer mellan skolorna inom
kommunen. I likhet med Glgu 2014 (Utbildningsstyrelsen, 2014, s. 26) är en sådan

pedagogisk helhet även något varje kommun ska kunna erbjuda sina kommuninvånare.

Den pedagogiska helheten ska sträcka sig från dagvård till grundskolans slut för att
främja ett kontinuerligt lärande för barnet. Likaså Humada-Ludeke (2013, s. 19–20)
konstaterar att systematiskt kollegialt samarbete inom alla nivåer för organisationen är

en förutsättning för att utvecklingsarbete ska lyckas. En av rektorerna nämner vid
intervjun att det fanns obekanta ansikten bland deltagare från den egna kommunen,

79

Backman, Amanda
vilket indikerar att det inte tidigare ordnats dylika omfattande samarbeten. Trots att
rektorerna återberättar betydelsefulla diskussioner inom det egna kommunala teamet

och med andra kollegor medger rektorerna att efterarbetet och visionerna från projektet
rann ut i sanden till följd av situationen med covid-19.

Eftersom rektorerna känner sig ställda av skolans vidsträckta verksamhet, efterlyser

de samarbetsnätverk inom den egna kommunen för att skapa långsiktiga planer, stödja
samhandling och klargöra verksamhetens visioner. Enligt Forssten Seiser (2019, s.

127) kan en delad förståelse för systemets funktioner och interaktioner underlätta det
pedagogiska ledarskap rektorn praktiserar på den egna skolan. Den delade förståelsen
av systemet främjar likaså ömsesidigt erfarenhetsutbyte och deltagarna av systemet

kan tillsammans utarbeta innovativa lösningar (Hämäläinen, Jones & Saarinen, 2014,

s. 41–43). Vidare poängterar Katz, Earl och Jaafar (2009, s. 3) att ett starkt
samarbetsnätverk gynnar pedagogiskt utvecklingsarbete eftersom fokuset förflyttas
från enskilda verksamheter på mikronivåer till makronivå där verksamheterna kan
verkställa utvecklingsarbetet genom samhandling.

Johansson och Blossing (2011, s. 196–199) betonar vikten av kommunikation i
relation till utvecklingsarbete, samt att verksamheter därför borde verkställa

samarbetsnätverk där deltagare får samlas för att främja utvecklingsarbetet. Därtill
poängterar Kornhall (2014, s. 8) att utvecklingsarbete måste förstås både ur ett

klassrum- och systemperspektiv. Alla som är delaktiga i förändringsprocessen bör vara
införstådda med den kollektiva strategin för att implementeringen ska fungera. En av
rektorerna lyfter fram ett exempel ur sin kommun där de gjort ett försök till att stödja

den pedagogiska helheten genom att samla lärare från olika skolor för att utforma
temahelheter. På så sätt erbjuds eleverna liknande färdigheter, modeller och system
oavsett vilken skola inom kommunen eleven går i.

Trots att rektorerna redogör för ett fåtal samarbetsnätverk som är värdefulla för deras
verksamheter så kan man utgående från rektorernas intervjuer ändå urskilja en viss

missnöjdhet med tillvaron. De är alla medvetna om att skolorna står inför en oviss

framtid, samtidigt som de tampas med tidsbrist. Kommunala och statliga projekt fyller
vardagen medan rektorerna uttrycker en önskan om att ta ner på tempot och främja

välmående. Rektorerna reflekterar över vart skolverksamheten är på väg och uttrycker
80

Backman, Amanda
en önskan om en tydlig pedagogisk linje för hur skolorna ska förhålla sig till dessa
förändringar. Därtill uppvisar rektorerna en vilja att inkludera fler sektorsövergripande
samarbeten. Katz, Earl och Jaafar (2009, s. 104) instämmer i att utvecklingsarbete
handlar om att hitta en balans mellan plikttrogenhet och förändringsprocesser.

Skolorna behöver nätverk för samhandling för att motverka att skolorna får olika och
vilseledande budskap. Omfattande samarbetsnätverk möjliggör för deltagarna att
kritisera befintliga förfaringssätt och utforma nya, vilket Sandberg och Targama

(2013, s. 15–17) understryker som den viktigaste förutsättningen för en
förändringsarena.

Heck och Hallinger (2010, s. 135) konstaterar att ingen ännu sammanställt en modell
för utvecklingsarbete även en modell är önskvärd. Uljens (2015b, s. 308) poängterar
dock att Finland borde axla rollen som föregångare och utarbeta en internationell
modell

för

pedagogiskt

utvecklingsarbete.

I

och

med

den

aktuella

utvecklingstraditionen finns det möjlighet för pedagogernas professionella utveckling
att interagera med skolornas utveckling, vilket skulle ske i ett omfattande samarbete

med utbildare och utbildningsadministrationer. Pedagogiskt utvecklingsarbete kan inte

hanteras på mikronivåer utan behöver ses ur ett större makroperspektiv. Likaså

Kornhall (2014, s. 139) uppmärksammar att politiker och skolor måste spela i
samklang med varandra för att kunna uppnå förändringar. Det är av stor betydelse att

kunna föra en öppen dialog och diskutera gemensamma strategier. En av rektorerna
berättar under intervjun att kommunen hade ambitioner om ett samarbetsnätverk där
de skulle erbjudas diskussioner med politiker, men återigen var tidsbristen ett hinder
på vägen.

Dock kan två sidor av samarbetsnätverk urskiljas. Förutom att verksamheterna kan

erbjuda varandra kompletterande lösningar som stöd för utvecklingsarbetet så existerar
även en viss konkurrens mellan skolorna. Uljens (2015b, s. 300) poängterar att det
finns en spridning mellan skolor i Finland, som en följd av avvecklingen av

välfärdssamhället, men att det inte existerar bevis på att spridningen leder till förhöjd
kvalitet. Trots detta rapporterar två av rektorerna i undersökningen om en upplevd
konkurrens mellan skolor, något som påverkar skolorna redan i ett tidigt skede

eftersom det finns en viss press på elevernas prestationer. Båda rektorerna är från södra
Svenskfinland var de geografiska avstånden mellan skolorna är kortare och en

81

Backman, Amanda
sannolikhet för större konkurrens möjlig. I norra Svenskfinland är avstånden längre,
vilket kan förklara varför ingen av rektorerna där nämnde konkurrens under
intervjuerna. Dock finns det en risk att konkurrens ökar på grund av de kommande

årens minskade elevkullar. En av rektorerna, som upplever konkurrens mellan skolor,
medger att det resulterar i att man inte alltid delar med sig om sina lösningar till andra
skolor. Om det sker en ökning i konkurrens blir det således ett dilemma för
pedagogiskt utvecklingsarbete.

Två av rektorerna slår ett slag för Svenskfinland som arena för kommunikation och
samhandling. Utbildningen inom Svenskfinland är en minoritet, men delar därför

också en stark gemenskap och en finlandssvensk identitet. Med stöd av
systemintelligens borde denna gemenskap ses som ett fundament till att utveckla

former för samhandling. För att främja pedagogiskt utvecklingsarbete finns ett behov
av att bredda diskussionsarenan längre än vad den egna kommunens gränser tillåter.

Scherps (2013, s. 95–97) diskussion kring lärledare och betydelsen av att dela med sig

av kunskap, även i mer vidsträckt omfattning stödjer ett sådant argument. Projektet
Framtidsdalen var ett steg i rätt riktning men en mer önskvärd verklighet är att erbjuda
detta på mer kontinuerlig basis.

Metoddiskussion
Till denna undersökning har en kvalitativ forskningsmetod valts. Syftet med
undersökningen är att ta reda på hur rektorer uppfattar sambandet mellan ledarskap

och utveckling samt hur utvecklingsarbetet gynnas av kollegialt samarbete. För att
välja metod måste forskaren granska undersökningens frågeställningar för att fastställa

hur de är formulerade och vad som egentligen undersöks (Patel & Davidson, 2011, s.
14) Därtill konstaterar Yin (2011, s. 19–20) att ett av de mest utmärkande dragen för
en kvalitativ forskning är möjligheten att återberätta respondenternas uppfattningar

och synpunkter kring ett fenomen. Eftersom syftet för denna undersökning stämmer
överens med de aspekter som diskuteras som grundläggande inom den kvalitativa
forskningen anses valet av en kvalitativ metod vara ändamålsenligt.

82

Backman, Amanda
Forskningsansatsen för den här undersökningen är en tematisk analys, med

inriktningen Big Q. Clarke, Braun, och Hayfield (2015, s. 223) resonerar att Big Q
inriktningen är relevant för undersökningar där syftet är att identifiera gemensamma
upplevelser som är bundna till ett specifikt sammanhang. Trots att verkligheten kan

förete sig olika inom den verksamhet rektorn leder, samt att deras skolor är belägna på

olika geografiska områden så är ämnet pedagogiskt utvecklingsarbete något
gemensamt för dem alla. Samhällets förändringar är något som påverkar varje skola
och således även ett dilemma för varje rektor. Därtill har alla rektorer i undersökningen

projektet Framtidsdalen som en gemensam utgångspunkt. Utgående från ovanstående
konklusioner bedöms undersökningens premisser motsvara den tematiska analysens
syfte och därför anses valet av forskningsansats vara lämplig.

Clarke, Braun och Hayfield (2015, s. 223–224) betonar att karakteristiska drag för den
tematiska analysen är möjligheten till flexibilitet under hela processen för
undersökningen.

Forskaren

spelaren

en

aktiv

roll

i

framställandet

av

forskningsdesignen och vilka de teoretiska ramarna för undersökningen ska vara. I

början av undersökningen utformades preliminära forskningsfrågor. Undersökningens
syfte, tillsammans med forskningsfrågorna, utgjorde riktlinjer för den teoretiska
grunden. Själva analysen hade en induktiv form, det vill säga att de teman som

identifierades under analysen hade en direkt koppling till data (Braun & Clarke, 2006,
s. 83). Clarke, Braun och Hayfield (2015, s. 225) poängterar dock att en analys med
induktiv form väldigt sällan är helt äkta och kommer inte ifrån att forskarens analys

baserar sig på teoretiska antagande och individuella tolkningar utgående från egna

erfarenheter. Däremot är den induktiva analysens syfte att, på ett objektivt sätt, försöka
förhålla sig till det som förekommer i det insamlade materialet. I denna undersökning
fastställdes forskningsfrågorna först efter den tematiska analysen och baserade sig på

de två huvudteman som uppstod under analysens gång, något som också är utmärkande
för den induktiva analysen (Braun & Clarke, 2006, s. 84).

Braun och Clarke (2006, s. 94–95) rapporterar om fallgropar i den tematiska analysen
som kan påverka resultatet negativt. Forskarens tolkning är en central del av den

tematiska analysen och därför är det den analytiska berättelsen som ska dominera i
redogörelsen för resultatet. Dataextrakten ska inte vara bärande utan fungera som stöd

till den berättelse forskaren berättar. Likväl ska inte forskaren låta sig styras av de
83

Backman, Amanda
teman som användes som stöd under intervjun utan försöka identifiera nya mönster

och teman i data. En tredje fallgrop är om de teman som uppstår överlappar varandra

eller blir för snäva. I denna undersökning hade båda de huvudteman som identifierades
under

analysen

fem

subteman,

varav

alla

hade

adekvat

stöd

i

data.

Resultatredovisningen presenterades genom en balans mellan analytisk berättelse och
dataextrakt, med ett större fokus på den analytiska berättelsen.

Datainsamlingen för undersökningen gjordes genom kvalitativa intervjuer, vilket

enligt Denscombe (2016, s. 265) är fördelaktig när forskaren vill synliggöra
respondenternas erfarenheter och upplevda känslor kring ämnet på ett djupare plan.

Vidare poängteras möjligheten i att undersöka komplexa ämnen för att identifiera

samband bland respondenternas åsikter. För att kunna uppfatta respondenters
ämnesspecifika åsikter kräver att forskaren själv behöver inneha kunskap om ämnet
för att lyckas leda ett professionellt samtal under intervjun (Kvale & Brinkmann, 2009,

s. 39–40). Denna undersökning undersökte rektorers upplevelser av rektorsrollen i
relation till utvecklingsarbete samt hur kollegialt samarbete kan påverka
utvecklingsprocessen. Rektorernas upplevelser vilar på individuella erfarenheter och

eftersom frågeställningarna kunde erbjuda olika utsagor så ansågs intervjuer vara det
mest lönsamma sättet att samla in data på. Innan intervjuerna läste jag in mig på ämnet

och granskade strukturen och innehållet i projektet Framtidsdalen så jag skulle kunna
bemöta rektorerna på ett professionellt sätt. Intervjuguiden var kanske aningen för

omfattande eftersom intervjuerna blev väldigt långa och en del frågor gynnade inte
slutresultatet. Ämnet som undersöks i undersökning är dock relativt komplex och

rektorernas upplevelser är en summa av flera erfarenheter. Därför anser jag ändå att
intervjuguidens omfattning var till stor hjälp i tolkningen av resultatet för att ge en
representativ helhetsbild.

I intervjuerna deltog fyra informanter. Clarke, Braun, och Hayfield (2015, s. 229)
rekommenderar ett urval på 5–15 informanter, beroende på omfattningen, i en tematisk

analys. Önskvärt skulle ha varit ett lite större antal respondenter i undersökningen.
Dock styrdes deltagandet av villkoret att rektorerna skulle ha deltagit i projektet
Framtidsdalen, vilket minimerade urvalet rejält. För det andra kunde rektorernas
tidsbrist redan noteras i urvalsprocessen eftersom många som tillfrågades upplevde att

de inte hade tid att delta. Trost (2010, s. 143) påpekar att ett större urval resulterar i en
84

Backman, Amanda
större mängd data, vilket i sin tur kan göra materialet mer svårhanterligt och översikten

obegriplig. Med tanke på hur omfattande och långa intervjuerna blev var fyra
respondenter för denna undersökning en skälig mängd.

Ur resultatdiskussionen framkommer det tydligt att rektorerna efterlyser fler

systematiska kollegiala samarbeten med andra rektorer och tillsammans med sina

chefer. Värt att notera är att denna undersökning gjordes under den period som covid19 påverkade samhället och skolorna. Följaktligen var tidsbristen stor på alla vertikala

nivåer inom skolorganisationen och all form av samarbeten gjordes på distans. Även

om rektorerna uppmärksammade en brist av samarbetsformer som går att fastställa till
en tid innan pandemin, så lyfte de likaså fram ambitioner för eventuella förbättringar

som skulle ske i efterföljden av projektet Framtidsdalen, men som lades på is på grund
av att pandemin kom till Finland precis efter projektet avslutats. Rektorernas
upplevelser kring brister i samarbetsformer kan således ha påverkats av den rådande
situationen i samhället. En kontrollundersökning när situationen återställts till det mer

normala kan fastställa i vilken omfattning pandemin påverkade resultatet, men på
grund av tidsramarna för denna undersökning kan en sådan insats inte verkställas.

Patel och Davidson (2011, s. 63–64) påminner om att respondenternas personliga
integritet är något som ska beaktas under hela forskningsprocessen. Respondenterna

ska inte kunna identifieras under resultatredovisningen och eftersom respondenterna i
denna undersökning är rektorer, representerar de alla en verksamhet och därför krävs

tillstånd för att genomföra undersökningen. Inför undersökningen sändes ett
informationsbrev ut till de möjliga respondenterna (bilaga 1) där de ombads att sända

mailet vidare ifall beslut om deltagande i undersökningar fattades hos någon annan.
Varken rektorernas namn eller den skola de representerar har nämnts i

undersökningen. Varje rektor har tillskrivits en benämning som rektor 1–4. Angående
rektorns skola så är den geografiska placeringen av intresse i undersökningen men
enbart en riktgivande placering i Svenskfinland har angivits.

Den här undersökningen har följt GDPR-förordningen, vilket förutsätter att rektorerna
har undertecknat en samtyckesblankett där de godkänner sitt deltagande och är
medvetna om att de kan återkalla sin medverkan när som helst under undersökningens

gång, samt att allt material förstörs efter användning (Europaparlamentets och rådets
85

Backman, Amanda
förordning (EU) 2016/679 av den 27 april 2016 om skydd för fysiska personer med
avseende på behandling av personuppgifter och om det fria flödet av sådana uppgifter

och om upphävande av direktiv 95/46/EG, 2016). Samtyckesblanketten för denna
undersökning hittas som bilaga 2. Allt material för undersökningen förstörs efter att
avhandlingen blivit godkänd.

Slutligen kan man konstatera att valen som gjorts under undersökningens gång har

varit ändamålsenliga. Med tanke på att en del begränsningar för undersökningen kunde
identifieras anses inte resultaten vara fullt uttömmande, men bidrar ändå med
intressanta och värdefulla resultat för vidare reflektioner.

Förslag till fortsatt forskning
Resultatet för denna undersökning påvisar en medvetenhet om samhällets förändringar

men även en viss förändringsrelaterad oro. Samtliga rektorer värdesätter det
pedagogiska utvecklingsarbetet men anser också att man måste förädla det som redan

finns och värna om alla anställdas välmående. Det finns ett starkt behov av fler
samarbetsnätverk,

både

i

vertikala

och

horisontella riktningar.

Dessutom

efterlyser rektorerna bättre koordinering av samhandling inom kommunerna.

Rektorerna har i överensstämmelse med Glgu 2014, tilldelats ett ansvar att utvärdera

och förbättra undervisningens kvalitet. Resultatet i undersökningen indikerar att det
behöver fästas mer uppmärksamhet på att utföra utvecklingsarbete. Med tanke
på att projektet Framtidsdalen avslutades precis innan utbrottet av covid-19 så avbröts
de flesta efterbehandlingsprocesserna. Därför skulle det vara intressant att få följa med

ett motsvarande projekt, från början till slut, i ett läge där vi inte har en pandemi. Då

skulle även gruppens samarbetsdynamik kunna undersökas genom observation och
med kompletterande intervjuer under projektet. I en sådan undersökning skulle man

studera hur bildningen inom kommuner samarbetar samt resultatet av ett mer intensivt
arbete.

Denna undersökning inkluderade enbart fyra rektorer och således även fyra

kommuner. En mer omfattande undersökning med fler rektorer skulle erbjuda
86

Backman, Amanda
möjligheten att identifiera kommunala och regionala skillnader. En sammanställning

av kommunernas positiva erfarenheter av samarbetsnätverk och samhandling kunde
fungera som ett starkt bidrag till
utvecklingsarbete.

en eventuell modell för

pedagogiskt

Eftersom inga modeller för pedagogiskt utvecklingsarbete finns till förfogande så

varierar förfaringssätten mellan kommunerna. Uljens (2015b, s. 288) poängterar
däremot att standardiserade riktlinjer troligtvis inte är rätt väg att gå inom arbete med

pedagogiskt utvecklingsarbete. Istället borde insatserna vara kontextbundna, ta
avstamp från pedagogernas inre motivation och kompetenser samt inkludera starka
samarbetsnätverk i olika riktningar. En sådan modell är problemidentifierande. Tanken
är att utvecklingsarbetet ses som en kontinuerlig process där pedagoger inom

verksamheten möts för att främja samhandling. Ett intressant forskningsområde skulle

därför vara att starta upp processer som stödjer den problemidentifierande modellen
och undersöka dess inverkan både på samarbetsnätverk och samhandling, men också

om modellen inverkar på pedagogers sätt att praktiskt arbeta med pedagogiskt
utvecklingsarbete.

Rektorerna i undersökningen beskriver en verklighet där samarbetsformer mellan
rektorer är väldigt minimal. Rektorsarbetet är ofta väldigt ensamt och att få träffa

andra, som möter liknande utmaningar, ger både stöd och ork i arbetet. Dessutom

skulle en stark satsning på kollegiala samarbetsformer för rektorer kunna främja
samhandlingen inom resterande nivåer i verksamheten. I en sådan satsning kunde en

forskning undersöka rektorers upplevelser kring de ökade samarbetsformerna samt om
dessa samarbetsformer stödjer en enhetlig pedagogisk linje inom kommunen.

En av rektorerna i undersökningen nämner att resurserna för den finska bildningen är

betydligt större än inom den finlandssvenska. Ett sista förslag till fortsatt forskning

skulle därför kunna vara en komparativ studie där man skulle jämföra den finska
och svenska bildningen för att identifiera skillnader i samarbetsnätverk för att stödja
samhandling.

87

Litteratur

Backman, Amanda

Allison-Napolitano, E. (2013). Transformational leadership coaching for sustainable
change.
Thousand
Oaks:
Corwin.
Hämtad
22.3.2021
från
http://sk.sagepub.com/books/flywheel
Alvehus, J. (2019). Skriva uppsats med kvalitativ metod: en handbok. Stockholm:
Liber.
Axelsson, A.-K. & Blohm, A. (2014). Pedagogiskt ledarskap. Stockholm: Sanoma
utbildning.

Berg, G. (2011). Hur kan rektor navigera i skolledarskapets komplexitet? i U.
Blossing, Skolledaren i fokus - kunskap, värden och verktyg (s. 21–38). Lund:
Studentlitteratur.
Bezzina, C. (2015). Leadership for the Twenty-first century: Exploring the human
dimension. i M. Uljens, Pedagogiskt ledarskap - teori, forskning och
skolutveckling (ss. 129–140). Vasa: Fakulteteten för pedagogik och
välfärdsstudier.
Hämtad
5.3.2020
från
https://www.doria.fi/bitstream/handle/10024/119893/uljens_michael.pdf?sequ
ence=2&isAllowed=y

Braun, V. & Clarke, V. (2006). Using thematic analysis in psychology. Qualitative
Research in Psychology, 2006:3, 77–101. doi: 10.1191/1478088706qp063oa

Clarke, V., Braun, V. & Hayfield, N. (2015). Thematic Analysis. i J. Smith, Qualitative
Psychology: A Practical Guide to Research Methods (s. 222–248). Sage
Publications.
Darling-Hammond, L. & Rothman, R. (2011). Lessons learned from Finland, Ontario,
and Singapore. i L. Darling-Hammond, & R. Rothman, Teacher and Leader
Effectiveness in High-Performing Education systems (s. 1–13). Alliance for
Excellent Education and Stanford Center for Opportunity Policy in Education.
Hämtad
17.9.2020
från
https://www.researchgate.net/publication/234763642_Teacher_and_Leader_E
ffectiveness_in_High-Performing_Education_Systems
Dencombe, M. (2016). Forskningshandboken: för småskaliga forskningsprojekt inom
samhällsvetenskaperna. Lund: Studentlitteratur.

Ekholm, M. (2011). Hur kan min skola svara på dagens och framtidens krav? i U.
Blossing, Skolledaren i fokus - kunskap, värden och verktyg (s. 253-270). Lund:
Studentlitteratur.
Europaparlamentets och rådets förordning (EU) 2016/679 av den 27 april 2016 om
skydd för fysiska personer med avseende på behandling av personuppgifter och

88

Backman, Amanda
om det fria flödet av sådana uppgifter och om upphävande av direktiv
95/46/EG. (2016). Europeiska unionens officiella tidning, L119, 1–88.
Fejes, A. & Thornberg, R. (2011) Kvalitativ forskning och kvalitativ analys. i Fejes,
A. & Thornberg, R, Handbok i kvalitativ analys (s. 13–37). Stockholm: Liber.
Forssten Seiser, A. (2019). Skolförbättring med vetenskaplig grund. Lund:
Studentlitteratur.
Framtidsdalen. (2020). Framtidsdalen – mötesplatsen för Svenskfinlands innovativa
ledare. Hämtad 22.2.2020 från https://framtidsdalen.fi/
Hargreaves, A. & Fink, D. (2008). Hållbart ledarskap. Lund: Studentlitteratur.

Heck, R. H. & Hallinger, P. (2010). Leadership: School Improvement. i P. Peterson,
E. Baker & B. McGaw, International encyclopaedia of education (s. 135–
142). Oxford: Elsevier Press.
Humada-Ludeke, A. (2013). The Creation of a Professional earning Community for
School Leaders: Insights on the Change Process from the Lens of the School
Leader.
BRILL.
Hämtat
17.9.2020
från
https://ebookcentral.proquest.com/lib/aboebooks/detail.action?docID=3034878
Hämäläinen, R., Jones, R. & Saarinen, E. (2014). Being better better - Living with
Systems Intelligens. Helsingfors: Aalto University Publications.
Hämtad 10.2.2020 från https://sal.aalto.fi/publications/pdffiles/being_better_better_living_with_systems_intelligence.pdf

Jensen, P. & Ulleberg, I. (2013). Mellan orden – kommunikation i praktiken. Lund:
Studentlitteratur.

Johansson-Hidén, B. & Blossing, U. (2011). Hur ska rektorn kommunicera för bättre
ledarskap? i U. Blossing, Skolledaren i fokus - kunskap, värden och verktyg (s.
193–210). Lund: Studentlitteratur.
Katz, S., Earl, L. & Jaafar, S. (2009). Bilding and connecting learning communities:
the power of networks for school improvement. Thousands Oaks, Calif:
London:
Corwin.
Hämtad
25.3.2021
från
http://sk.sagepub.com/books/building-and-connecting-learning-communities
Kornhall, P. (2014). Alla i mål. Skolutveckling på evidensbaserad grund. Stockholm:
Natur & Kultur.
Kvale, S. & Brinkmann, S. (2014). Den kvalitativa forskningsintervjun. Lund:
Studentlitteratur.
Nihlfors, E. (2018). Att leda pedagogisk verksamhet. i E. Insulander, & S. Selander,
Att bli lärare (s. 214–219). Stockholm: Liber.

89

Backman, Amanda
Patel, R. & Davidson, B. (2011). Forksningsmetodikens grunder. Att planera,
genomföra och rapportera en undersökning. Lund: Studentlitteratur.
Roxå, T. & Mårtensson, K. (2009). Significant conversations and significant networks
– exploring the backstage of the teaching arena. Studies in Higher Education,
34(5), 547–559. doi: 10.1080/03075070802597200
Sahlberg, P. (2011). Developing Effective Teachers and School Leaders: The Case of
Finland. i L. Darling-Hammond, & R. Rothman, Teacher and Leader
Effectiveness in High-Performing Education systems (s. 13–22). Alliance for
Excellent Education and Stanford Center for Opportunity Policy in Education.
Hämtad
17.9.2020
från
https://www.researchgate.net/publication/234763642_Teacher_and_Leader_E
ffectiveness_in_High-Performing_Education_Systems
Salo, P. & Sandén, T. (2015). Rektorns själveffektivitet i ett nordiskt perspektiv. i M.
Uljens, Pedagogiskt ledarskap - teori, forskning och skolutveckling (s. 188207). Vasa: Fakulteten för pedagogik och välfärdsstudier. Hämtad 5.3.2020
från
https://www.doria.fi/bitstream/handle/10024/119893/uljens_michael.pdf?sequ
ence=2&isAllowed=y
Sandberg, J. & Targama, A. (2013). Ledning och förståelse - en förståelsebaserad syn
på utveckling av människor och organisationer. Lund: Studentlitteratur.
Scherp, H-Å. (2003). PBS - Problembaserad skolutveckling. Ett vardagsnära
perspektiv. Karlstad: Författaren.
Scherp, H-Å. (2013). Lärandebaserad skolutveckling. Lärglädjens förutsättningar,
förverkligande och resultat. Lund: Studentlitteratur.
Scherp, H.-Å. (2015). Lärande som drivkraft för skolutveckling. i M. Uljens,
Pedagogiskt ledarskap - teori, forskning och skolutveckling (s. 259–270).
Vasa: Fakulteten för pedagogik och välfärdsstudier. Hämtad 5.3.2020 från
https://www.doria.fi/bitstream/handle/10024/119893/uljens_michael.pdf?sequ
ence=2&isAllowed=y
Soini, T., Pyhältö, K. & Pietarinen, J. (2010). Pedagogical well-being: reflecting
learning and well being in teachers' work. Teachers and Teaching, 16(6), 735–
751. doi: 10.1080/13540602.2010.517690
Svedberg, L. (2011). Hur kan rektor orientera i olika värdesystem? i U. Blossing,
Skolledaren i fokus - kunskap, värden och verktyg (s. 93–114). Lund:
Studentlitteratur.
Svedberg, L. (2019). Pedagogiskt ledarskap och pedagogisk ledning. Lund:
Studentlitteratur.
Trost, J. (2010). Kvalitativa intervjuer. Lund: Studentlitteratur.

90

Backman, Amanda
Uljens, M. (2015a). Perspektiv på det pedagogiska ledarskapet – en introduktion. i M.
Uljens, Pedagogiskt ledarskap - teori, forskning och skolutveckling (s. 1–12).
Vasa: Fakulteten för pedagogik och välfärdsstudier. Hämtad 5.3.2020 från
https://www.doria.fi/bitstream/handle/10024/119893/uljens_michael.pdf?sequ
ence=2&isAllowed=y
Uljens, M. (2015b). Skolutveckling som mångprofessionellt samarbete - en inramning
av forskningsbaserad utveckling och utvecklingsorienterad forskning. i M.
Uljens, Pedagogiskt ledarskap - teori, forskning och skolutveckling (s. 281–
312). Vasa: Fakulteten för pedagogik och välfärdsstudier. Hämtad 5.3.2020
från
https://www.doria.fi/bitstream/handle/10024/119893/uljens_michael.pdf?sequ
ence=2&isAllowed=y

Uljens, M. & Nyman, C. (2015). En historisk rekonstruktion av pedagogiska
ledarskapsdiskurser i Finland. i M. Uljens, Pedagogiskt ledarskap - teori,
forskning och skolutveckling (s. 13–40). Vasa: Fakulteteten för pedagogik och
välfärdsstudier.
Hämtad
5.3.2020
från
https://www.doria.fi/bitstream/handle/10024/119893/uljens_michael.pdf?sequ
ence=2&isAllowed=y

Uljens, M. & Rajakaltio, H. (2015). National Curriculum Development in Finland as
Distributed and Non-Affirmative Educational Leadership. i M. Uljens,
Pedagogiskt ledarskap - teori, forskning och skolutveckling (s. 208–234).
Vasa: Fakulteten för pedagogik och välfärdsstudier. Hämtad 5.3.2020 från
https://www.doria.fi/bitstream/handle/10024/119893/uljens_michael.pdf?sequ
ence=2&isAllowed=y
United Nations Convention on the Rights of the Child, 20 November 1989, Hämtad
29.3.2021 från https://www.ohchr.org/en/professionalinterest/pages/crc.aspx
Utbildningsstyrelsen. (2014). Grunderna för läroplanen för den grundläggande
utbildningen 2014. Helsingfors: Utbildningsstyrelsen.
Yin, R. (2011). Kvalitativ forskning från start till mål. Lund: Studentlitteratur.
Zepeda, S. (2003). Instructional Leadership for School Improvement. Taylor & Francis
Group. Hämtat 17.9.2020 från https://ebookcentral.proquest.com/lib/aboebooks/detail.action?docID=1565814
Åsén-Nordström, E. (2017). Kollegialt lärande - genom pedagogisk handledning och
lärande samtal. Stockholm: Liber.

91

Bilaga 1: Brev till informanter
Hejsan!
Mitt namn är Amanda Backman och jag studerar till magisterexamen inom
klasslärarutbildningen vid Åbo Akademi i Vasa. För tillfället skriver jag min pro
gradu, under handledning av Renata Svedlin (PeD), inom Fakulteten för pedagogik
och välfärdsstudier. Arbetet undersöker kollegialt samarbete för att stärka pedagogiskt
strategiskt utvecklingsarbete, och jag är speciellt intresserad av projektet
Framtidsdalen och rektorers erfarenheter under och efter projekttiden. Syftet med
avhandlingen att identifiera vilka strategier eller erfarenheter rektorerna kunde
applicera i sin egen verksamhet.
Jag hoppas därför att få kontakt med en rektor som deltagit i projektet Framtidsdalen
och har möjlighet att ställa upp på en intervju. Intervjuerna tar ca 30 min och
genomförs via Zoom eller Teams.
Intervjuerna är konfidentiella och allt material förstörs när avhandlingen är
granskad och godkänd.
Tack på förhand för ert bidrag till min pro gradu!
Med vänliga hälsningar,
Amanda Backman
Kontaktuppgifter:
Amanda Backman, tfn: XXX
e-post: amanda.e.backman@abo.fi

Bilaga 2: Samtyckesblankett

Bilaga 3: Intervjuguide
Intervjuguide
Framtidsdalen
Du har deltagit i projektet Framtidsdalen…
Kan du berätta varför du valde att delta?
Var det fler från kommunen som deltog?
Beskriv starten av projektet. Vad var ert teams första intryck av projektet?
Vad hoppades ni, som team, att få ut av projektet?
Vad var dina individuella förhoppningar för projektet?
Ledarskap
Har du varit rektor redan i många år?
Vad är skolutveckling för dig?
Vad inom utvecklingsarbetet anser du att är mest utmanande?
Vad är dina styrkor och svagheter i rollen som ledare?
Inom vilket kategori skulle du placera dig själv: Idésprutan, medlaren eller målgöraren?
Förklara.
Har ni en tydlig rollfördelning i er arbetsgemenskap? I så fall vad är din roll?
På vilket sätt handleder du dina lärarkollegor? Hur försöker du stödja dem i deras
professionella utveckling?
Om du vill framföra en möjlig förändring eller ny verksamhet i er skola - hur
diskuterar du detta med kollegiet?
Samarbete
Fungerade samarbetet under projektet bra? Resulterade projektet i några
förändringar i avseende på samarbete inom kommunen?
Är det vanligt med sektorsövergripande samarbete i er kommun?
Hur ser samarbetet ut mellan cheferna i er kommun? Rektorerna?
Har er kommun gemensamma strategier för övergången mellan dagvårdgrundskola?
Har du många stabila samarbetspartners inom er kommun? Vilka?
Upplever du en nytta med att diskutera utvecklingsarbete tillsammans med andra?
Tycker du att du får tillräckligt stöd i att hantera utvecklingsfrågor?
Om du skulle få bestämma, hur skulle det ideala samarbetet inom inom er se ut?
Nu ett år efter avslutat projekt…
Hur ser du nu på projektet? Fanns det särskilt givande delar?
Gav Framtidsdalen dig några praktiska tips som du idag använder? I så fall vilka?
Ändrade projektet dina tankar kring utvecklingsarbete, reflekterar du över
utvecklingsarbetet mer idag än vad du gjorde innan projektet?
Vad hände efter Framtidsdalen? Hade ni något efterarbete tillsammans med ert
team?
Om Framtidsdalen skulle starta nu, vad skulle du vilja att fokuset skulle ligga på?
Finns det något särskilt du ännu söker kunskap om?
Tror du att rektorer generellt har nytta av liknande projekt eller arbetsformer?
Varför?

