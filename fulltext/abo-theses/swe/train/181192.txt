Lokala beslutsfattares syn på demokratiska innovationer

Avhandling pro gradu
Fakulteten för samhällsvetenskaper och
ekonomi
Offentligt ledarskap
Åbo Akademi
Fredrik Jensén
Handledare: Sari Pikkala
Våren 2021

ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Abstrakt för avhandling pro gradu

Ämne: Offentlig förvaltning
Författare: Fredrik Jensén
Arbetets titel: Lokala beslutsfattares syn på demokratiska innovationer
Handledare: Sari Pikkala
Trots en uppmuntrande lagstiftning som syftar till att bredda och fördjupa invånardeltagandet i
de finländska kommunerna kan utvecklingen bedömas vara långsam och försiktig. De
kommunala beslutsfattarna, politikerna och de ledande tjänsteinnehavarna är nyckelpersoner
då det gäller utvecklandet av den lokala demokratin. Arbetet med att främja invånarnas
delaktighet i de demokratiska processerna styrs av dem och man kan tänka sig en del både
ideologiska och institutionella element som hindrar en snabbare utveckling.
Avhandlingen syftar till att studera de kommunala beslutsfattarnas åsikter om ett bredare
medborgardeltagande i allmänhet och olika typer av demokratiska innovationer i synnerhet. I
ett försök att finna förklaringar till variationen i beslutsfattarnas inställning undersöks
positionens-, partitillhörighetens- och erfarenhetens betydelse som förklaringsfaktorer för
inställningen till ett bredare medborgardeltagande.
Tvärsnittsstudien nyttjar material från enkäten Beslutsfattarundersökningen 2020 och data
analyseras med kvantitativ metod. Studien visar att position har en betydelse för inställningen
till de demokratiska innovationerna. Ledande tjänsteinnehavare är klart mer skeptiska än
politikerna. Partier med högerprofil har en betydligt mer negativ inställning till ett bredare
medborgardeltagande än partier med vänsterprofil. Ledamöter med en lång politisk erfarenhet
är väsentligt mer skeptiska än nya ledamöter. Kvinnor är betydligt mer positiva till
demokratiska innovationer än män.
Nyckelord: Demokratiska innovationer, Kommuner, Beslutsfattande, Politiskt deltagande

Datum: 13.05.2021
Abstraktet godkänt som mognadsprov:

Sidoantal: 78

Innehållsförteckning
Tabellförteckning ....................................................................................................................... 5
1 Inledning.................................................................................................................................. 6
1.1 Syfte och forskningsfrågor ............................................................................................... 8
1.2 Disposition ....................................................................................................................... 9
2 Beslutsfattande i finländska kommuner – förtroendevalda och ledande tjänsteinnehavare .. 11
2.1 Förtroendevalda .............................................................................................................. 11
2.2 Ledande tjänsteinnehavare ............................................................................................. 12
2.3 Det kommunala beslutsfattandet och upplevt inflytande ............................................... 13
3 Politiskt deltagande och demokratiska innovationer ............................................................. 16
3.1 Synen på folkets roll i tre demokratiska idealmodeller .................................................. 17
3.2 Olika typer av demokratiska innovationer ..................................................................... 19
3.3 Rådgivande innovationer............................................................................................ 20
3.4 Deliberativa innovationer ........................................................................................... 21
3.5 Medbeslutande innovationer ...................................................................................... 22
3.6 Direktdemokratiska innovationer ............................................................................... 24
3.7 Lagstiftning som uppmuntrar till delaktighet ................................................................. 25
3.8 Delaktighetsarbetet i de finländska kommunerna .......................................................... 27
4 Teoretiska förklaringar till åsikter om ett bredare medborgardeltagande ............................. 29
4.1 Partitillhörighet som förklaring ...................................................................................... 29
4.2 Position som förklaring .................................................................................................. 30
4.3 Sammanfattning av forskningsfrågor och antaganden ................................................... 32
5 Metod och material................................................................................................................ 35
5.1 Metod ............................................................................................................................. 35
5.2 Material .......................................................................................................................... 36
5.3 Undersökningens centrala variabler ............................................................................... 37
6 Empirisk analys ..................................................................................................................... 41

6.1 Beskrivande analyser ...................................................................................................... 41
6.2 Korstabeller .................................................................................................................... 44
6.4 Sammanfattande regressionsanalyser ............................................................................. 54
6.5 Diskussion om den empiriska analysens resultat ........................................................... 59
7 Avhandlingens sammanfattning och diskussion ................................................................... 64
Litteraturförteckning ................................................................................................................ 66
Bilagor ...................................................................................................................................... 70
Bilaga 1: Den analyserade frågan ur Beslutsfattarundersökningen 2020 ............................ 70
Bilaga 2: Linjär regressionsanalys. Förtroendevaldas inställning till rådgivande
innovationer .......................................................................................................................... 71
Bilaga 3: Linjär regressionsanalys. Förtroendevaldas inställning till deliberativa
innovationer .......................................................................................................................... 72
Bilaga 4: Linjär regressionsanalys. Förtroendevaldas inställning till medbeslutande
innovationer .......................................................................................................................... 73
Bilaga 5: Linjär regressionsanalys. Förtroendevaldas inställning till direktdemokratiska
innovationer .......................................................................................................................... 74
Bilaga 6: Linjär regressionsanalys: Förtroendevaldas och ledande tjänsteinnehavares
inställning till rådgivande innovationer ................................................................................ 75
Bilaga 7: Linjär regressionsanalys: Förtroendevaldas och ledande tjänsteinnehavares
inställning till deliberativa innovationer .............................................................................. 76
Bilaga 8: Linjär regressionsanalys: Förtroendevaldas och ledande tjänsteinnehavares
inställning till medbeslutande innovationer ......................................................................... 77
Bilaga 9: Linjär regressionsanalys: Förtroendevaldas och ledande tjänsteinnehavares
inställning till direktdemokratiska innovationer .................................................................. 78

Tabellförteckning
Tabell 1a: Kommunerna som ingår i Beslutsfattarundersökningen 2020.................................36
Tabell 1b: Presentation av studiens respondenter och deras roll/ position................................37
Tabell 1c: Sammanställning över verksamhetssätten och utvecklingsförslagen.......................38
Tabell 1d: En sammanställning av de oberoende variablerna...................................................39
Tabell 2: Frekvenstabell som anger svarsfördelningen.............................................................41
Tabell 3a: Korstabell som anger respondenternas inställning till verksamhetssätten eller
utvecklingsförslagen indelat enligt position..............................................................................44
Tabell 3b: Korstabell som anger de förtroendevaldas inställning till rådgivande innovationer
enligt partitillhörighet................................................................................................................47
Tabell 3c: Korstabell som anger de förtroendevaldas inställning till medbeslutande-, samt
deliberativa innovationer enligt partitillhörighet.......................................................................48
Tabell 3d: Korstabell som anger de förtroendevaldas inställning till direktdemokratiska
innovationer enligt partitillhörighet...........................................................................................50
Tabell 3e: Korstabell som anger de förtroendevaldas inställning till gruppen övriga enligt
partitillhörighet..........................................................................................................................52
Tabell 3f: Korstabell som anger de förtroendevaldas inställning till förslagen enligt
erfarenhet..................................................................................................................................53
Tabell 4a: Linjär regressionsanalys. De förtroendevaldas inställning till demokratiska
innovationer..............................................................................................................................56
Tabell 4b: Linjär regressionsanalys. Förtroendevaldas och de ledande tjänsteinnehavarnas
inställning till demokratiska innovationer.................................................................................58

5

1 Inledning
Demokratins tillstånd har under det senaste halvseklet varit föremål för en intensiv debatt i
forskarsamhället, och också politiker och medborgare har varit bekymrade över ett minskat
intresse för val samt en ökad misstro mot politik, partier och politiker. Anledningen till misstron
mot de demokratiska institutionerna står enligt sociologen Ronald Inglehart (1990) att finna
dels i värderingsförskjutningar som skett bland folken i demokratierna under 1900-talet till följd
av samhällsmoderniseringen, dels i en högre utbildningsnivå bland folken. Medborgarna är
mindre intresserade av att delta i traditionella kollektiva rörelser som partiverksamhet, medan
intresset för att delta i nya kollektiva rörelser, som ofta berör enskilda sakfrågor, ökar
(Bengtsson, 2008, 165). Folkets minskade tilltro till auktoriteter har medfört att den politiska
eliten som tidigare höll i taktpinnen numera blir dirigerad av folket (Möller, 2009, 197f).
Demokratins kris har diskuterats livligt, och man har försökt förstå varför medborgarna inte är
intresserade av att rösta i val. Det vanliga verkar vara att se detta som ett problem, även om
också andra tolkningar har framförts. Enligt Theiss-Morse och Hibbings (2002)
uppmärksammade bok om så kallad Stealth Democracy är lågt intresse för politiskt deltagande
ett resultat av att folk är nöjda med situationen, de vill helt enkelt inte delta i politiska
sammanhang, utan överlåter gärna dessa aktiviteter till experter (Bengtsson, 2008).
Den viktigaste länken mellan medborgare och elit är de politiska partierna, vars uppgift är att
samla upp medborgarnas tankar och önskemål, bearbeta dem och föra in dem i det politiska
systemet där de förvandlas till goda lösningar. Intresset för att delta i partiverksamhet har
liksom valdeltagandet dalat, och partierna har allt färre medlemmar (von Schoultz, 2019, 62).
Det framhålls ofta att finländarna och nordborna har ett högt förtroende för olika
samhällsinstitutioner samt en hög grad av social tillit, vilket stämmer i en internationell
jämförelse (Bäck, 2019, 85).

Enligt Pekola-Sjöblom (2011) som inom ramen för

forskningsprojektet Paras- ARTTU undersökt bland annat kommuninvånarnas tillit till det
kommunala beslutsfattandet framgår till exempel att 59 procent av invånarna anser att skötseln
av kommunens angelägenheter borde förbättras betydligt. Endast 28 procent av invånarna tror
att de förtroendevalda genuint arbetar för kommunens bästa. Även kommunernas
informationsgång får kraftig kritik, 27 procent av invånarna anser att kommunerna informerar
om beslutsfattandet tillräckligt bra (Pekola-Sjöblom, 2011, 155).
Demokratidebatten idag handlar inte om att ersätta demokratin med någonting annat, utan om
att komplettera den representativa demokratin med inslag inspirerade av deltagardemokrati och
6

deliberation1 (Bengtsson, 2008, 163). Som botemedel mot demokratins utmaningar har man
inom demokratiteorin föreslagit en mängd olika åtgärder, och många av dem handlar om att
diversifiera möjligheterna till politiskt deltagande genom att erbjuda fler kanaler för
medborgarna. Utvecklingsförslagen har inom demokratiforskningen kommit att benämnas
demokratiska innovationer. En bakomliggande förhoppning gällande försöken att aktivera
medborgarna är att om invånarna inkluderas i beslutsfattandet på olika sätt, stärks deras tilltro
till det representativa systemet, och förhoppningen är att de då vill delta också genom att rösta
i val, och kanske ställa upp som kandidat.
Trycket att förnya demokratin kommer från flera olika håll. Kraven på flera kanaler för politiskt
deltagande kommer dels underifrån, där en allt bättre utbildad befolkning vill kunna påverka de
politiska besluten. Kraven kommer också uppifrån, i form av lagstiftning ämnad att främja
medborgarnas aktiva deltagande. Ett visst förändringstryck kommer också utifrån, globala
trender och till exempel den tidigare nämnda värdeförskjutningen påverkar även Finland. I detta
korsdrag finns de kommunala beslutsfattarna, som är nyckelaktörer då det gäller utvecklandet
av den kommunala demokratin. Den nya kommunallagen som trädde i kraft i medlet av 2010talet förstärker ytterligare incentiven från den föregående kommunallagen 1995 att erbjuda
kompletterande möjligheter för medborgarinflytande. En rad olika metoder listas för att
inspirera kommunerna till invånardelaktighet, till exempel anordnandet av diskussionspaneler
och grundandet av ungdomsfullmäktige och seniorråd. Enligt Harjula & Präättälä (2019) är
utgångspunkten i Finland representativ demokrati, men man ser det som ett ideal att den
representativa demokratin och den direkta demokratin kompletterar varandra.
Enligt Kersting (2016, 3) implementeras de flesta demokratiska innovationer på den lokala
nivån vilket innebär att man kan se kommunerna som ett slags laboratorium för demokratiska
innovationer. Därför finns det goda skäl att bekanta sig närmare med olika typer av
demokratiska innovationer och deras användning i de finländska kommunerna. De kommunala
beslutsfattarnas viktiga roll som utformare av den kommunala demokratin förstärker behovet
av att studera deras åsikter om dessa frågor. Tidigare forskning (tex. Koskimaa & Rapeli (2020),
Gilljam et al. (2010)) som undersökt beslutsfattares åsikter om ett bredare och fördjupat
medborgardeltagande har ofta visat att beslutsfattarna intar en skeptisk inställning till detta. En
undran om orsaken till det har styrt mig i arbetet med uppsatsen.

1

Enligt Svenska Akademiens ordlista betyder adjektivet ´deliberativ´ att tonvikten läggs vid samtal.

7

1.1 Syfte och forskningsfrågor
Forskning kring attityder till politiskt deltagande och delaktighet undersöker ofta medborgarnas
uppfattningar om frågan. Resultatet från dylika studier ger ofta vid handen att medborgarna
själva är mer positivt inställda till deltagande än beslutsfattarna. De finländska lokala
beslutsfattarnas åsikter kring demokratiutveckling har mera sällan studerats och det är den
kunskapsluckan denna avhandling Pro gradu har för avsikt att fylla.
Lagstiftaren har genom en uppmuntrande lagstiftning (Kommunallagen 410/2015 5 kap.)
försökt stimulera kommunerna till en aktivare växelverkan med kommuninvånarna. Redan
1995-års kommunallag uppmanade kommunerna att främja invånarnas delaktighet i
beslutsfattandet, men trots att en del har hänt i kommunerna angående öppenhet i förvaltningen
och digitala möjligheter att ge respons, kan man ändå bedöma utvecklingen som sparsam och
försiktig. Arbetet med att främja invånarnas delaktighet i de demokratiska processerna styrs av
de kommunala beslutsfattarna och man kan tänka sig en del både ideologiska och institutionella
element som hindrar en snabbare utveckling. Avhandlingen syftar till att studera de kommunala
beslutsfattarnas åsikter om ett bredare medborgardeltagande i allmänhet och olika typer av
demokratiska innovationer i synnerhet. Politiska åsikter förklaras ofta med utgångspunkt i
ideologi. Ett nyinstitutionellt perspektiv framhåller att vi individer både påverkar och i allra
högsta grad påverkas av det institutionella sammanhang vi befinner oss i. Därför är jag
intresserad av ifall beslutsfattarens position kan vara en förklarande faktor till inställningen till
demokratiska innovationer. Därtill undrar jag ifall politisk erfarenhet inverkar på åsikten om ett
bredare medborgardeltagande. Ur resonemanget härleds således följande forskningsfrågor:
1. Hurudana demokratiska innovationer föredrar beslutsfattarna?
2. Finns det ett samband mellan de kommunala beslutsfattarnas position och synen på ett
bredare medborgardeltagande?
3. Finns det ett samband mellan de förtroendevaldas partitillhörighet och synen på ett
bredare medborgardeltagande?
4. Finns det en åsiktsskillnad gällande ett bredare medborgardeltagande mellan nya och mer
erfarna förtroendevalda?
Termen demokratiska innovationer har kommit att bli ett paraplybegrepp som beskriver en
mängd olika metoder inom fältet demokratiutveckling. Det är diskutabelt ifall demokratiska
innovationer är den mest lämpliga benämningen för en del av de deltagarmekanismer som
diskuteras i avhandlingen, eftersom vissa metoder använts redan tidigare inom kommunal
demokrati. Diskussionen om vad som kan räknas som en innovation, och när, kommer inte att
8

problematiseras närmare här och inom ramen för denna skrift kommer begreppen demokratiska
innovationer och bredare medborgardeltagande att användas synonymt.
Ett annat begrepp som förtjänar en diskussion är skillnaden mellan medborgare och invånare. I
avhandlingen skrivs det både om invånardeltagande och medborgardeltagande. Vikten av
medborgarskap har minskat med tiden, och i synnerhet på den lokala nivån i Finland krävs inget
medborgarskap för att verka politiskt. Båda begreppen används i denna avhandling synonymt
för att utöka den språkliga variationen.
Avhandlingens tema är utvecklandet av den kommunala demokratin, med tyngdpunkt på
utvecklingsåtgärder som hänför sig till direkt demokrati. Det betyder att utvecklandet av den
indirekta, representativa demokratin faller utanför avhandlingens intresseområde. Då politiskt
deltagande definieras väldigt brett, finns ett stort antal handlingar som kunde argumenteras vara
politiska. Köpbojkotter, demonstrationer och olika former av aktivism (online och off-line) är
vanliga påtryckningsmedel engagerade medborgare kan använda sig av, men de faller här
utanför avhandlingens intresseområde.

1.2 Disposition
Avhandlingen består av sju kapitel. Centrala begrepp presenteras ibland i ett separat kapitel,
men för att främja läsbarheten har jag valt att hellre diskutera viktiga begrepp där de
uppkommer i texten.
Efter de inledande avsnitten presenteras i kapitel två de förtroendevalda och de ledande
tjänsteinnehavarna, det vill säga de kommunala beslutsfattarna. Därefter diskuteras det
kommunala beslutsfattandet med fokus på aktörernas inflytande över beslutsfattandet.
Kapitel tre diskuterar synen på medborgarens roll i demokratin utgående från tre olika
demokratiska

idealmodeller.

Därefter

diskuteras

olika

nya

verksamhetssätt

som

demokratiforskare har utvecklat för att främja medborgarnas delaktighet, ibland kallade
demokratiska innovationer. Kapitlet avslutas med en presentation av relevant lagstiftning som
främjar politiskt deltagande samt en kort lägesrapport gällande hurdana deltagandeformer de
finländska kommunerna för närvarande erbjuder sina invånare.
Det fjärde kapitlet fokuserar på två potentiella förklaringar till de kommunala beslutsfattarnas
uppfattningar om ett bredare medborgardeltagande. Är det partitillhörighet och ideologi som
kan förklara inställningen, eller förklaras inställningen bättre av den institutionella positionen
beslutsfattarna besitter?
9

I kapitel fem diskuteras avhandlingens metodval, datamaterial och den empiriska
undersökningens centrala variabler. Det sjätte kapitlet är avhandlingens egentliga analyskapitel,
där resultatet från de olika statistiska analyserna redovisas och diskuteras. Slutligen
sammanfattas avhandlingen i kapitel sju.

10

2 Beslutsfattande i finländska kommuner – förtroendevalda och
ledande tjänsteinnehavare
Kommunen utgör i Finland den förvaltningsnivå som är närmast medborgarna. Det finns för
närvarande 309 kommuner i landet, och variationen mellan dem är stor både med tanke på
invånarantal och areal. De till ytan största kommunerna finns i norra och östra delen av landet,
medan de till invånarantalet största kommunerna finns i södra delen av landet. De till
invånarantalet minsta kommunerna på fasta Finland har endast drygt 500 invånare, och endast
nio städer har fler än 100 000 invånare (Finlands kommunförbund). Sammantaget kan man säga
att landet har många kommuner med en relativt liten befolkningsmängd. Kommunen har många
olika uppgifter och ansvarsområden. Dels sköter kommunerna olika myndighetsuppgifter, som
kan handla om till exempel barnskydd eller beviljandet av miljötillstånd, dels har kommunen
många serviceuppgifter som till exempel handlar om att ansvara för att befolkningen får
utbildning, vård och har tillgång till grundläggande infrastruktur som vattenförsörjning.
Relevant för denna uppsats är kommunens roll som arena för den lokala demokratin.
Vart fjärde år väljer kommunens invånare in representanter till kommunalfullmäktige, som är
kommunens högsta beslutande organ. Förutom kommunfullmäktige är kommunstyrelsen och
revisionsnämnden obligatoriska organ, och dessa tillsätts av kommunfullmäktige. Förutom de
obligatoriska organen kan fullmäktige organisera sin verksamhet som de själva finner lämpligt,
ett vanligt sätt är tillsättandet av olika nämnder, utskott eller direktioner enligt sektor eller
politikområde (Kommunallag 410/2015, 30§).
Förutom de folkvalda politikerna spelar även tjänsteinnehavarna, och i synnerhet de ledande
tjänsteinnehavarna en viktig roll i styrningen av kommunen. Följande avsnitt presenterar de
folkvalda och de ledande tjänsteinnehavarna, som tillsammans utgör de kommunala
beslutsfattarna. Aktörernas roller och inbördes maktförhållanden diskuteras kort, och sedan
belyses central lagstiftning som styr det politiska deltagandet på lokal nivå. Slutligen ges en
inblick i hurdana deltagandeformer de finländska kommunerna för närvarande erbjuder sina
invånare.

2.1 Förtroendevalda
I det senaste kommunalvalet år 2017, ställde 33 618 kandidater sig till förfogande för inval till
kommunalfullmäktige. Av dessa blev 8 999 invalda. Man kan urskilja en nedåtgående trend
både gällande antalet kandidater och invalda, år 1980 ställde över 66 000 personer upp som
kandidat i kommunalvalet, och antalet invalda var över 12 000. Minskningen beror till stor del
11

på att antalet kommuner, och därmed antalet förtroendeuppdrag minskat, men även på
invånarnas minskade intresse för att delta i partiverksamhet (Borg & Pikkala, 2017, 6f).
Valdeltagandet i kommunalvalen har under en lång tid minskat, i det senaste kommunalvalet
2017 valde 58,9 % av de röstberättigade att utnyttja sin rösträtt. Valdeltagandet i mitten av
1960-talet var cirka 20 procentenheter högre, så minskningen kan sägas ha varit dramatisk
(Pekola-Sjöblom & Piipponen, 2019, 3).
Centern i Finland är det största kommunpartiet i Finland, och drygt 31 procent av
fullmäktigeledamöterna representerar Centern. Knappt 19 procent av ledamöterna representerar
Finlands socialdemokratiska parti, medan Samlingspartiet är det tredje största kommunpartiet
med knappt 17 procent av fullmäktigeledamöterna. I cirka en tredjedel av kommunerna
dominerar ett parti så att kommunen styrs av ett fullmäktige med enkel majoritet. Centern har
enkel majoritet i 80 kommuner, och trots sin litenhet innehar Svenska folkpartiet i Finland
majoritet i 13 kommuner (Pekola-Sjöblom & Piipponen, 2019, 9).
Majoriteten av fullmäktigeledamöterna är fortfarande män, men kvinnornas andel ökar sakta
men säkert. 39 procent av ledamöterna är under pågående fullmäktigeperiod kvinnor, andelen
kvinnor ökar mest i stora kommuner och städer. Den genomsnittliga åldern för ledamöterna år
2017 var 50,2 år (Pekola-Sjöblom & Piipponen, 2019, 11). De förtroendevaldas
utbildningsbakgrund speglar till en viss del kommunens näringslivsstruktur, så att andelen
högre utbildade förtroendevalda är större i stora städer, och lägre i små kommuner. Andelen
offentligt anställda och andelen företagare var år 2010 ungefär lika stora, cirka 40 procent, och
andelen förtroendevalda som är utanför arbetsmarknaden var cirka 20 procent (Sandberg, 2012,
34f).

2.2 Ledande tjänsteinnehavare
En central tanke och en dominerande demokratinorm i den nordiska demokratitraditionen är att
demokratiskt beslutsfattande präglas av en dualism, som innebär att det bör finnas en gräns
mellan politik och förvaltning (Hysing& Olsson, 2012, 9). Den bärande tanken är att de
förtroendevalda beslutar om övergripande helheter, allokerar resurser och strategiskt styr
kommunens riktning baserat på sina värderingar. Tjänsteinnehavarnas, och i synnerhet de
ledande tjänsteinnehavarnas roll är sedan att på en mer detaljerad nivå bereda ärenden och ge
förslag på hur man ska uppnå de aviserade målen.
De ledande tjänsteinnehavarna i Norden anses ha en stark position, och Finland är här inget
undantag. Medan politiska beslutsfattare kommer och går enligt resultaten av demokratiska val,
12

består tjänsteinnehavarna i allmänhet längre på sina poster. Det medför en viss stadga till
systemet och därför har, enligt Lundquist (2014), tjänsteinnehavarna en viktig roll som
försvarare av demokratiska värden inom det offentliga. Han sammanfattar de värden han anser
bör genomsyra all offentlig verksamhet i ett ramverk han kallar vårt offentliga etos, där
målsättningen ska vara att uppnå det gemensamma bästa. Ekonomivärdena som är en del av
ramverket är funktionell rationalitet (en förståelse om relationen mellan mål och medel =
yrkesskicklighet), kostnadseffektivitet och produktivitet. Dessa värden delar det offentliga med
den privata sektorn. Offentlig sektor bör dessutom ta hänsyn till demokrativärden, vilka är
folkmakt, konstitutionalism, och offentlig etik. Ibland ställs dessa värden mot varandra, och då
är, enligt Lundquist, tjänsteinnehavarna bäst lämpade att hitta en balans mellan dem, så att det
allmänna bästa kan uppnås (Lundquist, 2014, 111f).

2.3 Det kommunala beslutsfattandet och upplevt inflytande
Det kommunala beslutsfattandet beskrivs ibland i termer av två flöden, där medborgarnas roll
är att välja representanter till en beslutande församling. Inflödet består av ”formulering,
aggregering, sammanvägning och utvärdering av idéer som sedan styr den kommunala
verksamheten. De politiska partiernas uppgift är att samla upp sina medlemmars åsikter och
preferenser och driva dem genom den demokratiska processen där de behandlas och småningom
leder till gemensamma målsättningar. Kommunfullmäktige är det högsta beslutande organet i
kommunerna och det är inom detta organ politiska ärenden behandlas och avgörs. Den
demokratiska processen i fullmäktige ska göra avvägningar och prioriteringar, och olika
särintressen ska sammanfogas för att utmynna i en samsyn kring det allmänna bästa. Utflödet
handlar sedan om verkställandet av besluten. Medborgarnas roll här begränsas till
valhandlingen, och att leva med de beslut som representanterna gör (Montin, 1998, 13). Enligt
idealmodellen ska inflödet och verksamheten i kommunfullmäktige präglas av politik, medan
utflödessidan som sköts av förvaltningen ska fungera som ett neutralt verktyg, där politiken är
frånvarande (Hysing& Olsson, 2012, 15).
Formellt är kommunfullmäktige kommunens mäktigaste organ, som utövar den högsta
beslutande makten. I den finländska kontexten har dock kommunstyrelsen kommit att inneha
en mycket stark position. Enligt kommunallagens (410/2015) § 38 och § 39 ansvarar
kommunstyrelsen för kommunens verksamhet, förvaltning, ekonomi och personal. Henriksson
(2019, 6) beskriver styrelsens roll som ett lokomotiv som tillsammans med starka ledande
tjänsteinnehavare, i praktiken kommundirektören, styr den kommunala verksamheten.
Kommunstyrelsen tillsammans med kommundirektören kan sägas bilda en slags elit bland de
13

kommunala

beslutsfattarna.

Det

vanliga

är

att

kommunstyrelsen

består

av

fullmäktigeledamöter, men inval i fullmäktige är inte en förutsättning för medlemskap i
kommunstyrelsen. I en nordisk jämförelse är kommunstyrelsens ställning mycket stark, bland
annat för att kommunstyrelsen både formellt och informellt är överordnad nämnderna
(Henriksson, 2019, 59). Tidigare nämndes att ledande tjänsteinnehavare, och i synnerhet
kommundirektörerna, av hävd har en stark position i de finländska kommunerna. Till exempel
var kommundirektörstjänsten tidigare ett värv som ofta utfördes på livstid, idag har fullmäktige
möjlighet att avsluta ett tjänsteförhållande med en kommundirektör ifall de förlorat förtroende
för hen. Kommundirektörer kan också anställas med tidsbundet kontrakt, och en kommun kan
välja att ledas av en politiskt tillsatt borgmästare (Majava, 2017, 4).
Antalet nämnder och därmed nämndmedlemmar har minskat med över hälften sedan 1993.
Syftet har dels varit att strömlinjeforma beslutsfattandet och rationalisera kommunernas
organisering, dels att förstärka fullmäktigeledamöternas och deras ersättares inflytande
(Majava, 2017, 5). Ur en representationssynvinkel kan trenden ses som problematisk, eftersom
ett stort antal nämndplatser möjliggör deltagande för kommunalvalskandidater, som inte blivit
invalda i fullmäktige att få en mjukstart där de kan lära sig om det kommunala beslutsfattandet.
Å andra sidan har tendensen att fylla nämndplatserna med fullmäktigemedlemmar och deras
ersättare, för att stärka de folkvaldas position i beslutsfattandet, en stärkande effekt på det
representativa systemet. En strävan att göra nämndernas verksamhet mer strategisk kan leda till
att nämndordförandes positions stärks, eller istället att allt fler konkreta beslut delegeras till
tjänsteinnehavare (ibid., 6f).
Enligt Pikkala (2005, 40f) kan man i de finländska kommunerna finna en tydlig hierarki bland
beslutsfattarna. Kommundirektören, styrelseordförande och fullmäktigeordförande utgör de
mest inflytelserika aktörerna i kommunerna. Tjänsteinnehavarna är de aktörer som allra mest
strävar till att påverka olika frågor, och de är också gruppen som mest upplever sig lyckas med
sina strävanden. Därefter kommer styrelseledamöterna, fullmäktigeledamöterna och
nämndmedlemmarna. Det finns dock ett samband mellan de enskilda aktörernas aktivitet,
motivation och ambitioner, de aktörer som är mest aktiva, upplever sig också kunna påverka
mera. Känslan av att kunna påverka stiger även i takt med att erfarenheten av
förtroendeuppdraget ökar, ju fler mandatperioder man har bakom sig, desto mer inflytande
upplever man sig ha. Även ett aktivt deltagande och arbete inom partiet ökar känslan av
inflytande (Pikkala, 2005, 43).

14

Pikkalas forskning baserade sig på beslutsfattarenkäter från tre tidpunkter, 1995, 1999 och
2003. Under tidsperioden ökade de förtroendevaldas, och i synnerhet styrelseledamöternas
upplevelse av möjlighet till inflytande. Utvecklingen har fortsatt i samma riktning och enligt
Sandberg (2012) har andelen beslutsfattare som anser sig kunna påverka beslutsfattandet
kontinuerligt ökat så att år 2010 ansåg 70 procent av tjänsteinnehavarna, 85 procent av
medlemmarna i stadsstyrelsen, 48 procent av fullmäktigeledamöterna och 54 procent av
nämndmedlemmarna att de försöker påverka många olika frågor (ibid., 62).
Det är tydligt vilket organ som i praktiken har stor makt i det kommunala beslutsfattandet,
nämligen kommunstyrelsen och de ledande tjänsteinnehavarna. Då förvaltningen genom åren
professionaliserats, har tjänsteinnehavarnas makt ökat, och kommunstyrelsen ägnar av
praktiska skäl mer tid åt kommunala ärenden än fullmäktigemedlemmar och nämndmedlemmar
(Henriksson, 2019, 6). De förtroendevalda anser sig bäst kunna påverka kommunens strategi,
budget, planläggningsfrågor och frågor gällande kommunens egen serviceproduktion. Däremot
anser de att det är svårare att påverka samkommuners serviceproduktion, kommunernas
förhållande till staten samt kommunens internationella verksamhet (Sandberg, 2012, 64).

15

3 Politiskt deltagande och demokratiska innovationer
Uppsatsens primära intresse är som tidigare nämnts utvecklandet av den lokala demokratin,
samt en undran över hur företrädare för det etablerade representativa systemet förhåller sig till
ett bredare samarbete med samhällsmedborgarna. Kapitlet inleds med en kort reflektion kring
begreppet politiskt deltagande varefter följer en kort redogörelse av de normativa
demokratimodeller som fungerar som inspirationskälla för demokratisk praktik. Sedan
diskuteras fyra olika typer av demokratiska innovationer. Kapitlet avslutas med en genomgång
av den lagstiftning som främjar invånardeltagande och en kort redogörelse över kommunernas
metoder för växelverkan med invånarna.
Enligt Bengtsson (2008, 120) har synen på vad som räknas som politiskt deltagande blivit allt
vidare under de senaste femtio åren. Det som tidigare ansågs vara stötande och okonventionellt
agerande, ses idag som högst legitimt politiskt deltagande. Ett minimalt krav, enligt Bengtsson,
är att deltagande beskriver en handling, eller någon form av agerande från den enskilda
individen.
Tre aspekter är speciellt relevanta att fundera på då det gäller politiskt deltagande: vem som
deltar, hur deltagandet sker, samt vad målet med deltagandet är. Den enskilda kan välja att delta
som individ, men många deltar också i samarbete med andra i en grupp, till exempel genom ett
politiskt parti eller en intresseorganisation. Repertoaren för former av deltagande har breddats
betydligt med tiden, och man kan identifiera otaliga sätt att delta i politik, allt från att rösta i
val, till demonstrationer och köpbojkotter. Om också köpbojkotter kan räknas som politiskt
deltagande innebär det att frågan om vem man riktar sig till också har vidgats. Då man tidigare
i huvudsak riktat sig till nationella politiker, kan målet för ens påverkansförsök nuförtiden ofta
vara multinationella företag, eller ännu mer abstrakt, till exempel marknadskrafterna.
(Bengtsson, 2008, 117ff).
Eftersom intresseområdet i denna uppsats begränsas till endast en del av de aktiviteter som kan
ses som politiskt deltagande behövs en definition av aningen svävare karaktär. Kersting (2016)
använder en definition baserad på bland andra Barnes& Kaase et al. (1979) och ser politiskt
deltagande som en individuell och organiserad handling med syfte att influera det politiska
beslutsfattandet. Detta exkluderar vissa former av socialt engagemang som med en bredare syn
skulle ses som politiskt. Enligt Kersting kan politiskt deltagande ses som en blandmodell där
deltagandet delas in i fyra områden: representativt-, direktdemokratiskt-, deliberativt-, och
demonstrativt deltagande (Kersting, 2016, 5). Det representativa deltagandet handlar om ett
16

top-down-förfarande där medborgarna bjuds in (invited space) för att säga sin åsikt genom att
rösta i val. Motsatsen är det demonstrativa deltagandet, ett bottom-up-förfarande där deltagarna
inte väntar på någon inbjudan, utan själva aktiverar sig (invented space) för att påverka till
exempel genom brevskrivande till politiker eller demonstrationer. Det direktdemokratiska och
deliberativa deltagandet ses här som någon form av mellanting mellan gräsrotsaktivism och
elitinitierade aktiviteter. Flera (kanske de flesta) av dessa aktiviteter sker idag både online och
off-line (Kersting, 2016, 6).

3.1 Synen på folkets roll i tre demokratiska idealmodeller
Generellt brukar normativa demokratiteorier ofta delas in i tre traditioner: valdemokrati,
deltagardemokrati och deliberativ demokrati. Den elitistiska idétraditionen poängterar den
politiska elitens roll i beslutsfattandet, och medborgarnas viktigaste uppgift är att regelbundet
välja in representanter till olika beslutsorgan. Därtill kan medborgarna utkräva ansvar från sina
företrädare genom att låta bli att rösta på dem i nästa val. Viktiga förespråkare för en elitistisk
demokratisyn är Max Weber (1864–1920) och Joseph Schumpeter (1883–1950). De hade en
ganska pessimistisk syn på medborgarnas förmåga att förstå och kunna agera i samhällslivet.
Den synen var förhärskande i efterkrigstidens västvärld, men efter krigsåren växte kritiken mot
en så snäv uppfattning. De så kallade pluralisterna, med Robert Dahl (1915–2014) som en viktig
företrädare, menade att elitteoretikerna hade en allt för pessimistisk syn på medborgarnas
förmåga att delta i det politiska livet. Enligt dem bör alla ha jämlika möjligheter att delta i de
politiska processerna, även om man är pessimistisk i sin syn på folkets möjlighet till inflytande
(Bengtsson, 2008, 50). Mot slutet av 1900-talet skedde en vändning inom demokratiteorin då
allt fler forskare började framhålla vikten av det politiska samtalet, genom vilket man resonerar
sig fram till det bästa beslutet. Att diskussion är en viktig beståndsdel av demokratin är
visserligen ingen ny tanke, men man kan skönja ett nytt fokus på det politiska samtalet. Då man
tidigare fokuserat på att samla ihop åsikter och nå kompromisser, handlar deliberativ demokrati
om att utveckla och förädla åsikter (Bengtsson, 2008, 61).
Den valdemokratiska idealmodellen betonar valets betydelse. Kandidater och partier
konkurrerar om väljarnas röster i fria val och medborgarnas uppgift är att med jämna mellanrum
utse politiska företrädare till olika politiska organ. Mellan valen bör medborgarna lämna de
folkvalda i fred så de kan koncentrera sig på beslutsfattandet. Visserligen finns det inget som
hindrar politikerna från att lyssna på väljarnas åsikter även mellan valen. Ifall man är missnöjd
med sina företrädare kan man i nästa val låta bli att rösta på dem, och på det sättet sker ett
17

utkrävande av ansvar. Gilljam & Hermansson (2003, 16) betonar att det är viktigt att inte sätta
likhetstecken mellan representativ demokrati och valdemokrati, då den förra är en i verkligheten
förekommande modell (realtyp) och den senare en idealtyp.
På 1960-talet växte en rörelse fram som poängterade vikten av politiskt deltagande inte bara i
val, utan också mellan valen. Deltagardemokratins rötter finns i det antika Atens
direktdemokratiska styrelseskick och har senare inspireras av tänkare som Jean-Jaques
Rousseau (1712–1778) och John Stuart Mill (1806–1973). Mer moderna företrädare för denna
demokratiskola är Carole Pateman och Benjamin Barber som argumenterar för att en välmående
demokrati kräver engagerade samhällsmedlemmar vilket leder till en demokratisering i
samhället i stort, också till exempel på arbetsplatser. Ett brett politiskt deltagande anses ha
positiva konsekvenser för känslan av samhörighet, politiskt självförtroende och tillit till det
politiska systemet (Gilljam & Hermansson, 2003, 20). Deltagardemokrati som idealmodell
flyttar fokus från valet till medborgarna. Deltagande i det politiska livet anses ha utbildande
och utvecklande effekter och en del forskare framhåller att deltagardemokratin förädlar
människor så de får en bättre känsla och förståelse för det allmänna bästa. För att detta ska ske
bör medborgarna aktivt lyfta upp frågor på agendan, bilda opinion, och också direkt delta i
beslutsfattandet

genom

direktdemokratiska

metoder

som

folkomröstningar

och

medborgarinitiativ. Arbetsplatser bör genomsyras av demokratiska procedurer, och man ser
positivt på olika former av brukarinflytande (Bengtsson, 2008, 56ff).
Deliberativ demokrati är en teoribildning som vuxit sig allt starkare sedan slutet av det förra
seklet. Idéerna växer fram med utgångspunkt i filosofen Habermas tankar om det ideala
samtalet och dess förmåga att förädla åsikter med målet att nå samstämmighet. I den ideala
samtalssituationen är frågan om makt och intressekamp frånvarande, och det som räknas är
argumentets värde (Gilljam& Hermansson, 2003, 22). Den deliberativa demokratiteorin
betonar ett diskursivt perspektiv och fokuserar därmed på det politiska samtalets betydelse i
demokratin. I denna idealtyp fokuseras mindre på vem som deltar, det är argumenten och en
rationell argumentation som är det väsentliga, inte vem som framför dem. Argumentationen ska
baseras på sanning och uppriktighet, argumenten tävlar mot varandra, och eftersom
maktkonstellationer och intressekamp är frånvarande i samtalet är det endast argumentens
kvalitet som räknas (Lindell, 2015, 12).
Det är viktigt att minnas att det empiriskt inte är möjligt att skilja på dessa idealmodeller, i den
verkliga demokratin lever dessa olika ideal sida vid sida, men med olika starka betoningar.
18

3.2 Olika typer av demokratiska innovationer
Typiskt för relativt nya forskningsobjekt är att det inte ännu råder en bred konsensus kring hur
fenomenet bör definieras och typologiseras. Enligt Elstub & Escobar (2017) använder många
forskare begreppet utan att definiera det, och nöjer sig med att räkna upp olika företeelser de
ser som demokratiska innovationer. I praktiken finns det ett myller av olika demokratiska
utvecklingsprojekt som kan kallas demokratiska innovationer, och många av dem är hybrider.
Det är bland annat ett resultat av att kontexten alltid varierar i dessa sammanhang, att
utvecklingen av dem påverkas av olika demokratiteorier och att det inte alltid är helt tydligt vad
som menas med själva studieobjektet (ibid.,6).
Demokratiska innovationer har blivit ett samlingsbegrepp för olika försök att förbättra
relationen mellan folket och det politiska systemet. Elstub & Escobar (2019) menar att det
visserligen inte råder någon total konsensus kring begreppet, men att dess stora styrka ligger i
förmågan att samla olika demokratiteorier, idéer och tanketraditioner kring ett och samma
forskningsfält. Inte minst har termen öppnat upp en arena där teori och praktik kan mötas,
genom att teoretiker och demokratiutövare kan använda samma språk (ibid., 2019, 3f).
Elstub & Escobar (2019) definierar demokratiska innovationer som”…processes and
institutions that are new to a policy issue, policy role, or level of governance , and developed
to reimagine and deepen the role of citizens in governance processes by increasing
opportunities for participation, deliberation and influence.” (Elstub & Escobar, 2019, 14). De
anser alltså att en företeelse kan anses vara en innovation, ifall den inte använts på exakt samma
sätt i den kontext där den förekommer.
Geißel (2013) har utvecklat en typologi där hon delar in olika praktiker för deltagande i tre
breda kategorier, nätverkssamarbete, deliberativa procedurer och direktdemokratiska
procedurer. Samarbete i nätverk och governance är ju egentligen inget nytt fenomen, och det
har redan länge funnits olika former av samverkan på olika politiska nivåer. Geißel (2013)
menar dock att man med nätverkssamarbete här menar mera än att olika intresseorganisationer
som till exempel arbetsmarknadsorganisationer, inkluderas i beslutsfattandet. Samarbetet kan
institutionaliseras så att medborgare får ett större inflytande både då det gäller åsiktsformation
och beslutsfattande. Deliberativa procedurer betonar diskursiv ”förädlande” åsiktsformation i
motsats till röstningsproceduren som aggregerar åsikter för att leda till en majoritetsvilja. De
direktdemokratiska procedurerna har just denna logik, där medborgarnas ”råa” åsikter samlas
in och det mest populära alternativet vinner (Geißel, 2013, 10ff).
19

En inflytelserik typologi av demokratiska innovationer har presenterats av Smith (2005) som
inom ramen för den brittiska maktutredningen gjort en omfattande kartläggning av olika typer
av demokratiska innovationer runt om i världen. Utgående från syfte och inriktning delar han
in dem i sex olika grupper: valinnovationer, rådgivande innovationer, deliberativa innovationer,
medbeslutande innovationer, direktdemokratiska innovationer samt e- demokratiska
innovationer (Bengtsson, 2008, 171). Valinnovationer faller som bekant utanför uppsatsens
intresseområde, och som tidigare nämndes kan man se användandet av e-metoder mer som en
fråga om verktyg än en egen form av deltagande. De fyra återstående typerna, rådgivande-,
deliberativa-, medbeslutande-, och direktdemokratiska innovationer beskriver dock väl de olika
utvecklingsförslagen som är i fokus i denna uppsats, och därmed kommer denna typologi att få
utgöra analytisk ram i uppsatsen.
3.3 Rådgivande innovationer
Traditionellt har det varit partiernas uppgift att samla upp, bearbeta och förmedla
kommuninvånarnas åsikter in i den politiska processen. I takt med att invånarnas minskade
intresse för partierna har det blivit nödvändigt för kommunerna att införa även andra sätt att
fånga upp åsikter, och kommunerna har också länge använt sig av olika rådgivande organ.
Enligt Bengtsson (2008) verkar ändå användningen av dylika verksamhetssätt förändras och
utvecklas. Rådgivande funktioner kan delas in i tre kategorier. För det första finns organ som
bildats i anslutning till ett specifikt ärende eller verksamhet, för det andra kan man bilda organ
bestående av en viss sociodemografisk grupp, och för det tredje kan beslutsfattarna bilda organ
som ger råd i allmänhet då beslutsfattarna vill veta invånarnas åsikter kring något. Mellan
kategorierna råder inga vattentäta skott, men den generella användningsprincipen skiljer sig
mellan grupperna (Bengtsson, 2008, 175).
Rådgivning gällande en specifik verksamhet handlar ofta om frågor som rör en viss
servicefunktion, till exempel skola, dagvård eller vård och omsorg. Ett vanligt sätt att fånga upp
serviceanvändarnas åsikter är tillsättandet av olika former av brukarråd. Exempel på enskilda
frågor där man vill samla upp åsikter kan handla om till exempel trafikplanering eller olika
infrastruktur- eller byggprojekt, där det är vanligt att bjuda in allmänheten till offentliga
stormöten för att informera och diskutera med invånarna (ibid., 176).
Den andra typen av rådgivande organ handlar om att samla upp åsikter från samhällsgrupper
som ofta har svårt att få fram sina åsikter i de traditionella kanalerna och här är syftet att göra
det demokratiska systemet mer jämlikt. Typiska exempel här är äldreråd, ungdomsråd och
20

handikappråd. Även olika former av sammanslutningar som baserar sig på geografi hör till
denna grupp, till exempel byalag (ibid., 177).
Den tredje kategorin av rådgivande organ flyter delvis samman med den första kategorin, men
det kan sägas att allmän rådgivning handlar om att fånga upp invånarnas åsikter i allmänhet,
dvs. denna form av organ har en liknande funktion som partierna. Det vanligaste sättet att fånga
upp allmänhetens åsikter är användningen av opinionsundersökningar. Det kan exempelvis
handla om enkäter eller intervjuer. En annan metod för att samla upp åsikter är anordnandet av
medborgarpaneler, som ofta består av ett trettiotal slumpmässigt utvalda invånare bjuds in för
att ge sina åsikter om en fråga. En tredje och liknande metod är användandet av fokusgrupper,
ett upplägg som spridit sig till offentlig sektor från företagsvärlden. Fokusgrupperna är ofta
mindre än medborgarpanelerna, och rekryteringen till dem är riktad, dvs. syftet är att samla
invånare med ett visst intresse, eller gemensam social bakgrund (ibid., 178).
Ur ett representationsperspektiv är det viktigt att vid planeringen beakta vem som har tillgång
till organen. Ett allmänt demokratiproblem är att det ofta är människor med ett stort intresse
och goda resurser som deltar. För att fånga upp åsikter även hos resurssvaga grupper, kan det
vara nödvändigt med en mer riktad rekrytering. Enligt Bengtsson (2008, 180) är det den aktiva
minoritetens åsikt som kommer fram i rådgivande organ som bygger på en allmän tillgång, och
inte till exempel på slumpmässigt urval. För de folkvalda representanterna är rådgivande organ
ett sätt att samla upp åsikter, utan att behöva ge direkt makt till organen. Råden används
eventuellt främst för att legitimera det rådande läget och beslutsfattandet, och ifall rådens
utlåtanden inte beaktas, kan det leda till lägre legitimitet för det representativa systemet.
3.4 Deliberativa innovationer
Deliberativa innovationer fokuserar på det politiska samtalet. Målet med deliberationen är att
nå konsensus om en fråga, och vägen dit ska vara en jämlik debatt, utan särintressen och
maktkonstellationer, där endast argumentationen och argumentens kvalitet är betydelsefulla
(Bengtsson, 2008, 189). Escobar & Elstub (2017) presenterar i sin översiktliga introduktion av
olika former av mini-publics medborgarjuryer, konsensuskonferenser, planeringsceller,
deliberativa opinionsundersökningar och medborgarsamlingar. Dessa processer kan se olika ut
och vara olika omfattande men gemensamma drag kan också hittas.
Deliberativa processer kan generellt delas in i fem faser: 1) planering och rekrytering, 2)
inlärningsfasen, 3) deliberationsfasen, 4) beslutsfattningsfasen och 5) uppföljningsfasen. Först
och främst behöver någon hålla i trådarna för planering och rekrytering av deltagarna till den
21

deliberativa processen. Denna instans bör se till att urvalsprocessen är rättvis, och att deltagarna
representerar en mångfald både socialt och åsiktsmässigt. Inlärningsfasen ska möjliggöra att
deltagarna får lära sig o ämnet från flera olika perspektiv, och bör innehålla tid för både
individuell inlärning samt gruppinlärning. Organisatören bör förse deltagarna med neutral
information, men kunskap kan också inhämtas genom att höra olika typer av experter,
tjänstepersoner, aktivister eller andra intressenter. I deliberationsfasen möts sedan deltagare och
argument, där alla deltagare förväntas förändra sina åsikter både som resultatet av inlärningen
och genom de övriga deltagarnas argumentation. I beslutsfattningsfasen ska småningom
deliberationen utmynna i ett gemensamt resultat. Beroende på fråga och modell, kan resultatet
vara en rekommendation, eller några alternativ till lösning på frågan. Den sista fasen handlar
om processens inflytande. Processen har förhoppningsvis redan nu väckt intresse i
offentligheten, men senast nu ska resultatet från processen delas i relevanta kanaler, så att den
breda allmänheten får tillgång till resultatet (Escobar & Elstub, 2017, 4–5).
För att en deliberativ process ska kunna anses som legitim bör man fästa stor uppmärksamhet
vid representationsfrågan, dvs. det är av yttersta vikt att deltagarna representerar skilda åsikter
eller grupper i samhället. Det är vanligt att använda slumpmässigt urval vid rekrytering till
processen, då har alla en teoretisk chans at bli utvald. Resultaten från deliberativa processer
utmynnar ju helst i till exempel en rekommendation, men det är ofta oklart hur denna
rekommendation ska beaktas i beslutsfattandet. Det är därför viktigt att det på förhand står klart
hur beslutsfattarna ämnar beakta resultatet. Ifall den deliberativa processen arrangeras av en
utomstående part, till exempel en förening, så finns det ingen formell koppling till det
representativa systemet. Då kan processen beaktas på samma sätt som andra informationskällor
som beaktas i beredningen av ärenden. Läget förändras om deliberativa processer införlivas i
det offentliga beslutsfattandet, eller sker på initiativ av beslutsfattarna. Då bör deliberationen
ses som en konkurrerande kanal för politiskt inflytande, som åtminstone delvis flyttar makt från
de valda representanterna till en mindre samling invånare. (Bengtsson, 2008, 194f).
3.5 Medbeslutande innovationer
Genom medbeslutande innovationer ges invånarna ett verkligt inflytande över besluten. Graden
av inflytande är varierande, men det handlar i alla fall om beslutsmakt som delegeras från de
representativa beslutsfattarna till invånarna. Bengtsson (2008, 182) konstaterar att graden av
och vilken typ av beslutsmakt det handlar om varierar kraftigt, och att det i de flesta fall i
praktiken rör sig om ett ganska litet inflytande. Exempel på organ som kan inkluderas i denna

22

grupp är äldreråd, ungdomsråd och handikappråd. I Finland har dock dessa råd i regel en
rådgivande funktion, utan officiell beslutsmakt (RP 268/2014 rd, 103).
Ett exempel på en medbeslutande innovation med ursprung i Porto Alegre i Brasilien, som
kommit att spridas i världen och också allt oftare i kommunerna är användandet av
medborgarbudget. Enligt Pihlaja & Sandberg (2012, 157) är medborgarbudgeten en metod där
man inkluderar invånarna i planeringen och beslutandet av användandet av de gemensamma
skattepengarna. Det finns många olika sätt att förverkliga dessa processer men gemensamma
nämnare är att det handlar om en systematisk process som inkluderar både dialog och
omröstningar. Processen är som regel öppen för alla intresserade inom det område där metoden
tillämpas, ibland kan processen gälla en stadsdel, en skola eller till exempel utvecklandet av en
park.
Medborgarbudgeteringen är i allmänhet en kontinuerlig process som följer samma rytm som
den årliga ekonomiplaneringen i kommunen. Det är viktigt med en god information och
planering av processen, och en deliberativ växelverkan mellan myndigheterna och deltagarna
är en av nyckelkomponenterna i processen. Det är slutligen kommunens fullmäktige som har
beslutsmakten, och de har också rätt att bortse från delar av förslagen, eller förslagen i sin helhet
(Pihlaja & Sandberg, 2012, 159).
Fördelarna med medborgarbudgetering är bland annat att demokratin förstärks i och med den
ökade kommunikationen mellan myndigheterna och invånarna, och att beslutsfattandet blir mer
transparent och öppet. Medborgarnas färdigheter och kunskaper gällande offentligt
beslutsfattande ökar, och beslutsfattarna får noggrannare kunskap om invånarnas behov.
Medborgarbudgetering förknippas också med social och ekologisk hållbar utveckling, samt
förbättrar samarbetet och diskussionen mellan olika grupper. Medborgarna får en mer realistisk
bild av ekonomin, och det har visat sig att då medborgarna inkluderas då svåra beslut fattas,
minskar den negativa responsen (Ahonen & Rask, 2019, 3f).
Utmaningarna med medborgarbudgetering är att de tekniska och ekonomiska experter som är
involverade ofta använder ett för lekmän komplicerat språk, och att förväntningar på resultatet
kan skilja sig avsevärt mellan medborgarna och myndigheternas representanter. De
förtroendevaldas attityder kan också vara ett hinder för medborgarbudgetering, då de upplever
sig blivit valda för att sköta saker i invånarnas ställe, och inte tillsammans med invånarna.
Dessutom kan det finnas en risk för att förtroendevalda försöker driva igenom sina egna projekt
med invånardelaktigheten som täckmantel.
23

Det är också viktigt att beakta utgångspunkten i olika områden då projekten planeras. Annars
kan det finnas en risk att ekonomiska medel i fattigare områden används för att upprätthålla
grundinfrastruktur, medan det i rikare områden används till projekt av mer ”lyxig” karaktär. En
utmaning som är gemensam för nästan alla demokratiska innovationer gäller också här, det vill
säga svårigheten att engagera invånare med litet intresse och små resurser (Ahonen & Rask,
2019, 4).
Medbeslutande demokratiska innovationer får större konsekvenser för det representativa
systemet än de tidigare behandlade innovationerna. De medbeslutande innovationerna flyttar
verklig beslutsmakt över från de förtroendevalda till invånare, som inte är utvalda genom
demokratiska val. Grundbulten i det representativa systemet är ju att alla människor har en röst,
vilket gör att systemet uppfattas som jämlikt och legitimt. Enligt Bengtsson (2008) innebär
användandet av medbeslutande innovationer en ny syn på legitimitet, där tyngdpunkten flyttas
från input-legitimitet (en person – en röst) till output-legitimitet där det är viktigare att saker
blir effektivt gjorda. Enligt detta synsätt är det viktigare att rätt människor blir hörda och att
resultatet blir bra, än att alla människor rättvist inkluderas. Även frågan om politiskt ansvar blir
mer problematisk (Bengtsson, 2008, 188).
3.6 Direktdemokratiska innovationer
Direktdemokratiska innovationer ger invånarna ett mer direkt inflytande över de politiska
besluten. I Schweiz och i vissa delstater i USA används folkomröstningar, folkinitiativ,
återkallande (recall) och öppna stadsmöten i beslutsfattande mer frekvent än i andra delar av
världen (Bengtsson, 2008, 197). I Finland känner lagstiftningen inte till bindande
folkomröstningar, utan här har folkomröstningarna alltid en rådgivande funktion. De
direktdemokratiska
folkomröstningar,

innovationerna

i

de

finländska

folkomröstningsinitiativ

och

kommunerna

kommuninitiativ

är
med

kommunala
målet

att

kommunfullmäktige ska behandla ärendet. Dessutom kan enskilda kommuninvånare eller
sammanslutningar göra initiativ som har med kommunens verksamhet att göra (Christensen et
al., 2016, 16).
Det råder delade meningar om folkomröstningar som instrument. De som argumenterar för ett
utökat användande av folkomröstningar framhåller att i en folkomröstning uttrycks folkviljan
direkt, och att användandet av dem tvingar de politiska ledarna att lyssna på folket. De ser
folkomröstningar som vitaliserande för demokratin, att intresset, kunskaperna och
engagemanget för beslutsfattandet ökar och att de ger besluten en ökad legitimitet. Ibland
24

framhålls också att folkomröstningar kan användas för att komma vidare i svåra lägen där de
folkvalda har olika åsikter och läget är fastlåst.
Nackdelar som brukar lyftas upp i debatten om folkomröstningar är risken för att det
representativa systemet urholkas. Det kan uppstå bekymmer med hänseende till politisk
jämlikhet och politiskt ansvar. Folkomröstningar gäller ju ofta en specifik fråga, vilket gör att
frågan rycks ur sitt sammanhang, dessutom kan det vara svårt att formulera en lämplig fråga.
Det finns också en risk att deltagandet i en folkomröstning blir lågt, och att debatten innan en
folkomröstning skapar svåra konflikter, polarisering och att det blir svårt att nå kompromisser
(Montin, 2007, 155).
Direktdemokratiska innovationer är metoder som har de största konsekvenserna för det
representativa systemet. Frågan om politiskt ansvar blir komplicerad. Valda representanter kan
ställas till svars för de beslut som tagits vid regelbundna val, men det går inte att utkräva ansvar
av ett helt folk ifall resultatet av en folkomröstning ses som illa för samhället. Det finns exempel
på situationer då eliten försöker använda folkomröstningsinstrumentet för att driva igenom sin
egen linje i någon fråga, ibland med oförutsedda konsekvenser. Ett ganska färskt exempel är
processen som ledde till att Storbritannien lämnade EU genom en folkomröstning (Haller, 2017,
70).

3.7 Lagstiftning som uppmuntrar till delaktighet
Lagstiftningen gällande politiskt deltagande har utvecklats i en riktning där man vill uppmuntra
de kommunala beslutsfattarna att ge medborgarna en större roll i de demokratiska processerna.
Att möjlighet till politiskt deltagande ses som ytterst centralt blir tydligt då Finlands grundlag
stipulerar i 2 kap. 12§ att det allmänna ska främja den enskildes möjlighet att delta i samhällelig
verksamhet, samt ha möjlighet att påverka sådana beslut som berör honom eller henne. I 11
kap. 121§ som handlar om den kommunala självstyrelsen framgår att ” Finland är indelat i
kommuner, vilkas förvaltning skall grunda sig på självstyrelse för kommunens invånare.”
(Finlands grundlag, 1999/731).
Därutöver reglerar det femte kapitlet i kommunallagen (410/2015) finländarnas rätt till
deltagande och inflytande i det kommunala beslutsfattandet genom att i 22§ föreslå olika sätt
att främja deltagande. De uppräknade förslagen är:
1) ordnandet av diskussionsmöten och invånarråd,

25

2) att åsikterna hos invånarna och personer som utnyttjar tjänster och regelbundet eller en längre
tid bor eller vistas i kommunen reds ut innan beslut fattas,
3) att företrädare för dem som utnyttjar tjänsterna väljs in i kommunens organ,
4) att möjligheter att delta i ekonomiplaneringen ordnas,
5) att tjänsterna planeras och utvecklas tillsammans med dem som utnyttjar tjänsterna,
6) att invånare, organisationer och andra sammanslutningar stöds när de tar egna initiativ till att
planera och bereda ärenden (Kommunallag 410/2015, 22§ (175/2019)).
Vid en jämförelse mellan den nuvarande kommunallagens 22§ med den föregående
kommunallagens motsvarande paragraf 27§ hittas en tyngdpunktsförskjutning från ett större
fokus på direktdemokratiska metoder mot mer deliberativa former. Man rekommenderar inte
längre specifikt kommunala folkomröstningar, däremot diskussionsmöten och invånarråd.
Delområdesförvaltning nämns inte längre i den nya kommunallagen. En tolkning av
förändringarna kan vara att lagstiftaren vill undvika metoder som har visat sig i praktiken
förstärka polariseringen i samhället. Man bör observera att kommunallagens förslag är av en
möjliggörande karaktär, och att det är upp till kommunerna själva hur de ska främja invånarnas
delaktighet. Kommunerna fastställer i sin förvaltningsstadga själva på detaljnivå hur
kommunens verksamhet ska styras.
Enligt regeringspropositionen till ny kommunallag (RP 268/2014 rd) motsvarar de nya
bestämmelserna om rösträtt och folkomröstningar rätt långt bestämmelserna i den tidigare
kommunallagen. En förändring som skedde var att personer och familjemedlemmar till
personer som arbetar i en i Finland verksam internationell organisation fick rösträtt. För att
främja ungdomars möjligheter till deltagande, sänktes åldersgränsen för att väcka initiativ till
folkomröstning från 18år till 15 år. Minimiantalet personer som krävs för att väcka ett initiativ
till folkomröstning sänktes från 5 procent av de röstberättigade kommuninvånarna till 4 procent
av invånarna som fyllt 15 år. Möjligheten att lämna in kommuninitiativ ges i fortsättningen inte
endast till kommuninvånarna utan också till samfund och stiftelser som verkar i kommunen
samt till brukare av service. Idag kan service ofta utnyttjas över kommungränserna. Vidare
flyttades bestämmelser om äldreråd, handikappråd och ungdomsråd från speciallagstiftningen
till kommunallagen. Dessa råd är påverkansorgan och inte officiella organ i kommunen. Dock
ska ungdomsfullmäktige ges möjlighet att påverka planeringen, beredningen och utvärderingen
av verksamheten i kommunens olika sektorer. Istället för att informera, talar man i den nya
26

kommunallagen om kommunikation, vilket visar att det förväntas en växelverkan mellan
invånare och förvaltning. Dessutom poängteras att kommunerna ska ta i bruk elektroniska
arbetssätt (RP 268/2014 rd, 102f).
Det framgår att man vill sporra kommunerna att erbjuda mångsidiga, verksamma och
användarvänliga former för deltagande utan att ange exakta metoder, då man anser att
kommunerna själva är bäst lämpade att bedöma den frågan utifrån de lokala förutsättningarna.
Sammanfattningsvis kan konstateras att det finns betydande normerande styrning för att öka
inkluderandet av medborgarna i den politiska processen. Detta kan ses som ett resultat av en
utveckling som inletts redan på 1970-talet, och Jäske (2019) konstaterar att initiativrätt för
kommuninvånare infördes i den finländska kommunallagen redan år 1976. På 1980-talet
införde många kommuner till exempel handikappråd och på 1990-talet infördes
direktdemokratiska deltagarmekanismer som kommunal rådgivande folkomröstning och
möjligheten för medborgare att initiera förslag till folkomröstning (Jäske, 2019, 40). Piipponen
& Pekola-Sjöblom (2019, 2) framhåller att kommunlagstiftningen i Finland kan ses som
progressiv med tanke på att det redan i kommunallagen 1995 (365/1995) infördes ett eget
kapitel för regleringen av invånarnas rätt att delta.

3.8 Delaktighetsarbetet i de finländska kommunerna
För att utveckling ska ske behöver kommunerna också aktivt utveckla och börja använda nya
tillvägagångssätt i samarbete med kommuninvånarna. Dessutom poängteras vikten av en attityd
där invånarna ses som en resurs (Pekola-Sjöblom, 2015, 2). Piipponen& Pekola-Sjöblom
(2019) har i en rapport för Kommunförbundet kartlagt vilka olika deltagandeformer
kommunerna erbjudit sina invånare. Rapporten baserar sig på en förfrågan som skickats till
kommunernas förvaltningschefer sommaren 2018 där 195 kommuner på fasta Finland, och två
kommuner från Åland svarat. En betydande andel av kommunerna svarade alltså inte på
enkäten, endast en person tillfrågades per kommun, och resultaten får därför anses vara mera
riktgivande än exakta.
De vanligaste formerna för invånardeltagande som kommunerna erbjuder är olika former av
diskussionstillfällen och höranden. Också föreningar och olika sammanslutningar hörs
regelbundet av kommunerna, enligt rapporten används dessa metoder i cirka 90 procent av
kommunerna. Kund- och brukarenkäter används i drygt 80 procent av kommunerna, och lika
vanligt är det att tjänsteinnehavare besöker fältet. Enkäter riktade till invånarna används i
knappt 80 procent av kommunerna, och de förtroendevalda besöker kommunfältet i knappt 70
27

procent av kommunerna. Diskussionsforum på internet eller i sociala medier används i 56
procent av kommunerna, knappt 40 procent av kommunerna planerar service tillsammans med
kommuninvånarna. Invånarråd används i drygt 30 procent av kommunerna, och intervjuer med
kommuninvånare görs endast i 25 procent av kommunerna. Drygt 20 procent av kommunerna
har experimenterat med nätfullmäktige (en form av skuggfullmäktige bestående av invånareinte att förväxla med kommunfullmäktiges sändningar på internet), och endast drygt 10 procent
av kommunerna har använt sig av medborgarbudget som medel för att öka växelverkan. I
medeltal erbjuder kommunerna åtta olika former av deltagandemöjligheter, och desto fler
invånare kommunen har, desto fler alternativ erbjuds. Invånarråd används främst i större
kommuner, med över 50 000 invånare. (Piipponen & Pekola-Sjöblom, 2019, 5f).
De flesta kommuner erbjuder några kanaler där invånarna kan ge respons till kommunen. De
mest använda kanalerna är epost och direkt respons som ges personligen. Det är också vanligt
att man kan ge respons via kommunens hemsida, eller via kommunens sociala medier. I stora
kommuner samlas invånarnas åsikter in på ett mer systematiskt sätt, vilket enligt Piipponen &
Pekola-Sjöblom är naturligt eftersom avståndet mellan beslutsfattare och invånare i de
kommunerna är större (ibid. 7).
Bland de mer kraftfulla metoderna på den lokala nivån i Finland finns tre direktdemokratiska
instrument: kommunala folkomröstningar, folkomröstningsinitiativ samt initiativ som syftar till
behandling i fullmäktige. Kommunala folkomröstningar är i Finland rådgivande, och de har
använts relativt sparsamt, fram till år 2012 hade 60 kommuner använt sig av denna möjlighet.
I över 90 % av fallen handlade frågan om kommunsammanslagningar. Information om
folkomröstningsinitiativ statistikförs bristfälligt i Finland, men enligt Christensen et al. (2016)
lämnades under perioden 1991 - 2012 åtminstone 59 folkomröstningsinitiativ in. Dessa
handlade bland annat om kommunsammanslagningar, trafikfrågor och utbildning (Christensen
et al., 2016, 16f). Initiativ som syftar till behandling i fullmäktige, så kallade
kommuninvånarinitiativ (ibland kallade 2 - procents initiativ) används ganska sparsamt i
kommunerna, i medeltal sju initiativ i året. Det finns en stor variation mellan kommunerna, i
vissa kommuner inkommer inga initiativ alls, i vissa kommuner inkommer många initiativ. Som
regel inkommer fler initiativ i kommuner med många invånare. De flesta kommuninitiativ berör
teknisk service, men också kultur- och fritidssektorn, utbildningssektorn, samt förvaltningen.
Drygt 40 procent av initiativen har lett till konkreta åtgärder (Piipponen & Pekola-Sjöblom,
2019, 9 - 11).

28

4 Teoretiska förklaringar till åsikter om ett bredare
medborgardeltagande
Då skillnader i attityder till olika politiska spörsmål ska förklaras börjar utredningen ofta med
utgångspunkt i ideologiska förhållningssätt (Henriksson, 2019, 27). Kapitlet behandlar två olika
teoretiska förklaringar som kan förklara åsikter om demokratiska innovationer. I ljuset av
tidigare forskning diskuteras inledningsvis partitillhörighet som potentiell förklaring till
förtroendevaldas åsikter om ett bredare medborgardeltagande. Sedan flyttas fokus till den
institutionella position beslutsfattarna har. I vilken mån inverkar beslutsfattarnas uppdrag på
deras syn på invånarnas roll i demokratin?

4.1 Partitillhörighet som förklaring
Henriksson (2019) definierar ideologi som ”en sammanhållen uppfattning om hur samhället ska
styras och organiseras.” (Henriksson, 2019, 27). Det finns globalt sett en mängd olika typer av
partier. Vissa utgår från klass eller en viss idé, några är utpräglade elitpartier medan andra
försöker tilltala så många som möjligt och är så kallade masspartier. Sartori (1976) menar att
om man bortser från olika partiers specifika egenskaper och fokuserar på det partier har
gemensamt kan man definiera partier enligt följande: ”A party is any political group that
presents at election, and is capable of placing through elections, candidates for public office” (i
Bäck & Möller (1990, 15)).
Det finns en stor forskningslitteratur kring politiska partier och inte minst har forskarna
intresserat sig för vad det är som styr de politiska partiernas handlande. Man har försökt förstå
ifall partiers ageranden i huvudsak kan förklaras av ideologiska överväganden, eller om de som
public choice-skolan hävdar, framförallt agerar utifrån maktorienterade drivkrafter, så att de
strävar efter att maximera antalet röster i valen. Ur en marxistisk synvinkel ses ideologier som
en täckmantel som syftar till att dölja de klassintressen som partierna representerar. Gemensamt
för synsätten är enligt Bäck & Möller (1990, 39f) att de ser ideologier som ett strategiskt
verktyg. De rationalistiska public choice-företrädarna menar att ideologierna fungerar som en
form av konsumentinformation, som underlättar relationen mellan parti och väljare. Om
väljaren har en ungefärlig bild av ett partis ideologi, behöver hen inte nödvändigtvis inför valen
förkovra sig på detaljnivå om partiets åsikter i alla enskilda frågor.
Ett sätt att närma sig frågan om de finländska partiernas ideologier är att fråga deras väljare
vilka frågor de anser viktiga. Enligt Grönlund (2019) finns det flera konfliktlinjer bland
partierna i Finland, förutom den traditionella klyftan mellan vänster och höger finns det
29

exempelvis skiljelinjer mellan den finska majoriteten och den svenska minoriteten, mellan
centrum och periferi osv. Relevant för frågeställningen i denna uppsats är den traditionella
vänster–högerdimensionen. Ursprungligen ansågs vänster betyda att man försvarade arbetarnas
och de fattigas intressen, medan höger ansågs representera kapitalisternas och markägarnas
intressen (Grönlund, 2019, 11).
Genom enkätstudien eOpinion 2019 frågades cirka 2000 finländska väljare om deras åsikter
kring olika sakfrågor, samt hur de röstat i riksdagsvalet och valet till europaparlamentet år 2019
(Suuronen, Strandberg & Grönlund, 2019, 58). För att kunna placera partiernas väljare på en
vänster–högerskala tillfrågades

respondenterna

om

deras

åsikter

om

karriärlängd,

arbetsförhållanden, löner och fackförbundens roll, ifall de anser att den finländska ekonomin
bör balanseras med hjälp av nedskärningar, samt ifall de anser att den så kallade
förmögenhetsskatten borde avskaffas. Resultatet visar att Vänsterförbundet, Finlands
socialdemokratiska parti och Gröna förbundet befinner sig på den vänstra sidan av skalan,
medan Kristdemokraterna i Finland, Sannfinländarna, Svenska folkpartiet i Finland, Centern i
Finland och Samlingspartiet hittas till höger på skalan (Grönlund, 2019, 13).
Enligt Gilljam et al. (2010, 41) finns det bland kommunpolitikerna i Sverige en klar skillnad
mellan partier till vänster och höger då det gäller hur de förhåller sig till deltagardemokrati.
Partier i mitten och till höger intar en mer skeptisk inställning till deltagardemokrati, medan
partier till vänster är mer positiva. Sverigedemokraterna och Miljöpartiet karaktäriseras i deras
studie som så kallade antietablissemangspartier och de är båda mer positivt än negativt inställda
till ett bredare medborgardeltagande. Bengtsson & Mattila (2009, 1042f) fann i sin studie om
stödet för direkt demokrati och så kallad ”stealth”– demokrati bland finländarna att medborgare
till höger ser mer positivt på att låta experter styra, medan medborgare med en
vänsterorientering ser mer positivt på direkt demokrati. Då Christensen & von Schoultz (2019)
inom ramen för den finländska nationella valstudien 2015 (FNES2015) frågade respondenter
om deras inställning till deliberation fann de att respondenter med vänsterideologi och/ eller
kosmopolitiska värderingar stöder tanken om deliberativa metoder mer än respondenter till
höger.

4.2 Position som förklaring
Koskimaa & Rapeli (2020) konstaterar i sin enkätstudie där de jämför medborgarnas och
nationella beslutsfattares uppfattningar om deliberativa demokratiska innovationer att
medborgarna själva har en ganska hög tilltro till att deliberativa medborgarforum kunde
30

producera meningsfulla policyer. Däremot finner de hos beslutsfattarna en större skepticism
mot att involvera medborgarna mer direkt i beslutsfattandet. Deras resultat ligger i linje med
tidigare forskning. Henriks& Lees-Marshment (2018) har intervjuat elitpolitiker i olika
europeiska huvudstäder kring hur de önskar få input från medborgarna och finner att dessa
föredrar informella samtal med ”den vanliga mannen på gatan” för att inhämta kunskap om
dennes åsikter istället för mer formella konsultationer. Det indikerar att något i den
institutionella omgivningen beslutsfattarna befinner sig i gör dem tveksamma.
En skillnad mellan medborgarna och beslutsfattarna är att de har olika positioner i det politiska
systemet. Därmed betraktar de också beslutsfattandet ur olika perspektiv. Henriksson (2019)
utgår i sin doktorsavhandling om attityder gentemot välfärdsorganisering från att den position,
eller det uppdrag en aktör innehar, är en viktigare förklaringsfaktor för åsikten om hur välfärden
bör organiseras än ideologisk hållning (Henriksson, 2019, 27). Den hypotesen fungerar här som
inspirationskälla.
Att inneha ett politiskt förtroendeuppdrag eller arbeta som tjänsteinnehavare innebär en
utvidgning av det perspektiv man haft innan. Positionen innebär ansvar, bättre insyn, ny
kunskap och nya insikter för individen. Som beslutsfattare verkar man inom de politiska
institutionerna, och genom ens position eller uppdrag kommer man att påverkas av
socialisations- och institutionaliseringsprocesser. Enligt Henriksson (2019, 33) hittas den
teoretiskt relevanta utgångspunkten för att kunna förklara positionens betydelse för individuella
uppfattningar i teorier om politisk socialisation och nyinstitutionellt perspektiv på
organisationer.
Meyer & Rowan (1977, 341) beskriver institutionalisering som den process genom vilka sociala
mönster och beteenden inom en organisation med tiden får regelliknande status, och börjar
uppfattas som ”det normala”. Socialisation är benämningen på den process som gör oss sociala,
och som gör att vi kan fungera tillsammans med andra människor. Henriksson (2019) ser de två
processerna som delvis sammanflätade, så att institutionalisering beskriver processen ur
organisationens perspektiv medan socialisationen utgår från den enskildas synvinkel (ibid., 33).
Forskningen om politisk socialisation som process framhåller det faktum att vi utvecklar våra
politiska synsätt i samspel med andra. Här läggs fokus på handlingar eller händelser som formar
våra mentala förhållningssätt om politik. De aktörer som ingår i samspelet benämns inom
socialisationsforskningen för politiska socialisationsagenter. Familj, vänner, media, skola och
partier är exempel på agenter som inverkar på individers politiska socialisation (Denk, 2009,
123). Dekker (1991, 91) framhåller att den tidiga socialisationsforskningen betonade
31

socialisationen i barndomen, men att man nu vet att socialisation sker under hela livet. I en
finländsk kommunalpolitisk kontext innebär ovanstående resonemang att då individen övergår
från att vara enbart medborgare till att också bli politisk beslutsfattare kommer hen att påverkas
av den institutionella omgivningen. Beslutsfattarna fostras inom systemet med representativ
demokrati där formella och informella regelverk, partierna, och de övriga beslutsfattarna
kommer att inverka på uppfattningen om olika frågor. Den position som beslutsfattaren har
inom det politiska systemet förväntas då även påverka synen på ett bredare
medborgardeltagande.

4.3 Sammanfattning av forskningsfrågor och antaganden
Avhandlingens forskningsfrågor presenterades redan i det inledande kapitlet, men upprepas här
tillsammans med det antagande som kommer att testas empiriskt för att ge svar på frågan.
1. Hurudana demokratiska innovationer föredrar beslutsfattarna?
Åsikten om ett bredare medborgardeltagande varierar antagligen beroende på hurdan
demokratisk innovation det är frågan om. Att samla upp invånarnas åsikter som ett led i
beredningen av ärenden genom rådgivande innovationer är en annan sak än att dela makten med
invånarna genom att ta i bruk en medbeslutande innovation. Direktdemokratiska innovationer
som folkomröstningar ger folket en chans att kringgå beslutsfattarna på ett sätt som aktörerna
inom det nuvarande representativa systemet sannolikt inte finner positivt. Därmed antar jag att
beslutsfattarna ser mer positivt på rådgivande innovationer, än på medbeslutande innovationer
och deliberativa innovationer. Beslutsfattarna är mest negativt inställda till direktdemokratiska
innovationer som folkomröstningar.
2. Finns det ett samband mellan de kommunala beslutsfattarnas position och synen på ett
bredare medborgardeltagande?
Den upplevda makten och inflytandet som diskuterades i kapitel 2.3 är hierarkiskt fördelad i
den lokala beslutande församlingen. Den ledande tjänsteinnehavaren uppfattar sig enligt
Sandberg (2012) och Pikkala (2005) ha det största inflytandet i beslutsfattandet, och därefter
kommer styrelseordförande och fullmäktigeordförande. Sedan följer styrelseledamöterna,
fullmäktigeledamöterna och ledamöterna i olika nämnder. Pierre et al. (2017) har jämfört
lokalpolitikers och tjänsteinnehavares uppfattningar om politiskt deltagande i Sverige och
Norge. De fann skillnaden vara ganska marginell, men att politikerna fäste större vikt vid
inputsidan och demokratiskt deltagande, medan tjänsteinnehavarna betonade outputlegitimitet
som god och effektiv service. Då Pikkala (2005) inom ramen för forskningsprojektet VILU
frågade beslutsfattare om deras åsikter om olika förvaltningsmodeller fann hon att
32

respondenternas ställning inom kommunorganisationen förklarade deras åsikter. Ifall en reform
kan tänkas innebära förbättringar för ens egen ställning så är man positiv till reformen, och om
reformen kan tänkas hota ens ställning, motsätter man sig den (Pikkala, 2005, 128). Därmed
kunde ett rimligt antagande vara att åsikterna om ett bredare medborgardeltagande varierar i
enlighet med den ovan beskrivna hierarkin. Ju mer ansvarsfull position och därmed större
upplevt inflytande desto större skepticism mot ett bredare medborgardeltagande.
3. Finns det ett samband mellan de förtroendevaldas partitillhörighet och synen på ett
bredare medborgardeltagande?
Tidigare forskning ger vid handen att positioneringen i dimensionen vänster-höger har en
betydelse för hur man förhåller sig till demokratiska innovationer. Beslutsfattare till vänster kan
antas vara mer progressiva och sträva efter ett mer jämlikt och inkluderande samhälle, medan
beslutsfattare till höger kan antas vara mer konservativa och därmed mer skeptiska till
demokratiska reformer som förändrar det rådande läget (Junius et al. (2020, 4). Enligt Grönlund
(2019) kan Vänsterförbundet, Socialdemokraterna och Gröna anses representera partier med
vänsterideologi, medan Kristdemokraterna, Sannfinländarna, Centern, Svenska folkpariet och
Samlingspartiet kan anses representera högerideologi2. Ett rimligt antagande är då att
förtroendevalda som representerar ett parti som kan placeras till vänster i en vänsterhögerdimension är positivare till ett bredare medborgardeltagande än beslutsfattare som
representerar ett parti som kan placeras till höger i vänster-högerdimensionen.
Bland de finländska partierna finns flera som inte har en särdeles tydlig ideologisk profil. De
gröna ses ibland som vänster, ibland som höger, och också det populistiska partiet
Sannfinländarna har ingen tydlig ideologisk profil på en vänster-höger–skala. Enligt Núnez et
al. (2015, 8) kan man förvänta sig att krav på demokratireformer ofta framförs från radikala
antietablissemangspartier på den yttersta höger- eller vänsterkanten. Gilljam et al. (2010) fann
att Sverigedemokraterna och Miljöpartiet i Sverige var mer positivt inställda till
deltagardemokrati än de övriga partierna. Sannfinländarna i Finland kan karaktäriseras som ett
radikalt högerparti och Vänsterförbundet kan anses representera den radikala vänsterflanken i
finländsk politik. Gröna förbundet i Finland uppfattas ofta (tom. trots regeringsmedverkan) som
Att dra likhetstecken mellan partitillhörighet, ideologi och enskilda personers ideologiska hållning på sättet
som ovan är naturligtvis problematiskt. För att kunna mäta respondenternas position på en vänsterhögerdimension borde man be dem själva placera sig på en sådan. Materialet som kommer att användas i den
empiriska undersökningen innehöll dock inte en sådan fråga, och därför får deras partitillhörighet representera
ideologisk hållning. Det bör framöver beaktas vid tolkningen av resultaten. Därtill kan bör man observera att de
ledande tjänsteinnehavarna inte har tillfrågats om partitillhörighet, så analysen om partitillhörighetens inverkan
på uppfattningen om ett bredare medborgardeltagande kommer endast att beröra de förtroendevalda.
2

33

ett antietablissemangsparti. Resonemanget ovan antyder att man kan tänka sig att
förtroendevalda som representerar Sannfinländarna, Vänsterförbundet och Gröna förbundet
är mer positiva till ett bredare medborgardeltagande än representanter för de övriga partierna.
4. Finns det en åsiktsskillnad gällande ett bredare medborgardeltagande mellan nya och mer
erfarna förtroendevalda?
Det finns ett samband mellan erfarenhet av förtroendeuppdrag och upplevt inflytande (Pikkala,
2005). Gilljam et al. (2010, 47) fann i sin studie om kommunalpolitikers åsikter om bland annat
medborgardialog att oerfarna ledamöter var positivare till medborgardialog än mer erfarna
ledamöter. Därav kan man anta att förtroendevalda med längre erfarenhet av
förtroendeuppdrag uppvisar en mer negativ inställning till ett bredare medborgardeltagande
än förtroendevalda med kort erfarenhet.

34

5 Metod och material
I kapitlet presenteras och diskuteras avhandlingens metodval och datamaterial. Därtill
preciseras och operationaliseras den empiriska undersökningens centrala variabler.

5.1 Metod
Beslutsfattares uppfattningar kan belysas med olika metoder. Ett sätt kunde vara att intervjua
dem, och därmed samla in djupgående information om deras uppfattningar och motiv. Intresset
i denna uppsats ligger dock i att försöka upptäcka ifall det finns några mönster i hur kommunala
beslutsfattare mer generellt ser på demokratiutveckling. En sådan frågeställning besvaras bäst
genom en kvantitativ forskningsstrategi och jag väljer därför att utnyttja data från en
enkätundersökning. Avhandlingen kan därmed placeras inom ramen för vad som brukar kallas
tvärsnittsdesign. En tvärsnittsdesign innebär att forskaren samlar in data från mer än ett fall,
oftast från många fall. Datainsamlingen sker under en viss tidpunkt, och syftet är att samla ihop
en mängd kvantitativa data. Målet är att genom analys av data kunna upptäcka mönster och
samband mellan olika variabler (Bryman, 2018, 87).
Enkätundersökningar överlag kan sägas ha en låg ekologisk validitet, vilket betyder att
ifyllandet av ett frågeformulär inte kan tolkas som en naturligt förekommande situation.
Respondenten vet om att svaren kommer att påverka resultatet av undersökningen. Därtill har
forskaren ingen kontroll över respondenten, man kan till exempel inte garantera att formuläret
ifyllts av rätt person. Eftersom data samlats in under endast en tidpunkt eller tidsrymd, kan man
på basis av en tvärsnittsstudie inte säga något om förändring över tid. Med stöd av teoretiska
och logiska resonemang kan man ibland fastställa orsakssambanden mellan olika variabler. Den
stora fördelen med en enkätstudie är dess höga externa validitet. Ifall enkäten delats ut till
respondenter till följd av ett slumpmässigt urval, kan forskaren försöka dra generella slutsatser
på basis av materialet. En ytterligare fördel med enkätformatet är att det på ett enkelt sätt kan
replikeras (Bryman, 2018, 286–289).
Datamaterialet bearbetas och analyseras med statistiska metoder. Först utförs en serie
beskrivande analyser i form av frekvenstabeller och korstabeller. Därefter utförs två serier
sammanfattande

regressionsanalyser.

Alla

analysprogrammet IBM SPSS Statistics.

35

analyser

utförs

med

det

statistiska

5.2 Material
Vid planeringen av en samhällsvetenskaplig undersökning är ett viktigt steg i processen att
bestämma vilken urvalsstrategi man bör välja. Det första steget, enligt Esaiasson et al. (2017,
156f) är att fastslå studiens population. Avhandlingens intresse ligger i att studera finländska
kommunala beslutsfattares åsikter och uppfattning om demokratiutveckling inriktad på att öka
det medborgerliga deltagandet i beslutsfattandet. Undersökningens population kan därmed
fastställas att vara kommunala beslutsfattare.
Det andra steget man behöver ta ställning till är bestämma vilka konkreta fall som ska
undersökas. Bland alternativen som kan väljas finns: samtliga fall, slumpmässigt urval eller
strategiskt urval. I den empiriska delen av avhandlingen kommer jag att använda mig av data
från Beslutsfattarundersökningen 2020 som är en elektronisk enkät riktad till de
förtroendevalda och ledande tjänsteinnehavarna i 42 kommuner. Beslutsfattarundersökningen
utförs inom ramen för ett samarbete mellan Åbo Akademi och Finlands kommunförbund.
Kommunerna utgör ett strategiskt och generaliserbart urval av landets alla kommuner på
fastlandet, där kommuner av olika typ och storlek är representerade i materialet
(kommunförbundet.fi). Beslutsfattarundersökningen 2020 är en fortsättning på en tradition som
börjat byggas på basen av ett samarbete mellan samhällsforskare och Finlands
kommunförbund. De finländska kommunerna har studerats genom forskningsprogrammen
KommunFinland 2004, ARTTU, och ARTTU2. Frågan om demokratiutveckling har inte ingått
i tidigare enkäter riktade till finländska kommunala beslutsfattare, vilket omöjliggör en analys
av till exempel åsiktsförskjutningar.
Tabell 1a: Kommunerna som ingår i Beslutsfattarundersökningen 2020
INVÅNARANTAL
UNDER 5 000
5 000- 10 000
10 001- 20 000
20 001- 50 000
50 001- 100 000
ÖVER 100 000

UNDERSÖKNINGENS KOMMUNER
Askola, Hirvensalmi, Juuka, Keitele,
Lappafjärd, Paltamo, Petäjävesi, Rautalampi
Asikkala, Hattula, Inari, Keuruu, Kimitoön,
Oulainen, Parkano, Pudasjärvi, Säkylä, Virrat,
Vöyri
Kankaanpää, Kuusamo, Lapua, Liperi,
Korsholm, Nivala, Pirkkala
Fredrikshamn, Hollola, Kyrkslätt, Karleby,
Reso, Raseborg, Sibbo, Torneå
Hämeenlinna, Villmanstrand, St: Michels,
Salo,
Vanda, Jyväskylä, Uleåborg, Åbo

36

N= ANTAL
RESPONDENTER
116
200
138
173
90
95

812 respondenter svarade på enkäten vilket ger en svarsprocent på 41%. Detta torde vara en
tillräcklig svarsprocent för att kunna utföra de analyser som planeras. Tabellen nedan illustrerar
respondenterna enligt position, en beskrivning av uppdraget och antalet användbara svar.
Bortfallet var 11. Därmed är antalet användbara svar N=801.
Tabell 1b: Presentation av studiens respondenter och deras roll/ position
POSITION

N

BESKRIVNING

TJÄNSTEINNEHAVARE

182

Kommunens ledande tjänsteinnehavare
t.ex. kommundirektör,
förvaltningsdirektör, direktörer för olika
sektorer

STYRELSELEDAMOT

263

Medlem av kommunstyrelsen, som
också kan vara fullmäktigeledamot eller
ha andra uppdrag

FULLMÄKTIGELEDAMOT

356

Fullmäktigeledamot, kan också ha andra
uppdrag

5.3 Undersökningens centrala variabler
Först diskuteras studiens beroende variabel, sedan de oberoende variablerna och slutligen
diskuteras kort klassificeringen av variabler enligt mätskala. Enligt Esaiasson et al. (2017, 51ff)
beskriver den beroende variabeln ”variationen i den egenskap hos analysenheterna som vi vill
förklara” (Esaiasson et al., 2017, 51). Beroende variabel i denna studie är således åsikten om
ett bredare medborgardeltagande. Frågan om demokratiutveckling som kommer att användas
är fråga 36, punkterna 10–19 i frågebatteriet (se bilaga 1). Beslutfattarundersökningens fråga
gällande åsikter om utvecklandet av den kommunala demokratin har formulerats i termer av
utvecklingsförslag och verksamhetssätt som ledamöterna förväntas ta ställning till med
utgångspunkt i den egna kommunens situation. Frågorna följer i stort exempellistan i
Kommunallagens (410/2015) 22§. Attityder brukar mätas med en så kallad Likertskala, och i
denna undersökning får respondenterna välja mellan alternativ på en skala från 1 – 5, där 1 =
mycket negativt och 5= mycket positivt.
En avgörande och viktig del för att säkerställa en undersöknings kvalitet är att redogöra för hur
variablerna operationaliserats. I tabell 1c är verksamhetssätten och utvecklingsförslagen

37

indelade i 4 olika grupper baserat på Smiths (2005) typologi som presenterades närmare i
kapitel fyra.
Tabell 1c: Sammanställning över verksamhetssätten och utvecklingsförslagen (de
beroende variablerna) indelat i 4+1 grupper
TYP AV INNOVATION
RÅDGIVANDE
INNOVATIONER
DELIBERATIVA
INNOVATIONER
MEDBESLUTANDE
INNOVATIONER
DIREKTDEMOKRATISKA
INNOVATIONER
ÖVRIGA FÖRSLAG

VERKSAMHETSSÄTT OCH UTVECKLINGSFÖRSLAG
•
•

Ökade påverkningsmöjligheter för ungdomsfullmäktige, äldrerådet,
och rådet för personer med funktionsnedsättning
Utökad samutveckling med dem som utnyttjar tjänsterna

•

Användning av juryer och paneler som satts ihop av kommuninvånare
vid beredningen av större helheter

•
•

Ibruktagande av medborgarbudgeten
Representanter för dem som utnyttjar tjänsterna inkluderas i
kommunens organ

•
•

Användning av kommunala, riktgivande folkomröstningar
Ökad betydelse av invånarinitiativ

•
•

Kommuninvånarnas åsikter hörs innan beslut fattas
Stöd för planering och förberedelser inom invånarnas,
organisationernas och andra sammanslutningars verksamhet på eget
initiativ

”Ökade påverkningsmöjligheter för ungdomsfullmäktige, äldrerådet och rådet för personer med
funktionsnedsättning” och ”Utökad samutveckling med dem som utnyttjar tjänsterna”
kategoriseras som rådgivande innovationer, eftersom deltagarna i dessa organ visserligen får
komma med åsikter och rekommendationer, men de har ingen officiell beslutsmakt.
“Användning av juryer och paneler som satts ihop av kommuninvånare vid beredningen av
större helheter” kategoriseras i den här studien som en deliberativ innovation. Det är diskutabelt
ifall respondenterna uppfattat verksamhetssättet som en sådan, eftersom diskussionsmöten
sedan länge använts i kommunerna som ett sätt att informera invånarna, och en deliberativ
innovation trots allt handlar om en mer kontrollerad och strukturerad diskussion. Eftersom
fokus i en jury eller panel trots allt är på samtal, kategoriseras den som en deliberativ innovation.
”Ibruktagande av medborgarbudgeten” och ”Representanter för dem som utnyttjar tjänsterna
inkluderas i kommunens organ” kategoriseras här som medbeslutande innovationer eftersom
deltagarna i dessa former kan ha ett verkligt inflytande på besluten. ”Användning av
kommunala, riktgivande folkomröstningar” och ”Ökad betydelse av invånarinitiativ” ses i
denna undersökning som direktdemokratiska innovationer, eftersom de ger en möjlighet för de
som deltar att kringgå beslutsfattarna. Folkomröstningar i en finländsk kontext är visserligen
38

alltid rådgivande, men man kan tänka sig att det är problematiskt för de formella beslutsfattarna
att ignorera ett resultat av en folkomröstning. Beslut om ett initiativs öde tas av fullmäktige,
men eftersom initiativsmakten, dvs. makten att lyfta upp en fråga på dagordningen tas av andra
än de formella beslutsfattarna kan de kategoriseras som direktdemokratiska innovationer. I
gruppen övrigt ingår verksamhetssätten ”Kommuninvånarnas åsikter hörs innan beslut fattas”
och ”Stöd för planering och förberedelser inom invånarnas, organisationernas och andra
sammanslutningars verksamhet på eget initiativ” där det första mäter en allmän inställning till
att överhuvudtaget involvera medborgarna i beslutsfattandet mellan valen och det andra
huruvida man anser att kommunen bör stöda ett samarbete med och initiativ som kommer från
den tredje sektorn.
Då är det dags att diskutera studiens oberoende variabler som ibland kallas för orsaks- eller
förklaringsvariabler. De beskriver variationen i egenskaper hos analysenheterna som tros kunna
förklara variationen i den beroende variabeln (Esaiasson, 2017, 52). Denna studies oberoende
variabler är position, partitillhörighet och erfarenhet av politiska uppdrag. Därtill används
respondenternas kön och kommunstorlek som kontrollvariabler.
Tabell 1d: En sammanställning av de oberoende variablerna

Position

Bland respondenterna finns ledande tjänsteinnehavare,
styrelseledamöter (som kan vara fullmäktigeledamöter) och
fullmäktigeledamöter

Partitillhörighet

Respondenterna representerar följande partier: Saml., KD,
Sannfinl., SFP, Centern, SDP, VF, Gröna, Övriga

Respondenterna indelas i sex kategorier enligt antalet
fullmäktigeperioder
Kön
Används som kontrollvariabel
Kommunerna indelas i sex kateogorier enligt invånarantal
Kommunstorlek
(Kontextvariabel/kontrollvariabel)
Erfarenhet

Respondenterna har delats in i tre grupper enligt position. Ledande tjänsteinnehavare är
företrädare för byråkratin, och bland dem finns till exempel kommundirektörer,
förvaltningschefer och sektorchefer (titlarna varierar i olika kommuner). Som ledande
tjänsteinnehavare

brukar

definieras

Styrelseledamöter

är

också

ofta

medlemmar

i

fullmäktigeledamöter,

kommunens
men

det

ledningsgrupp.
är

inget

krav.

Fullmäktigeledamöter är helt enkelt personer invalda i kommunfullmäktige. Gällande
partitillhörighet bör observeras att gruppen Övriga består av Blå framtid och Liike Nyt samt en
del andra registrerade partier eller föreningar som är så små att det inte är meningsfullt att
39

inkludera dem som enskilda partier i en statistisk analys. Den oberoende variabeln erfarenhet
delas in enligt följande: en period 0–4 år, två perioder 5–8 år, tre perioder 9–12 år, fyra perioder
13–16 år, fem perioder 17–20 år och slutligen minst sex perioder över 20 års erfarenhet.
Det finns olika typer av variabler och olika typer av variabler brukar klassificeras enligt den
mätnivå de finner sig på. Ett vanligt sätt är att dela in dem i dikotoma variabler,
nominalvariabler, ordinalvariabler och kvot-/intervallvariabler. Dikotoma variabler innehåller
data som endast kan rymma två kategorier, exempelvis kön. Nominalvariabler innehåller
kategorier som inte kan rangordnas, medan ordinalvariabler innefattar kategorier som kan
rangordnas men där avstånden mellan kategorierna inte är lika stora över hela skalan. Kvot/intervallvariabler rymmer värden som kan rangordnas och där avstånden mellan kategorierna
är lika långt över hela skalan, exempelvis gällande ålder eller temperatur (Bryman, 2018, 410).
Variabler som av respondenterna bedöms med hjälp av en Likertskala bedöms vara på
ordinalnivå vilket betyder att den här undersökningens beroende variabler är ordinalvariabler.
De oberoende variablerna, position och partitillhörighet befinner sig också på ordinalnivå.
Erfarenhet däremot är en variabel där avståndet mellan kategorierna är lika långt, vilket betyder
att det är en variabel på intervallnivå. Kontrollvariabeln kön är en dikotom variabel, och
kommunstorlek är en variabel på ordinalnivå. I de beskrivande analyserna mäts svaren per
enskild fråga och för de sammanfattande regressionsanalyserna kommer index att konstrueras,
så att det blir möjligt att särskilja på respondenternas inställning till olika typer av demokratiska
innovationer.

40

6 Empirisk analys
Avhandlingens empiriska analys genomförs i två steg. I det första steget genomförs beskrivande
analyser som ger en övergripande uppfattning om svarsfördelningen gällande materialet.
Därefter studeras sambanden mellan de oberoende variablerna och de beroende variablerna
genom korstabeller. För att fördjupa analysen och generera mer exakt information om
sambandens styrka och riktning utförs i steg två en serie multipla linjära regressionsanalyser.
Avsnitten inleds med en presentation av undersökningens resultat i tabellform och text. Därefter
diskuteras resultaten i ljuset av tidigare forskning, forskningsfrågor och antaganden.

6.1 Beskrivande analyser
För att få en helhetsuppfattning om hur respondenterna svarat på frågorna om
demokratiutveckling i syfte att främja ett bredare medborgardeltagande redovisas den
procentuella fördelningen av svaren inledningsvis i en frekvenstabell. I denna inledande tabell
ingår alla respondenters svar. För att förtydliga resultatet presenteras svarsfördelningen nedan
i en frekvenstabell där svarsalternativen slagits ihop till tre: negativ, neutral-, och positiv
inställning till de olika verksamhetssätten och utvecklingsförslagen. Negativ= 1(mycket
negativ) +2 (negativ), Neutral= 3, Positiv= 4 (positiv) + 5(mycket positiv).

Tabell 2: Frekvenstabell som anger svarsfördelningen för de åtta verksamhetssätten och
utvecklingsförslagen då svarsalternativen kategoriserats i tre grupper (%)

DELIBERATIVA

RÅDGIVANDE

TYP AV
INNOVATION

UTVECKLINGSFÖRSLAG
ELLER
NEGATIV NEUTRAL POSITIV
VERKSAMHETSSÄTT
Ökade påverkansmöjligheter
för ungdomsfullmäktige,
äldrerådet och rådet för
personer med
funktionsnedsättning
Utökad samutveckling med
dem som utnyttjar
tjänsterna
Användning av juryer och
paneler som satts ihop av
kommuninvånare vid
beredningen av större
helheter

TOTAL
%

N

12,3

26,9

60,8

100

781

4,4

21,5

74

100

766

21,6

25,6

52,7

100

781

41

TOTAL
%

N

Ibruktagande av
medborgarbudgeten

16,3

27,2

56,5

100

732

Representanter för dem
som utnyttjar tjänsterna
inkluderas i kommunens
organ

27,1

30,3

42,6

100

773

Användning av kommunala,
riktgivande
folkomröstningar

36,1

25

39

100

780

Ökad betydelse av
invånarinitiativ

17,5

31

51,5

100

777

Kommuninvånarnas åsikter
hörs innan beslut fattas

15,4

23,1

61,6

100

776

Stöd för planering och
förberedelser inom
invånarnas,
organisationernas och andra
sammanslutningars
verksamhet på eget initiativ

9,1

23,6

67,3

100

758

ÖVRIGA FÖRSLAG

MEDBESLUTANDE

UTVECKLINGSFÖRSLAG
ELLER
NEGATIV NEUTRAL POSITIV
VERKSAMHETSSÄTT

DIREKTDEMOKRATISKA

TYP AV
INNOVATION

Svarsfrekvensen varierar mellan N=732 och N=781. Frågan om medborgarbudget är den fråga
som har den lägsta svarsfrekvensen och är därmed den fråga som flest respondenter valt att inte
svara på. Frågorna om ökade påverkningsmöjligheter för ungdomsråd, äldreråd och råd för
personer med funktionsnedsättning samt om användandet av juryer och paneler är de frågor
som flest respondenter valde att ta ställning till.
Beslutsfattarna förhåller sig mest positiva till de rådgivande innovationerna. Mest positiva svar,
74 procent, får förslaget om att utöka samutvecklingen med dem som utnyttjar tjänsterna. Även
tanken om att ge utökade påverkningsmöjligheter till ungdomsråden, äldreråden och råden för
personer med funktionsnedsättning stöds av knappt 61 procent av respondenterna.
Gällande de medbeslutande innovationerna, medborgarbudgetering och inkluderandet av
brukare

i

kommunens

organ

finner

man
42

en

större

variation

bland

åsikterna.

Medborgarbudgetering stöds av knappt 57 procent medan dryft 16 procent motsätter sig den
tanken. Knappt 43 procent ser positivt på att inkludera brukare i kommunens organ, medan hela
27 procent anser att de är en dålig idé. Drygt hälften av respondenterna, 53 procent anser att
juryer och pandeler är ett bra sätt att involvera invånarna, medan knappt 22 procent motsätter
sig ett sådant verksamhetssätt.
Beslutsfattarna är mest skeptiska till de direktdemokratiska innovationerna. Speciellt
rådgivande folkomröstningar delar respondenternas åsikter, då 39 procent förhåller sig positivt
till dem, och nästan lika många, drygt 36 procent motsätter sig användandet av dem. Drygt
hälften, knappt 52 procent ser positivt på en ökad betydelse av invånarinitiativ, medan knappt
18 procent förhåller sig negativt till det.
Drygt 67 procent stöder tanken om att kommunen bör stöda planering och förberedelser i
invånarnas, organisationers och andra sammanslutningars verksamhet. Knappt 62 procent av
respondenterna anser att det är positivt att höra invånarna innan beslut fattas.
Tre av frågorna särskiljer sig som de förslag som respondenterna motsätter sig mest, nämligen
användandet av rådgivande folkomröstningar, drygt 36 procent, att inkludera representanter av
de som använder sig av tjänster i kommunens organ, drygt 27 procent, samt användandet av
juryer och paneler i beredningen av större helheter, där knappt 22 procent av respondenterna
förhåller sig mycket negativt eller negativt till förslaget.

43

6.2 Korstabeller
Nästa steg i den empiriska analysen syftar till att studera sambandet mellan undersökningens
tre oberoende variabler, position, partitillhörighet och erfarenhet av politiska uppdrag och
inställningen till de olika verksamhetssätt och utvecklingsförslag som respondenterna fick ta
ställning till i Beslutsfattarundersökningen 2020. Inledningsvis redovisas resultatet enligt
respondenternas position.
Tabell 3a: Korstabell som anger respondenternas inställning till verksamhetssätten eller
utvecklingsförslagen indelat enligt position (%).
*p-värde≤0,005 och ** p-värde≤0,001

MEDBESLUTANDE

DELIBERATIVA

RÅDGIVANDE

TYP
AV
INNOV
ATION

UTVECKLINGSFÖRSLAG
ELLER
VERKSAMHETSSÄTT

LEDANDE
TJÄNSTEINNEHAVARE

STYRELSELEDAMOT

FULLMÄKTIGELEDAMOT

N

Negativ

Neutral

Positiv

Negativ

Neutral

Positiv

Negativ

Neutral

Positiv

Ökade
påverkansmöjligheter
för
ungdomsfullmäktige,
äldrerådet och rådet för
personer med
funktionsnedsättning

17,8

30,5

51,7

9,4

24,3

66,3

11,6

27

61,3

773

Utökad samutveckling
med dem som utnyttjar
tjänsterna

5,2

22,3

73,6

3,2

22,7

74,1

4,8

20,5

74,7

757

Användning av juryer
och paneler som satts
ihop av
kommuninvånare vid
beredningen av större
helheter

25,0

25,6

49,4

21,1

24,6

54,3

20,0

26,2

53,8

772

Ibruktagande av
medborgarbudgeten

22,6

21,4

56,0

15,6

24,1

60,3

12,9

31,8

55,3

723

Representanter för dem
som utnyttjar
tjänsterna inkluderas i
kommunens organ*

36,4

29,5

34,1

25,0

26,2

48,8

24,2

33,7

42,1

764

44

ÖVRIGA FÖRSLAG

DIREKTDEMOKRATISKA

TYP AV
INNOVATION

UTVECKLINGSFÖRSLAG
ELLER
VERKSAMHETSSÄTT

LEDANDE
TJÄNSTEINNEHAVARE

STYRELSELEDAMOT

FULLMÄKTIGELEDAMOT

N

Negativ

Neutral

Positiv

Negativ

Neutral

Positiv

Negativ

Neutral

Positiv

Användning av
kommunala,
riktgivande
folkomröstningar*

46,6

25,3

28,1

31,3

27,4

41,3

33,4

23,2

43,4

771

Ökad betydelse av
invånarinitiativ**

26,1

40,3

33,5

15

30,8

54,2

14,7

26,3

59

768

Kommuninvånarnas
åsikter hörs innan
beslut fattas

13

27,7

59,3

13,9

23,4

62,7

17,5

20,4

62,1

767

Stöd för planering
och förberedelser
inom invånarnas,
organisationernas
och andra
sammanslutningars
verksamhet på eget
initiativ

10,6

28,2

61,2

9

21,2

69,8

8,7

22,8

68,6

749

De verksamhetssätt och utvecklingsförslag märkta med en eller två asterisker är de frågor där
det finns statistiskt signifikanta variationer i svaren mellan de oberoende variablerna, i detta fall
mellan de olika positionerna. Det betyder att de relevanta skillnaderna mellan olika positioners
inställning kan hittas gällande förslagen att representanter för dem som utnyttjar tjänsterna
inkluderas i kommunens organ, användning av kommunala, riktgivande folkomröstningar och
en ökad betydelse av invånarinitiativ.
Den medbeslutande innovationen att inkludera representanter för dem som utnyttjar tjänster i
kommunens organ är det första förslaget där man kan finna statistiskt signifikanta skillnader
mellan de olika positionerna. Styrelseledamöter och fullmäktigeledamöter är mer positiva än
negativa till förslaget, ca 49 procent av styrelseledamöterna är positiva och ca 42 procent av
fullmäktigeledamöterna har en positiv inställning till förslaget. De ledande tjänsteinnehavarna
däremot är aningen mer negativa till förslaget än positiva, drygt 36 procent ser negativt på
förslaget att inkludera representanter för dem som utnyttjar tjänsterna i kommunens organ.
Skillnaden mellan styrelseledamöter och fullmäktigeledamöter är marginell, och den mer
betydande skillnaden hittas mellan politikerna och de ledande tjänsteinnehavarna.

45

Följande förslag där det finns signifikanta skillnader är användningen av kommunala,
riktgivande folkomröstningar. Där återfinns samma mönster som i föregående fråga,
styrelseledamöter och fullmäktigeledamöter ser mer positivt på folkomröstningar än de ledande
tjänsteinnehavarna. Det som skiljer mellan frågorna är att respondenterna oberoende av position
är mer negativt inställda till folkomröstning.
Även då det gäller att ge invånarinitiativet en ökad betydelse hittas signifikanta skillnader
mellan respondenterna i olika position. Alla tre grupper har en mer positiv än negativ inställning
till förslaget, styrelseledamöterna och fullmäktigeledamöterna är dock betydligt mer positiva
än de ledande tjänsteinnehavarna. Av politikerna är knappt 60 procent positiva och av de
ledande tjänsteinnehavarna knappt 34 procent. Där ca 26 procent av de ledande
tjänsteinnehavarna har en negativ inställning till invånarinitiativet är motsvarande siffra för
politikerna ca 10 procentenheter lägre.
Mönstret som framträder är att beslutsfattarna i olika positioner trots en del skillnader i
procentandel har ganska samstämmig inställning till de olika förslagen. Populäraste förslaget
bland alla grupper är tanken om att utöka samutvecklingen av tjänster med de brukare som
använder tjänsterna. Man är också positiv inställda till att stöda den tredje sektorn i dess
planering och verksamhet, och att höra invånarna om deras åsikter innan beslut fattas.

46

I de resterande deskriptiva analyserna ingår endast de förtroendevalda politikerna, eftersom de
ledande tjänsteinnehavarna inte tillfrågats om partitillhörighet eller erfarenhet av politiska
uppdrag. Först granskas respondenternas inställning till de olika typerna av demokratiska
innovationer enligt partitillhörighet. Därefter redovisas respondenternas åsikter om de olika
förslagen enligt politisk erfarenhet, det vill säga enligt antal perioder de har haft ett politiskt
förtroendeuppdrag.
Tabell 3b: Korstabell som anger de förtroendevaldas inställning till rådgivande
innovationer enligt partitillhörighet (%). * p-värde≤0,005 och ** p-värde≤0,001
RÅDGIVANDE INNOVATIONER

Neg.
Pos.
Neg.
KD
Pos.
Neg.
SANNF
Pos.
Neg.
SFP
Pos.
Neg.
C
Pos.
Neg.
SDP
Pos.
Neg.
VF
Pos.
Neg.
GRÖNA
Pos.
Neg.
ÖVRIGA
Pos.
TOTAL N
SAML

Ökade påverkningsmöjligheter för
ungdomsfullmäktige, äldrerådet och
rådet för personer med
funktionsnedsättning

Utökad samutveckling med dem
som utnyttjar tjänsterna

14,1
53,5
7,1
67,9
22,7
56,8
9,4
56,6
11,6
57,8
6,3
76,6
3,2
64,5
7,8
69,7
10,7
60,7
605

6,1
70,7
0,0
85,2
7,5
72,5
9,4
66,0
3,4
68,0
3,8
82,9
0,0
63,3
3,3
82,0
0,0
82,1
590

ANTAL SVAR
ENLIGT
PARTI OCH
FRÅGA
N= 99, 99
N= 28, 27
N= 44, 40
N= 53, 53
N= 147, 147
N= 111, 105
N= 31, 30
N= 64, 61
N= 28, 28

Inledningsvis granskas hur representanterna för de olika partierna ser på rådgivande
innovationer. Bland svaren gällande dessa två förslag hittas inga statistiskt signifikanta
skillnader mellan respondenter från de olika partierna. Som tidigare redovisades i tabell 3a är
de förslag och verksamhetssätt som kan klassas som rådgivande innovationer mest populära
bland beslutsfattarna. I alla partier är över hälften av beslutsfattarna positiva till att ge ett utökat
47

inflytande till ungdomsfullmäktige, äldrerådet och rådet för personer med funktionsnedsättning.
Representanter för Socialdemokraterna, Gröna och Vänsterförbundet är mest positiva till
förslaget, medan skeptikerna hittas bland sannfinländska företrädare där knappt 23 procent ser
negativt på förslaget. Förslaget att utöka samutvecklingen med dem som använder tjänster ses
väldigt positivt av hälften av partiernas representanter, över 80 procent av Kristdemokraterna,
Socialdemokraterna, Gröna och småpartierna ser positivt på förslaget. Största skepticismen
finner man hos företrädare för Svenska folkpartiet där drygt 9 procent förhåller sig negativt till
förslaget.
Som följande granskas de olika partiföreträdarnas inställning till medbeslutande-, och
deliberativa innovationer. Bland svaren hittas statistiskt signifikanta skillnader bland
respondenterna från olika partier.

Tabell 3c: Korstabell som anger de förtroendevaldas inställning till medbeslutande-, och
deliberativa innovationer enligt parti (%). *p-värde≤0,005 och ** p-värde≤0,001
MEDBESLUTANDE INNOVATIONER

Neg.
Pos.
Neg.
KD
Pos.
Neg.
SANNF
Pos.
Neg.
SFP
Pos.
Neg.
C
Pos.
Neg.
SDP
Pos.
Neg.
VF
Pos.
Neg.
GRÖNA
Pos.
Neg.
ÖVRIGA
Pos.
TOTAL N
SAML

DELIBERATIVA
INNOVATIONER

Ibruktagande av
medborgarbudgeten**

Representanter för dem som
utnyttjar tjänsterna
inkluderas i kommunens
organ*

Användning av juryer och paneler
som satts ihop av
kommuninvånare vid
beredningen av större helheter**

11,3
57,7
4,2
66,7
15,9
47,7
46,2
17,9
15,0
47,9
16,3
61,2
0,0
68,8
4,8
85,5
11,5
69,2
562

32,3
37,5
17,2
62,1
36,4
34,1
40,8
20,4
22,0
43,3
17,8
54,2
19,4
58,1
17,2
51,6
17,9
57,8
598

24,5
48,0
17,9
67,9
30,2
32,6
46,2
26,9
22,6
47,3
13,6
67,3
6,7
56,7
7,8
76,6
7,1
71,4
603

48

ANTAL SVAR
ENLIGT
PARTI OCH
FRÅGA
N= 97, 96,
102
N= 24, 29, 28
N= 44, 44, 43
N=39, 49, 52
N= 140, 150,
146
N= 98, 107,
110
N= 32, 31, 30
N= 62, 64, 64
N= 26, 28, 28

Medborgarbudgetering finner det största stödet hos företrädare för Gröna förbundet där knappt
86 procent ser positivt på verksamhetssättet. Företrädare för småpartierna, Vänsterförbundet
och Kristdemokraterna är också ganska positiva till medborgarbudgetering, knappt 70 procent
av dem har en positiv inställning. Svenska folkpartiet sticker ut då det gäller synen på
medborgarbudgetering, knappt 18 procent ser positivt på medborgarbudgetering, och hela 46
procent intar en negativ inställning.
Också då det gäller förslaget att inkludera representanter av dem som utnyttjar tjänsterna i
kommunens organ sticker Svenska folkpartiet ut från massan. Det är det enda partiet där klart
flera är negativa än positiva till förslaget, knappt 41 procent har en negativ inställning och drygt
20 procent har en positiv inställning. Representanterna för Samlingspartiet och Sannfinländarna
har ungefär lika många som ser positivt respektive negativt på förslaget, de övriga
partiföreträdarna har fler positiva än negativa svar. Flest positiva hittas bland företrädarna för
Kristdemokraterna.
Då det gäller förslaget att använda juryer och paneler bestående av kommuninvånare vid
beredningen av större helheter, det enda verksamhetssättet som i undersökningen klassas som
en deliberativ innovation skiljer sig även denna gång Svenska folkpartiet från de andra partierna
genom att en betydligt större andel av respondenterna är negativa än positiva, drygt 46 procent
mot cirka 27 procent. Bland företrädare för Gröna och Kristdemokraterna finns en stor andel
positiva, knappt 77 procent och 68 procent. Företrädarna för Sannfinländarna är delade i denna
fråga, cirka 30 procent är positiva och 30 procent negativa mot användandet av juryer och
paneler.

49

Följande grupp av demokratiska innovationer som granskas ur parttillhörighetsperspektiv är de
direktdemokratiska innovationerna. Bland svaren hittas statistiskt signifikanta skillnader bland
respondenterna från olika partier.
Tabell 3d: Korstabell som anger de förtroendevaldas inställning till direktdemokratiska
innovationer enligt parti (%). *p-värde≤0,005 och ** p-värde≤0,001
DIREKTDEMOKRATISKA INNOVATIONER

Neg.
Pos.
Neg.
KD
Pos.
Neg.
SANNF
Pos.
Neg.
SFP
Pos.
Neg.
C
Pos.
Neg.
SDP
Pos.
Neg.
VF
Pos.
Neg.
GRÖNA
Pos.
Neg.
ÖVRIGA
Pos.
TOTAL N
SAML

Användning av kommunala,
riktgivande folkomröstningar**

Ökad betydelse av invånarinitiativ*

44,6
34,7
7,1
57,1
27,9
46,5
46,3
37,0
38,2
34,7
33,3
32,4
12,5
68,8
19,0
61,9
22,2
63,0
600

21
48
7,1
64,3
13,6
63,8
25,9
44,4
16,7
47,9
12,8
60,6
6,7
86,7
7,8
71,9
3,8
61,5
599

ANTAL SVAR
ENLIGT
PARTI OCH
FRÅGA
N= 101, 100
N= 28, 28
N= 43, 44
N= 54, 54
N= 144, 144
N= 108, 109
N= 32, 30
N= 63, 64
N= 27, 26

Användandet av kommunala riktgivande folkomröstningar är det verksamhetssätt som delar
partierna mest. Största andelen positiva företrädare återfinns hos Vänsterförbundet där 69
procent har en positiv inställning och 13 procent en negativ syn. Även bland respondenterna
från de Gröna anser 62 procent att folkomröstning är positivt, medan cirka 19 procent har en
negativ inställning. Bland Centerns och Socialdemokraternas representanter är åsikterna
blandade, centerföreträdarna har aningen fler negativa svar än positiva, 38 procent mot 35
procent. Bland Socialdemokraterna har cirka 30 procent en negativ syn, och 30 procent en
positiv syn. Av Kristdemokraternas representanter har cirka 57 procent en positiv inställning
50

till folkomröstningar och endast 7 procent en negativ syn. Samlingspartisterna och
representanterna för Svenska folkpartiet har ungefär en liknande inställning, där cirka 45
procent av de svarande intar en negativ inställning och 35 procent en positiv inställning. Bland
företrädare för Sannfinländarna är en högre andel positiva mot folkomröstning, 47 procent mot
30 procent negativa.
Alla partier har en högre andel positiva svar än negativa gällande frågan om att ge
invånarinitiativet en ökad betydelse. Mest positiva är företrädare för Vänsterförbundet där 87
procent ser positivt på förslaget. Även Kristdemokraterna, Sannfinländarna, Gröna,
Socialdemokraterna och småpartierna har drygt 60 procent positiva svar på denna fråga.
Svenska folkpartiet och Samlingspartiet har företrädare med den mest negativa inställningen
till invånarinitiativ, med 26 procent respektive 21 procent företrädare med en negativ syn på att
ge invånarinitiativet en ökad betydelse.

51

Till slut granskas även de olika partiföreträdarnas inställning till de förslag som i denna
undersökning sammanförts i gruppen övriga, förslag av en allmän karaktär som snarare mäter
en allmän syn medborgardeltagande än representerar en typ av demokratisk innovation. Bland
svaren hittas statistiskt signifikanta skillnader bland respondenterna från olika partier.
Tabell 3e: Korstabell som anger de förtroendevaldas inställning till gruppen övriga
förslag enligt partitillhörighet (%). *p-värde≤0,005 och ** p-värde≤0,001
GRUPPEN ÖVRIGA FÖRSLAG

Neg.
Pos.
Neg.
KD
Pos.
Neg.
SANNF
Pos.
Neg.
SFP
Pos.
Neg.
C
Pos.
Neg.
SDP
Pos.
Neg.
VF
Pos.
Neg.
GRÖNA
Pos.
Neg.
ÖVRIGA
Pos.
TOTAL N
SAML

Kommuninvånarnas åsikter hörs
innan beslut fattas**

Stöd för planering och
förberedelser inom invånarnas,
organisationernas och andra
sammanslutningars verksamhet på
eget initiative**

24,2
50,5
3,6
68,6
15,9
59,1
26,4
50,9
19,3
55,2
13,9
64,8
3,3
63,3
4,8
83,9
10,7
82,1
597

13,4
64,9
6,9
75,9
11,6
53,5
13,6
43,2
9
66,7
6,5
74,1
6,7
80
3,2
88,9
3,6
78,6
586

ANTAL SVAR
ENLIGT PARTI
OCH FRÅGA

N= 99, 97
N=28, 29

N= 44, 43
N= 53, 44
N= 145, 144
N= 108, 108
N= 30, 30
N= 62, 63
N= 28, 28

Båda dessa förslag ses som positiva av flertalet av de olika partiernas representanter. Mest
positiva är småpartiernas-, de Grönas- och Vänsterförbundets representanter, där mellan 80 och
90 procent av representanterna ser positivt på förslagen. Partierna med flest negativa företrädare
är Svenska folkpartiet och Samlingspartiet där cirka 25 procent av företrädarna ser negativt på
att höra invånarnas åsikter innan beslut fattas.
Den sista korstabellen (3f) illustrerar sambandet mellan de förtroendevaldas erfarenhet av
politiska uppdrag och deras syn på de olika demokratiska innovationerna.
52

Tabell 3f: Korstabell som anger de förtroendevaldas inställning till förslagen enligt
erfarenhet (%). *p-värde≤0,005 och ** p-värde≤0,001

DIREKTDEMOKRATISKA

MEDBESLUTANDE

DELIBERATIVA

RÅDGIVANDE

TYP AV
INNOVATI
ON

UTVECKLING
SFÖRSLAG
ELLER
VERKSAMHE
TSSÄTT

0 - 4 ÅR

5 - 8 ÅR
Neg.

Pos.

9 - 12 ÅR

13 - 16 ÅR

17 - 20 ÅR

ÖVER 20 ÅR

Neg.

Neg.

Pos.

Neg.

Pos.

Neg.

Pos.

Pos.

N

Neg.

Pos.

6,7

68,5

12,2 66,7 12,7 70,6

8,9

51,8

9,1

65,9

12,4

53,5

603

Ökade
påverkansm
öjligheter
för
ungdomsfull
mäktige,
äldrerådet
och rådet
för personer
med
funktionsne
dsättning
Utökad
samutveckli
ng med dem
som
utnyttjar
tjänsterna
Användning
av juryer
och paneler
som satts
ihop av
kommuninv
ånare vid
beredninge
n av större
helheter
Ibruktagand
e av
medborgarb
udgeten**
Representa
nter för
dem som
utnyttjar
tjänsterna
inkluderas i
kommunens
organ
Användning
av
kommunala,
riktgivande
folkomröstn
ingar

1,4

76,4

5,0

70,0

5,5

72,7

6,8

79,5

6,3

63,5

588

16,1

57,7

23,1 54,5 15,2 58,6

21,4

48,2

20,0

53,3

26,7

47,3

601

6,7

64,4

20,7 57,8

62,0

17,3

59,6

14,6

63,4

19,4

40,3

560

18,7

50,7

28,6 52,1 20,6 42,3

25,0

44,6

28,9

44,4

27,9

34,1

596

28,9

44,3

25,4 49,2 31,4 42,2

42,9

33,9

33,3

47,6

40,5

35,1

598

Ökad
betydelse
av
invånarinitia
tiv**

5,3

69,3

15,7 61,2 11,1 57,6

18,2

49,1

20,9

55,8

24,0

41,1

597

79,0

3,0

7,6

53

ÖVRIGT

Kommuninv
ånarnas
åsikter hörs
innan beslut
fattas*
Stöd för
planering
och
förberedels
er inom
invånarnas,
organisation
ernas och
andra
sammanslut
ningars
verksamhet
på eget
initiativ

10,1

74,5

14,4 61,0 12,7 66,7

17,0

60,4

27,9

55,8

22,3

28,5

595

4,0

77,2

10,1 71,4

11,5

57,7

9,3

69,8

14,8

60,7

584

5,1

69,7

Bland tre av verksamhetssätten och utvecklingsförslagen hittas statistiskt signifikanta skillnader
bland de svarande med olika lång erfarenhet av politiska uppdrag, nämligen i frågan gällande
ibruktagande av medborgarbudget, att ge invånarinitiativet en ökad betydelse och i
verksamhetssättet att höra invånarnas åsikter innan beslut fattas.
Ett generellt mönster är att det finns fluktuationer mellan olika grupper av förtroendevalda
enligt politisk erfarenhet. Mellan ledamöter med erfarenhet av endast en fullmäktigeperiod
(nybörjare) och ledamöter med erfarenhet av över fem fullmäktigeperioder (veteraner) hittas en
markant skillnad i inställningen till förslagen. Till exempel ställer sig knappt 80 procent av
nybörjarna positivt till att höra invånarna om deras åsikter innan beslut fattas, medan knappt 30
procent av veteranerna ser positivt på det. Skillnaden är markant, hela 50 procentenheter. Ett
liknande mönster finns gällande de två övriga frågorna, även om skillnaden inte är lika stor.

6.4 Sammanfattande regressionsanalyser
I kapitel fyra diskuterades två potentiella teoretiska förklaringar som eventuellt kan förklara
beslutsfattarnas inställning till ett bredare medborgardeltagande eller demokratiska
innovationer, position och partitillhörighet. För att kunna göra en mer ingående analys av hur
dessa två potentiella faktorer kan tänkas förklara beslutsfattarnas inställning till de olika
verksamhetssätten och utvecklingsförslagen utförs nu två serier av multipla linjära
regressionsanalyser.
Den första serien fokuserar på de förtroendevalda och mäter dels ifall position
(styrelseledamot/fullmäktigeledamot),

dels

ifall

partitillhörighet

kan

förklara

de

förtroendevaldas övergripande inställning till demokratiska innovationer. Erfarenhet,
54

könstillhörighet och kommunstorlek förs in i analysen som kontrollvariabler. Genom liknande
regressionsanalyser mäts sedan även deras inställning till de olika typerna av demokratiska
innovationer.
Den andra serien mäter sedan de ledande tjänsteinnehavarnas övergripande inställning till
demokratiska innovationer, och därefter även hur de förhåller sig till de olika typerna av
innovationer.

I

dessa

analyser

införs

könstillhörighet

och

kommunstorlek

som

kontrollvariabler.
För att kunna utföra regressionsanalyser behöver variablerna befinna sig på rätt skalnivå, de
behöver vara intervallvariabler. Enligt Teorell & Svensson (2007, 160) kan ordinalvariabler
med fem skalnivåer användas i regressionsanalyser, medan variabler på nominal-, eller
ordinalnivå med färre än fem värden bör kodas om till så kallade dummyvariabler. En
dummyvariabel endera har, eller har inte en egenskap, och intar följaktligen antingen värdet 0
eller 1. Eftersom användningen av dummyvariabler innebär att man jämför olika grupper med
varandra behöver man lämna en grupp utanför analysen. Den gruppen kallas referensgrupp, och
det är mot den man jämför grupperna som ingår i analysen (Djurfeldt, 2009d, 210, i Henriksson,
2019,

121).

I

regressionsanalysen

fullmäktigeledamöterna
Kristdemokraterna
regressionsanalysen

som

och
som

med

fokus

referensgrupp

småpartierna
fokuserar

gällande

gällande
på

på

de

de

förtroendevalda

position

partitillhörighet
ledande

som
som

används

förklaring
förklaring.

tjänsteinnehavarna

och
I

används

fullmäktigeledamöterna som referensgrupp.
I de beskrivande analyserna har frågorna mätts enskilt, men i de sammanfattande
regressionsanalyserna mäts respondenternas inställning till frågorna enligt typ av innovation.
Därför har fyra index konstruerats. Med stöd i tidigare forskning (Smith, 2005, Bengtsson,
2008) har frågorna grupperats så de representerar de olika typerna av demokratiska
innovationer. Endast en fråga klassas som deliberativ innovation i denna undersökning så den
frågan mäts enskilt.
För att mäta den inre konsistensen och reliabiliteten i indexen beräknades deras Cronbachs´s
alphavärde, vilket är ett mått som sammanfattar hur variabler korrelerar med varandra. Gruppen
Rådgivande innovationer har ett värde på ,597 vilket är lågt, men acceptabelt i denna studie. De
övriga grupperna har värden på över 0,6 och det index som innehåller alla frågor, och som
används då den övergripande inställningen till demokratiska innovationer mäts genererade ett

55

alfavärde på ,894. Det finns en positiv korrelation mellan alla dessa variabler, men styrkan av
korrelationen varierar.
B-koefficienten beskriver linjens lutning i regressionsmodellen. Ifall B-värdet är positivt
betyder det att ett högre värde på den oberoende variabeln innebär ett högre värde på den
beroende variabeln. Ifall B-värdet är negativt betyder det att ett lägre värde på den oberoende
variabeln ger ett lägre värde på den beroende variabeln.
Ur kolumnen Signifikans utläses p-värdet som beskriver hur reliabel den oberoende variabelns
effekt är på den beroende variabeln. Ju lägre värdet är desto säkrare är resultatet. En
signifikansnivå <0,05 betyder att man med 95 procents säkerhet kan säga att den oberoende
variabeln inte har en slumpmässig effekt på den beroende variabeln. En signifikansnivå <0,001
betyder att resultatet är 99,9 % reliabelt.

Tabell 4a: Linjär regressionsanalys. De förtroendevaldas inställning till demokratiska
innovationer

FÖRTROENDEVALDAS ÖVERGRIPANDE
INSTÄLLNING TILL
VERKSAMHETSSÄTTEN OCH
UTVECKLINGSFÖRSLAGEN
STYRELSELEDAMÖMÖTER
SAML
SANNF
SFP
C
SDP
VF
GRÖNA
ERFARENHET
KÖN
KOMMUNSTORLEK
(KONSTANT)
N = 619
ADJ R2 = ,214

B-KOEFFICIENT

SIGNIFIKANS

-,002
-,436
-,347
-,673
-,450
-,206
,217
,104
-,061
,395
-,040
4,015

,978
,001
,025
,000
,000
,108
,192
,458
,001
,000
,063
,000

56

Den första analysen vars resultat anges i tabell 4a mäter alltså effekten av egenskapen av att
inneha en viss position, vara medlem av ett visst parti, att ha en viss erfarenhet av politiska
uppdrag, vara av ett visst kön och verka i en kommun av en viss storlek på de förtroendevaldas
övergripande inställning till demokratiska innovationer. Ur tabellen kan utläsas att i denna
regressionsmodell kan de oberoende variablerna position och parti tillsammans med
kontrollvariablerna erfarenhet, kön och kommunstorlek förklara 21,4 % av variationen i de
förtroendevaldas övergripande inställning till demokratiska innovationer. Det justerade R2värdet är ,214 vilket ska tolkas som 21,4%.
P-värdet för position är ,978 och det betyder att position inte har en effekt på åsikten om
demokratiska innovationer. Bland partierna uppvisar Samlingspartiet, Svenska folkpartiet och
Centern resultat med en godtagbar signifikansnivå. Kontrollvariablerna erfarenhet och
könstillhörighet är också statistiskt signifikanta. Ett negativt B-värde indikerar en negativ
inställning till demokratiska innovationer, flest negativa respondenter hittas inom Svenska
folkpartiet, Centern och Samlingspartiet. Erfarenhet har också ett negativt B-värde, vilket ska
tolkas som att mer erfarenhet korrelerar med mer negativa attityder. Kön har ett positivt Bvärde vilket innebär att kvinnligt kön korrelerar med positiv inställning till demokratiska
innovationer. Kommunstorlek däremot har inte en effekt på respondenternas inställning. Att
modellens förklaringsgrad endast är 21,4% innebär dock att det även finns andra faktorer som
inverkar på respondenternas attityder.
Efter denna inledande regressionsanalys utfördes även fyra ytterligare analyser där de
förtroendevaldas inställning till de olika typerna av innovationer studeras. Resultattabellerna
finns redovisade som bilagor i slutet av avhandlingen, men de kommenteras dock kort här.
Gällande de förtroendevaldas inställning till rådgivande innovationer (bilaga 2) hittades endast
ett statistiskt signifikant samband och det var ett positivt samband mellan kvinnligt kön och
åsikt om rådgivande innovationer. Modellens förklaringskraft var 15,2%. Analysen om de
förtroendevaldas åsikter om deliberativa innovationer (bilaga 3) levererade fyra statistiskt
signifikanta resultat. Bland företrädarna för Sannfinländarna, Svenska folkpartiet och Centern
hittades negativa samband, och mellan kvinnligt kön och åsikten om deliberativa innovationer
finns ett positivt samband. Modellens förklaringsgrad var 13,2%. Även i analysen av de
förtroendevaldas inställning till medbeslutande innovationer (bilaga 4) hittas ett liknande
resultat gällande partieffekter, företrädare för Sannfinländarna, Svenska folkpartiet och Centern
har en negativ inställning till medbeslutande innovationer. Kvinnligt kön har ett samband med
positiv inställning, och denna analys finner även ett statistiskt signifikant negativt samband
57

mellan politisk erfarenhet och åsikter om medbeslutande innovationer. Modellens
förklaringsgrad var 17,1%. Den sista analysen i denna första serie granskar de förtroendevaldas
inställning till direktdemokratiska innovationer (bilaga 5) och visar att det finns ett negativt
samband mellan företrädarna för Samlingspartiet, Svenska folkpartiet, Centern och
Socialdemokraterna och åsikten om direktdemokratiska innovationer. Därtill hittas också ett
negativt samband mellan erfarenhet och direktdemokratiska innovationer. I denna modell hittas
inget statistiskt signifikant samband mellan kvinnligt kön och attityd, vilket betyder att
kvinnliga politiker ställer sig mer positivt till alla typer av demokratiska innovationer med
undantag av de direktdemokratiska. Modellens förklaringsgrad var 11,6%.
I den andra serien av regressionsanalyser (tabell 4b) inkluderas även de ledande
tjänsteinnehavarna. Modellens förklaringsgrad är 12,3%.
Tabell 4b: Linjär regressionsanalys. Förtroendevaldas och de ledande
tjänsteinnehavarnas inställning till demokratiska innovationer

FÖRTROENDEVALDAS OCH LEDANDE
TJÄNSTEINNEHAVARES ÖVERGRIPANDE
INSTÄLLNING TILL DEMOKRATISKA
INNOVATIONER
LEDANDE TJÄNSTEINNEHAVARE
STYRELSELEDAMÖTER
KOMMUNSTORLEK
KÖN
(KONSTANT)
N=445
ADJ R2 = ,123

B-KOEFFICIENT

SIGNIFIKANS

-,316
-,080
-,008
,508
3,434

,000
,231
,641
,000
,000

Till skillnad från den föregående regressionsanalysen som visade att politikernas position inte
har en statistiskt signifikant inverkan på åsikten om demokratiska innovationer har de ledande
tjänsteinnehavarnas position en effekt på deras attityder. Det finns en negativ korrelation
mellan egenskapen ledande tjänsteinnehavare och åsikter om demokratiska innovationer. Inte
heller hos denna grupp spelar kommunstorlek en avgörande roll, men däremot visar analysen
att kvinnligt kön korrelerar med positiv inställning. Förklaringsgraden i denna modell var
endast 12,3%, vilket innebär att det finns andra förklarande faktorer.

58

Liksom i fallet med de förtroendevaldas åsikter om de olika typerna av innovationer återfinns
resultaten av de följande analyserna kring de ledande tjänsteinnehavarnas inställning till de
olika typerna av innovationer redovisade i tabellform som bilagor i slutet av avhandlingen, men
kommenteras kort här. Positionen har en statistiskt signifikant effekt på åsikten om rådgivande
innovationer (bilaga 6) och den är negativ. Kvinnligt kön har däremot en positiv effekt på
åsikten, vilket betyder att det i synnerhet är de manliga ledande tjänsteinnehavarna som är
negativt inställda till rådgivande innovationer. Modellens förklaringsgrad var 12,1%. Vid
analysen av de ledande tjänsteinnehavarnas åsikt om deliberativa innovationer (bilaga 7) hittas
endast en statistiskt signifikant variabel och det är kvinnligt kön som har ett positivt samband
med åsikten om deliberativa innovationer. Modellens förklaringskraft var 8,5%. Då de ledande
tjänsteinnehavarnas inställning till medbeslutande innovationer (bilaga 8) analyseras hittas ett
negativt samband till position, och ett positivt samband till kvinnligt kön. Med andra ord är
manliga ledande tjänsteinnehavare mer negativa till medbeslutande innovationer än kvinnliga
ledande tjänsteinnehavare. Modellens förklaringsgrad är 7,5%. Resultatet för den sista
regressionsanalysen av ledande tjänsteinnehavares inställning till direktdemokratiska
innovationer (bilaga 9) återfinns samma resultat med en förklaringsgrad på 6%.

6.5 Diskussion om den empiriska analysens resultat
Resultaten från avhandlingens empiriska analyser har redovisats i föregående avsnitt och då
återstår uppgiften att reflektera över resultaten i ljuset av tidigare forskning samt att besvara
avhandlingens forskningsfrågor.
Avhandlingens första forskningsfråga handlar om hurdana demokratiska innovationer de
kommunala beslutsfattarna föredrar och på basis av den framfördes antagandet att
beslutsfattarna ser mer positivt på rådgivande innovationer, än på medbeslutande innovationer
och deliberativa innovationer. Beslutsfattarna är mest negativt inställda till direktdemokratiska
innovationer som folkomröstningar.
Då fokus sätts på den första forskningsfrågan visar det sig att de analyser som utförts inte kan
ge ett uttömande svar på frågan. Vid en första anblick på resultaten av till exempel
korstabellerna ser svaren ut att bekräfta antagandet att beslutsfattarna föredrar rådgivande
innovationer framom medbeslutande- och deliberativa innovationer och är mest skeptiska till
de direktdemokratiska innovationerna. Då sambandens signifikans testades med Χ2 visade det
sig dock att inget av de positiva sambanden var statistiskt signifikanta, och därmed måste ses
som slumpmässiga. Det som med säkerhet kan sägas är att det minst populära verksamhetssättet
59

är den direktdemokratiska innovationen folkomröstning, följt av den medbeslutande
innovationen som handlar om att inkludera representanter av dem som använder tjänsterna i
kommunens organ (tabell 3a).
Den andra forskningsfrågan handlar om ifall man kan finna ett samband mellan de kommunala
beslutsfattarnas position och synen på ett bredare medborgardeltagandeoch på basis av den
formulerades antagandet att ju mer ansvarsfull position och därmed större upplevt inflytande
desto större skepticism mot ett bredare medborgardeltagande.
Korstabellen 3a visar att det finns en tydlig skillnad mellan de ledande tjänsteinnehavarnas och
de förtroendevaldas inställning åtminstone då det gäller frågan om folkomröstningar och
förslaget att inkludera representanter för dem som utnyttjar tjänster i kommunens organ. De
ledande tjänsteinnehavarna intar också en mer skeptisk inställning till att ge invånarinitiativet
en utökad betydelse. Skillnaden mellan styrelseledamöter och fullmäktigeledamöter är
marginell, men styrelseledamöter tenderar vara aningen mer skeptiska till förslagen än
fullmäktigeledamöterna. Då effekten av positionens betydelse mäts i regressionsanalyserna
försvinner skillnaden mellan styrelseledamöterna och fullmäktigeledamöterna, däremot
kvarstår den då de ledande tjänsteinnehavarna granskas. De ledande tjänsteinnehavarna intar en
mer skeptisk inställning till demokratiska innovationer överlag, med undantag av inställningen
till deliberativa innovationer där inget statistiskt signifikant samband kunde hittas.
Resultatet ser ut att åtminstone i stora drag följa det hierarkiska mönster som man enligt Pikkala
(2005) och Sandberg (2012) finner inom det kommunala beslutsfattandet. De ledande
tjänsteinnehavarna upplever sig vara mest inflytelserika och de har också en mer skeptisk
inställning till de demokratiska innovationerna. I en nordisk studie om skillnader i attityder till
demokrati mellan förvaltningen och politiker finner Pierre et al. (2017) att tjänsteinnehavarna
fäster större vikt vid output-legitimitet än politikerna, och politikerna en större vikt på
demokratisk input-legitimitet än tjänsteinnehavarna. Då man reflekterar över positionens
betydelse ur ett nyinstitutionellt perspektiv blir man medveten om att de kommunala
beslutsfattarna agerar inom ett stabilt och till stora delar förutsägbart system, med betydande
inslag av stigberoende (Sandberg, 2015, 90). Undersökningens respondenter verkar alltså i en
institutionell omgivning vars kanske viktigaste egenskap är att erbjuda stabilitet. Därtill fann
Pikkala (2005) i sina studier av kommunala reformer att aktörer tenderar att förespråka reformer
som gynnar den egna ställningen, och motsätta sig förändringar som innebär ett hot mot den
egna ställningen. Med den premissen i bakhuvudet ter sig beslutsfattarnas inställning
förutsägbar och ur deras perspektiv rationell.
60

Avhandlingens tredje forskningsfråga rör det eventuella sambandet mellan respondenternas
partitillhörighet och synen på ett bredare medborgardeltagande. Enligt tidigare forskning har
man funnit att partier med vänsterideologi har en mer positiv inställning till demokratiska
innovationer medan högerpartier är konservativa och föredrar stats quo. Två antaganden
formulerades kring denna frågeställning varav det första lyder: förtroendevalda som
representerar ett parti som kan placeras till vänster i en vänster-högerdimension är positivare
till ett bredare medborgardeltagande än beslutsfattare som representerar ett parti som kan
placeras till höger i vänster-högerdimensionen.
Det andra antagandet som formulerades kring frågan om partiernas betydelse för åsikten om ett
bredare medborgardeltagande baseras på tidigare forskning som visat att radikala partier
ytterkanten av vänster-högerdimensionen och så kallade antietablissemangspartier intar en
positiv inställning till demokratiska innovationer. Därmed antas att förtroendevalda som
representerar Sannfinländarna, Vänsterförbundet och Gröna förbundet är mer positiva till ett
bredare medborgardeltagande än representanter för de övriga partierna.
I denna studie definieras Socialdemokraterna, Vänsterförbundet och Gröna som partier med
vänsterideologi och de övriga partierna som partier med högerideologi. Vänsterförbundet och
det populistiska partiet sannfinländarna definieras som radikala partier på ytterkanten av den
ideologiska vänster-högerskalan. Gröna ses ofta som ett antietablissemangsparti, och detsamma
gäller i viss mån för Vänsterförbundet. Sannfinländarnas kanske största budskap till väljarna
brukar vara att de är emot de etablerade partierna (se kap. 4.1).
Då sambanden mellan partitillhörighet och åsikter om de olika verksamhetssätten och
utvecklingsförslagen studeras i korstabuleringar finner man att företrädare för Vänsterförbundet
och i synnerhet företrädare för Gröna har en mycket positiv inställning till de olika frågorna.
De enda frågorna som finner ens ett litet motstånd hos respondenterna från dessa två partier är
förslaget att inkludera brukare i kommunens organ och frågan om folkomröstningar, där knappt
20 % av respondenterna intar en negativ inställning. Socialdemokraterna är även de välvilligt
inställda till de olika frågorna, med undantag av frågan om folkomröstning där inställningen är
delad. Sannfinländarna uppvisar trots sin status som antietablissemangsparti ingen stor
positivitet mot ett bredare medborgardeltagande.
De

positiva

sambanden

regressionsanalyserna.

mellan

Däremot

vänsterpartierna

framträder

syns

högerpartiernas

inte

i

negativa

de

fördjupande

inställning

till

demokratiska innovationer tydligt. I synnerhet uppvisar företrädarna för Svenska folkpartiet
61

och Centern en negativ inställning till de olika förslagen och i viss mån får de sällskap av
politikerna från Samlingspartiet, Socialdemokraterna och Sannfinländarna.
Den fjärde och sista forskningsfrågan berörde erfarenhetens betydelse för synen på ett bredare
medborgardeltagande. Gilljam et al. (2010) som studerade svenska kommunalpolitikers
inställning till deltagardemokrati fann att mer erfarna politiker var mer skeptiska till
deltagardemokrati än nya politiker. Därför var antagandet i denna studie att förtroendevalda
med längre erfarenhet av förtroendeuppdrag uppvisar en mer negativ inställning till ett bredare
medborgardeltagande än förtroendevalda med kort erfarenhet.
Resultaten i denna studie motsvarar de resultat Gilljam et al. (2010) fann i sin studie. Trots att
resultaten fluktuerar en hel del mellan respondenter med olika lång erfarenhet finner man i vissa
frågor en markant skillnad mellan de så kallade nybörjarna och veteranpolitiker. Speciellt kring
frågan om att höra på invånarnas åsikter innan beslut fattas ör skillnaden stor, 50
procentenheter. Endast knappt 29 procent av veteranpolitikerna ser positivt på den frågan.
Regressionsanalyserna angående erfarenhetens betydelse för den övergripande inställningen till
demokratiska innovationer förstärker bevisen för att det finns ett negativt samband mellan
erfarenhet av politisk verksamhet och demokratiska innovationer. Denna undersökning är en
tvärsnittsstudie och för att vara alldeles säker på att borde man tillfråga samma respondenter
under flera tidpunkter. Med stöd i tidigare forskning kan man i alla fall säga att det finns en
stark misstanke om att de lärdomar man får av att verka inom kommunpolitiken och den
politiska socialisation som där sker inverkar på ens attityder och syn på invånarnas roll inom
demokratin.
Den faktor som bör lyftas som den, åtminstone i denna studie, viktigaste faktorn som påverkar
inställningen till demokratiska innovationer och ett bredare invånardeltagande är den variabel
som här spelat en biroll som kontrollvariabel, nämligen kön. Genomgående i alla analyser, med
undantag om frågan om folkomröstningar, finner man ett positivt samband mellan den
oberoende variabeln kvinnligt kön och den beroende variabeln åsikter om demokratiska
innovationer.
Genom enkätstudier kan man få en övergripande bild av ett fenomen. Kunskapsbilden kan dock
förbli rätt ytlig, till exempel är det uppenbart att det finns andra förklaringar till kommunala
beslutsfattares inställning till demokratiska innovationer än position och ideologi. För att få
fördjupad kunskap och insikter om vilken typ av innovationer som kunde fungera bäst i
kommunerna och varför, vore en framkomlig väg att utföra intervjustudier med olika
62

beslutsfattare. Kommunerna har också kommit olika långt i arbetet med att skapa nya former
av deltagandemekanismer för invånarna. För att ta reda på hur man kan lyckas och vilka
fallgropar det finns kunde det vara skäl att utföra fallstudier i kommuner som arbetet länge med
invånardelaktighet.

63

7 Avhandlingens sammanfattning och diskussion
Många etablerade demokratier har under de senaste decennierna sett valdeltagandet sjunka och
också i Finland har valdeltagandet i synnerhet på lokal nivå haft en sjunkande trend. Då den
representativa demokratin ser ut att intressera allt färre har demokratiforskningen under de
senaste årtiondena fokuserat på att utveckla nya former för politiskt deltagande. Dessa nya
former har kommit att sammanfattas under paraplybegreppet demokratiska innovationer. Enligt
många bedömare är den lokala nivån, där avståndet mellan beslutsfattare och medborgare är
litet, den bästa arenan för demokratiutveckling. Enligt Kersting (2016) kan man kalla
kommunerna för en slags laboratorier för demokratiska innovationer.
Syftet med avhandlingen var att studera de kommunala beslutsfattarnas syn på
demokratiutveckling, med ett särskilt fokus på verksamhetssätt och utvecklingsförslag som
syftar till att öka invånarnas deltagande i de politiska processerna och förbättra växelverkan
mellan beslutsfattare och invånare. Trots en välutvecklad lagstiftning som uppmuntrar
kommunerna att utveckla nya former för växelverkan kan utvecklingen i praktiken bedömas
som sparsam och försiktig. Vad beror denna långsamhet på? En undran över detta har styrt mig
i mitt arbete.
Politiska åsikter brukar ofta förklaras med utgångspunkt i ideologi. Eftersom intresset i
avhandlingen var riktat på aktörer som verkar inom de representativa institutionerna, de
kommunala beslutsfattarna, var det motiverat att undersöka ifall något i den institutionella
omgivningen de befinner sig i också påverkar deras inställning till nya former av
invånardeltagande. Avhandlingens empiriska studie syftade därför till att undersöka dels hur
partitillhörighet, dels den institutionella position beslutsfattarna har inverkar på deras
inställning till demokratiska innovationer. Därtill undrade jag ifall erfarenhet av att verka i
politiska uppdrag inverkar på åsikterna.
Svaret på frågan är att både ideologi och position spelar en roll för uppfattningen om
demokratiska innovationer. I synnerhet mellan de ledande tjänsteinnehavarna (företrädare för
byråkratin) och de förtroendevalda (företrädare för politiken) fanns tydliga skillnader i
inställningen, de ledande tjänsteinnehavarna är mer skeptiska än politikerna. Det är egentligen
inte så förvånande, man kan tänka sig att ett bredare medborgardeltagande ur deras perspektiv
betyder både mera arbete och ett ännu mer komplext arbetsklimat. Skillnaden mellan
styrelseledamöters och fullmäktigeledamöters åsikter var marginell, skiljelinjen finns mellan
politiken och förvaltningen.
64

Erfarenheten av politiska uppdrag inverkar också på uppfattningarna om medborgardeltagande,
veteranpolitiker är mer skeptiska än nya ledamöter. Vad det beror på kan denna studie inte uttala
sig om. Avhandlingens tydligaste och kanske viktigaste resultat är att kvinnliga beslutsfattare
generellt är betydligt mer välvilligt inställda till ett bredare medborgardeltagande. Då detta
skrivs är det en dryg månad kvar till kommunalvalet i Finland. Ifall man som väljare vill
utveckla den kommunala demokratin, gör man alltså klokt i att välja en kvinna.

65

Litteraturförteckning
Ahonen, V., Rask, M. (2019). Osallistuvan budjetoinnin mallit ja trendit Suomessa. Helsingin
yliopiston kuluttajatutkimuskeskus. Kuntaliiton julkaisusarja Uutta kunnista 2/2019. Suomen
kuntaliitto.
Bengtsson, Å. (2008). Politiskt deltagande. Lund: Studentlitteratur.
Bengtsson, Å., & Mattila, V. M. (2009). Direct democracy and its critics: Support for direct
democracy and “stealth” democracy in Finland. West European Politics, 1031-1048.
Borg, S., Pikkala, S., (2017). Kuntavaalitrendit. KAKS- Kunnallisalan kehittämissäätiö.
Bäck, M., (2019) i Poliittinen ja sosiaalinen luottamus Polut, trendit ja kuilut. Bäck, M.,
Kestilä-Kekkonen, E., (red), Valtiovarainministeriön julkaisuja – 2019:31
Bäck, M. & Möller, T. (1990). Partier och organisationer. Allmänna förlaget.
Christensen, H. S., Jäske, M., Setälä, M., Laitinen, E. (2016). Demokraattiset innovaatiot
Suomessa- käyttö ja vaikutukset paikallisella ja valtakunnallisella tasolla. Valtioneuvoston
selvitys- ja tutkimustoiminnan julkaisusarja 56/2016.
Christensen, H. S. & von Schoultz, Å. (2019). Ideology and Deliberation: An Analysis of Public
Support for Deliberative Practices in Finland. International journal of public opinion research,
31(1), 178-194. https://doi.org/10.1093/ijpor/edx022
Dekker, H. (1991) Political socialization theory and research. I Politics and the European
Younger Generation; Political Socialization in Eastern, Central and Western Europe.Publisher:
Oldenburg: BIS.
Denk, T. (2009). Politisk kultur. Liber.
Escobar, O., Elstub, S. (2017). Forms of Mini-publics. Research and Development Note.
Newcastle University & The University of Edinburgh. www.newdemocracy.com/au
Elstub, S., Escobar, O. (2017). A typology of democratic innovations. Paper. PSA Annual
Conference, Glasgow.
Elstub, S. & Escobar, O. (2019). Handbook of democratic innovation and governance. Edward
Elgar Publishing.
Finlands grundlag 11.6.1999/731
66

Finlands kommunförbund. Om kommunernas storlek och invånarantal.
https://www.kuntaliitto.fi/tilastot-ja-julkaisut/kaupunkien-ja-kuntien-lukumaarat-javaestotiedot
(hämtad 23.01.2021)
Finlands kommunförbund. Om beslutsfattarundersökningen 2020.
https://www.kommunforbundet.fi/kommunforbundet/forskning/forandringarnaskommunfinla
nd/beslutsfattarundersokning-2020
(hämtad 06.03.2021)
Geißel, B. & Joas, M. (2013). Participatory democratic innovations in Europe: Improving the
quality of democracy? Barbara Budrich Publishers.
Gilljam, M. & Hermansson, J. (2003). Demokratins mekanismer. Liber.
Gilljam & Karlsson& Sundell, 2010, Politik på hemmaplan. Tiotusen svenska
fullmäktigeledamöter tycker om politik och demokrati. SKL och Göteborgs universitet
Grönlund, K., & Strandberg, K. (2019). The 2019 Parliamentary election in Finland. In K.
Grönlund, & K. Strandberg (Eds.), Voting and Public Opinion in Finland. The parliamentary
election

2019 (pp.

of

8–14).

Samforsk. https://www.abo.fi/wp-

content/uploads/2019/07/Voting-and-Public-Opinion-in-Finland.pdf
Haller, M. (2017). Direct Democracy – Empowerment of Citizens or Instrument of the
Elites? Corvinus

journal

of

sociology

and

social

policy,

8(3),

55-83.

https://doi.org/10.14267/cjssp.2017.3S.04
Harjula, H. & Prättälä, K. (2019). Kuntalaki: Tausta ja tulkinnat (10., uudistettu painos.).
Helsinki: Alma Talent.
Hendriks, C. M. & Lees-Marshment, J. (2018). Political Leaders and Public Engagement: The
Hidden World of Informal Elite–Citizen Interaction. Political studies, 67(3), pp. 597-617.
doi:10.1177/0032321718791370
Henriksson, L. (2019). Ger uppdraget åsikten?: Positionens betydelse för uppfattningar om
välfärdsorganisering i finländska kommuner. Åbo Akademis förlag.

67

Junius N, Matthieu J, Caluwaerts D and Erzeel S (2020) Is It Interests, Ideas or Institutions?
Explaining Elected Representatives' Positions Toward Democratic Innovations in 15 European
Countries. Front. Polit. Sci. 2:584439. doi: 10.3389/fpos.2020.584439
Jäske, M. (2018). Democratic innovations in Finnish local politics: Essays on the varieties,
causes and consequences of mechanisms for direct citizen participation. Turku: Turun
yliopisto.
Kersting, N. (2016). Participatory Turn? Comparing Citizens’ and Politicians’ Perspectives on
Online and Offline Local Political Participation. Lex localis-journal of local self-government,
14(2), pp. 251-236. doi:10.4335/14.2.249-263(2016)
Kommunallag 10.4.2015/410
Koskimaa, V. & Rapeli, L. (2020). Fit to govern? Comparing citizen and policymaker
perceptions

of

deliberative

democratic

innovations. Policy

and

politics.

doi:10.1332/030557320X15870515357288
Lindell, M. (2015). Deliberation och åsiktsförändring: En studie av individegenskaper och
gruppkontext. Åbo: Åbo Akademis förlag.
Lundquist, L., (2014). I Ahlbäck Öberg, S. & Rothstein, B. (2014). Politik som organisation:
Förvaltningspolitikens grundproblem (5. uppl.). Studentlitteratur.
Majava, J., (2017). Kuntien poliittiset johtamis- ja päätöksentekojärjestelmät muutoksessa.
ARTTU2-tutkimusohjelman julkaisusarja. Nro 8/2017. Suomen kuntaliitto.
Meyer, J. W. & Rowan, B. (1977). Institutionalized Organizations: Formal Structure as Myth
and

Ceremony.

The

American

journal

of

sociology,

83(2),

340-363.

https://doi.org/10.1086/226550
Montin, S. (1998). Lokala demokratiexperiment: Exempel och analyser. Fritzes offentliga
publikationer.
Montin, S. (2007). Moderna kommuner (3. uppl.). Liber.
Möller, T. (2009). Politiskt ledarskap. Malmö: Liber.
Núñez, L., Close, C., Bedock, C. (2016) Changing Democracy? Why Inertia is Winning Over
Innovation, Representation, 52:4, 341-357, DOI: 10.1080/00344893.2017.1317656

68

Pekola-Sjöblom, M. (2011). Kuntalaiset uudistuvissa kunnissa. Paras-ARTTU-ohjelman
tutkimuksia nro 9. Suomen kuntaliitto.
Pekola-Sjöblom, M. (2015). Kuntalaisten osallistuminen ja vaikuttaminen 2015. ARTTU2tutkimusohjelman julkaisusarja. Nro 1/2016. Suomen kuntaliitto.
Pekola-Sjöblom, M., Piipponen, S-L., (2019). Kommunalval, kandidater och invalda år 2017.
Kommunförbundets publikationsserie nr 2/2019. Finlands kommunförbund.
Pierre, J., Røiseland, A., Peters, B. G. & Gustavsen, A. (2017). Comparing local politicians’
and bureaucrats’ assessments of democratic participation: The cases of Norway and
Sweden. International

review

of

administrative

sciences,

83(4),

pp.

658-675.

doi:10.1177/0020852315598214
Pihlaja, R., Sandberg, S., (2012). Alueellista demokratiaa? Lähidemokratian toimintamallit
Suomen kunnissa. Valtiovarainministeriön julkaisuja 27/2012.
Piipponen, S-L., Pekola-Sjöblom, M. (2019). Osallistaako kunta, osallistuuko kuntalainen?
Kuntaliiton julkaisusarja UUTTA KUNNISTA 3/2019. Suomen kuntaliitto.
Regeringens proposition till riksdagen med förslag till kommunallag och vissa lagar som har
samband med den. RP 268/2014 rd.
Sandberg, S., (2012). Paras-uudistus kuntapäättäjän silmin. Paras-ARTTU-ohjelman
tutkimuksia nro 20. Suomen kuntaliitto.
Sandberg, S., (2015). Den seglivade kommundirektörsmakten. Lokalpolitiskt ledarskap i
Finland. I N. Aarsether, & K. H. Mikalsen (Red.), Lokalpolitisk lederskap i Norden (s. 88–111).
Gyldendal Akademisk.
Svenska Akademiens ordlista (SAOL) (svenska.se)
Teorell, J. (2007). Att fråga och att svara: Samhällsvetenskaplig metod. Liber.
Von Schoultz, Å., (2019) i Poliittinen ja sosiaalinen luottamus Polut, trendit ja kuilut. Bäck,
M., Kestilä-Kekkonen, E., (red), Valtiovarainministeriön julkaisuja – 2019:31

69

Bilagor
Bilaga 1: Den analyserade frågan ur Beslutsfattarundersökningen 2020

IV UTVECKLING AV DEN KOMMUNALA DEMOKRATIN
36. För utvecklingen av den kommunala demokratin har det presenterats och tagits i
bruk flera nya verksamhetssätt och/eller utvecklingsåtgärder. Hur förhåller du dig
till följande utvecklingsåtgärder och/eller verksamhetssätt ur din egen kommuns
synvinkel?
Bedöm på skalan 1–5; 1 = mycket negativt, 5 = mycket positivt, e = kan inte säga
Direkt demokrati:
1. Kommuninvånarnas åsikter hörs innan beslut fattas
2. Användning av kommunala, riktgivande folkomröstningar
3. Ökad betydelse av invånarinitiativ
4. Ökade påverkansmöjligheter för ungdomsfullmäktige, äldrerådet och rådet för
personer med funktionsnedsättning
5. Användning av juryer och paneler som satts ihop av kommuninvånare vid beredningen
av större helheter
6. Ibruktagande av medborgarbudgeten
7. Utökad samutveckling med dem som utnyttjar tjänsterna
8. Representanter för dem som utnyttjar tjänsterna inkluderas i kommunens organ
9. Stöd för planering och förberedelser inom invånarnas, organisationernas och andra
sammanslutningars verksamhet på eget initiativ
10. Något annat, vad? ________________

70

Bilaga 2: Linjär regressionsanalys. Förtroendevaldas inställning till rådgivande
innovationer

FÖRTROENDEVALDAS INSTÄLLNING TILL
RÅDGIVANDE INNOVATIONER

STYRELSELEDAMÖMÖTER
SAML
SANNF
SFP
C
SDP
VF
GRÖNA
ERFARENHET
KÖN
KOMMUNSTORLEK
(KONSTANT)
N=619
ADJ R2 = ,152

B-KOEFFICIENT

SIGNIFIKANS

,023
-,292
-,254
-,272
-,255
,048
,120
,094
-,044
,439
,004
3,913

,718
,015
,093
,052
,024
,686
,459
,486
,010
,000
,859
,000

71

Bilaga 3: Linjär regressionsanalys. Förtroendevaldas inställning till deliberativa
innovationer

FÖRTROENDEVALDAS INSTÄLLNING TILL
DELIBERATIVA INNOVATIONER

STYRELSELEDAMÖMÖTER
SAML
SANNF
SFP
C
SDP
VF
GRÖNA
ERFARENHET
KÖN
KOMMUNSTORLEK
(KONSTANT)
N= 619
ADJ R2 = ,132

B-KOEFFICIENT

SIGNIFIKANS

-,045
-,456
-,605
-1,064
-,501
-,096
,008
,059
-,044
,455
,007
3,755

,620
,010
,005
,000
,003
,582
,973
,765
,072
,000
,810
,000

72

Bilaga 4: Linjär regressionsanalys. Förtroendevaldas inställning till medbeslutande
innovationer

FÖRTROENDEVALDAS INSTÄLLNING TILL
MEDBESLUTANDE INNOVATIONER

STYRELSELEDAMÖMÖTER
SAML
SANNF
SFP
C
SDP
VF
GRÖNA
ERFARENHET
KÖN
KOMMUNSTORLEK
(KONSTANT)
N= 619
ADJ R2 = ,171

B-KOEFFICIENT

SIGNIFIKANS

,003
-,323
-,550
-1,050
-,405
-,184
,210
,076
-,066
,393
-,052
3,942

,965
,034
,003
,000
,005
,232
,293
,653
,002
,000
,043
,000

73

Bilaga 5: Linjär regressionsanalys. Förtroendevaldas inställning till direktdemokratiska
innovationer

FÖRTROENDEVALDAS INSTÄLLNING TILL
DIREKTDEMOKRATISKA INNOVATIONER

B-KOEFFICIENT

SIGNIFIKANS

-,096
-,652
-,264
-,716
-,653
-,462
,333
-,092
-,079
,189
-,046
4,144

,256
,000
,186
,000
,000
,005
,133
,619
,000
,028
,101
,000

STYRELSELEDAMÖMÖTER
SAML
SANNF
SFP
C
SDP
VF
GRÖNA
ERFARENHET
KÖN
KOMMUNSTORLEK
(KONSTANT)
N= 619
ADJ R2 = ,116

74

Bilaga 6: Linjär regressionsanalys: Förtroendevaldas och ledande tjänsteinnehavares
inställning till rådgivande innovationer

FÖRTROENDEVALDAS OCH LEDANDE
TJÄNSTEINNEHAVARES INSTÄLLNING
TILL RÅDGIVANDE INNOVATIONER

LEDANDE TJÄNSTEINNEHAVARE
STYRELSELEDAMÖTER
KOMMUNSTORLEK
KÖN
(KONSTANT)
N= 445
ADJ R2 = ,121

B-KOEFFICIENT

SIGNIFIKANS

-,219
-,020
,021
,510
3,576

,001
,746
,229
,000
,000

75

Bilaga 7: Linjär regressionsanalys: Förtroendevaldas och ledande tjänsteinnehavares
inställning till deliberativa innovationer

FÖRTROENDEVALDAS OCH LEDANDE
TJÄNSTEINNEHAVARES INSTÄLLNING
TILL DELIBERATIVA INNOVATIONER

LEDANDE TJÄNSTEMÄN
STYRELSELEDAMÖTER
KOMMUNSTORLEK
KÖN
(KONSTANT)
N= 445
ADJ R2 = ,085

B-KOEFFICIENT

SIGNIFIKANS

-,214
-,117
,044
,655
3,099

,037
,202
,083
,000
,000

76

Bilaga 8: Linjär regressionsanalys: Förtroendevaldas och ledande tjänsteinnehavares
inställning till medbeslutande innovationer

FÖRTROENDEVALDAS OCH LEDANDE
TJÄNSTEINNEHAVARES INSTÄLLNING
TILL MEDBESLUTANDE INNOVATIONER

LEDANDE TJÄNSTEMÄN
STYRELSELEDAMÖTER
KOMMUNSTORLEK
KÖN
(KONSTANT)
N= 445
ADJ R2 = ,085

B-KOEFFICIENT

SIGNIFIKANS

-,330
-,098
-,029
,488
3,374

,000
,226
,187
,000
,000

77

Bilaga 9: Linjär regressionsanalys: Förtroendevaldas och ledande tjänsteinnehavares
inställning till direktdemokratiska innovationer
FÖRTROENDEVALDAS OCH LEDANDE
TJÄNSTEINNEHAVARES INSTÄLLNING
TILL DIREKTDEMOKRATISKA
INNOVATIONER
LEDANDE TJÄNSTEMÄN
STYRELSELEDAMÖTER
KOMMUNSTORLEK
KÖN
(KONSTANT)
N= 445
ADJ R2 = ,060

B-KOEFFICIENT

SIGNIFIKANS

-,550
-,185
-,035
,327
3,415

,000
,029
,129
,000
,000

78

