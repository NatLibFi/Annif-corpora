Elektrisk detektion av peptidmodifikationer

Kim Björkström, 36044
Pro gradu-avhandling i fysik
Handledare: Ronald Österbacka
Fakulteten för naturvetenskaper och teknik
Åbo Akademi
September 2020

Innehåll
1 Introduktion
1.1

Biosensorns egenskaper och tillämpningar

. . . . . . . . . . . . . . . . . .

2

Detektionsförmåga och pålitlighet . . . . . . . . . . . . . . . . . . .

3

Proteiner . . . . . . . . . . . . . . . . . . . . . . . . . . . . . . . . . . . . .

4

1.2.1

Proteiner som receptor och analyt . . . . . . . . . . . . . . . . . . .

5

1.2.2

Posttranslationell modifiering . . . . . . . . . . . . . . . . . . . . .

6

Självorganiserade monolager . . . . . . . . . . . . . . . . . . . . . . . . . .

7

1.1.1
1.2

1.3

1

2 Teori

9

2.1

9

2.2

2.3

Den organiska fälteffekttransistorn . . . . . . . . . . . . . . . . . . . . . .
2.1.1

Grundläggande funktionalitet . . . . . . . . . . . . . . . . . . . . . 10

2.1.2

Utmatningsegenskaper . . . . . . . . . . . . . . . . . . . . . . . . . 11

2.1.3

Överföringsegenskaper . . . . . . . . . . . . . . . . . . . . . . . . . 14

Jonmodulerad organisk FET . . . . . . . . . . . . . . . . . . . . . . . . . . 16
2.2.1

Det elektriska dubbelskiktet . . . . . . . . . . . . . . . . . . . . . . 18

2.2.2

Detektion genom kapacitansförändring . . . . . . . . . . . . . . . . 21

Detektionsgräns . . . . . . . . . . . . . . . . . . . . . . . . . . . . . . . . . 23

3 Experimentellt
3.1

26

Provtillverkning . . . . . . . . . . . . . . . . . . . . . . . . . . . . . . . . . 26
3.1.1

Resistor . . . . . . . . . . . . . . . . . . . . . . . . . . . . . . . . . 26

3.1.2

Funktionaliserad gateelektrod . . . . . . . . . . . . . . . . . . . . . 27

3.2

Mätuppställning . . . . . . . . . . . . . . . . . . . . . . . . . . . . . . . . . 30

3.3

Mätprocedur

. . . . . . . . . . . . . . . . . . . . . . . . . . . . . . . . . . 31

4 Resultat och diskussion
4.1

34

Behandling av resultat . . . . . . . . . . . . . . . . . . . . . . . . . . . . . 34
i

4.2

4.1.1

Normalisering . . . . . . . . . . . . . . . . . . . . . . . . . . . . . . 34

4.1.2

Positiv kontroll med icke-fosforylerad peptid . . . . . . . . . . . . . 35

4.1.3

Negativ kontroll med fosforylerad peptid . . . . . . . . . . . . . . . 36

4.1.4

Negativ kontroll med biotinmättad yta . . . . . . . . . . . . . . . . 37

Analys av resultat . . . . . . . . . . . . . . . . . . . . . . . . . . . . . . . . 38
4.2.1

Problem och möjliga förbättringar . . . . . . . . . . . . . . . . . . . 40

5 Sammanfattning och slutsatser

43

Litteratur

45

ii

Abstrakt
Markörfri detektion av enskilda molekyler öppnar upp nya forskningsmöjligheter.
Diagnos av autoimmuna sjukdomar och drogtestning är exempel på områden som
använder sig av molekyldetektering. Att snabbt och billigt kunna detektera små
mängder av en specifik molekyl till exempel i ett blodprov skulle underlätta i dessa
områden. I denna avhandling utforskas möjligheten att elektriskt detektera enskilda
molekyler med en organisk transistor. Molekylerna i detta projekt är peptider som har
blivit designade specifikt för att testa den organiska transistorn som detektionsanordning.
En jonmodulerad organisk fälteffekttransistor är känslig för förändringar på elektrodytorna, vilket gör den en ypperlig anordning för detektering av enskilda molekyler.
Genom att bygga upp ett lager av olika biologiska material på en av elektrodytorna
kan peptiderna fästas på den. När en komplementär peptid binder sig fast i ytan
kommer kapacitansen att förändras som i sin tur förändrar strömmen som flyter genom
transistorn. Modifikationer hos peptiderna på ytan förhindrar att denna komplementära
peptid binds fast. Detektionen är alltså beroende på avsaknaden av dessa specifika
peptidmodifikationer. Resultaten från dessa experiment visar att detektering av väldigt
få molekyler med denna metod är möjlig. Det finns dock många olika steg och beståndsdelar som ska fungera för att få en bra detektion, vilket har gjort resultaten svåra att
reproducera.
Implementeringen av denna elektriska biosensor har öppnat upp möjligheten för vidare
forskning. Denna transistoranordning är fortfarande under utveckling och är en viktig
del i ett flertal olika tvärvetenskapliga forskningsprojekt som innefattar igenkänning av
biokemiska reaktioner och molekyldetektering.

Kim Björkström

Kapitel 1. Introduktion

Kapitel 1
Introduktion
Sensorer är anordningar som har förmågan att detektera en fysikalisk händelse och
förmedla vidare information om händelsen. Termometer, barometer, brandalarm och
autopilot är några exempel på instrument och system som använder sensorer. En analog
termometer med kvicksilver utnyttjar värmeutvidgning för att reagera på förändring i
temperatur och förmedlar informationen med hjälp av en sifferskala. Digitala infraröda
termometrar kan istället använda värmestrålningen från ett objekt och omvandla det
till en elektrisk signal som representerar temperaturen. Ett flygplans autopilotsystem
använder många olika sensorer som detekterar förändringar i till exempel tryck och
hastighet för att reglera höjd och acceleration. En sensor består huvudsakligen av två
olika delar: ett detektorelement som reagerar på en händelse samt en transduktor som
omvandlar reaktionen till en mätbar signal.
Syftet med denna avhandling är att utveckla en biosensor för detektion av posttranslationella peptidmodifikationer med hjälp av en organisk jonmodulerad fälteffekttransistor.
Biosensorns olika delar byggs experimentellt upp och detektionselementet är ett biolager bestående av ett flertal biologiska komponenter och transistorn är transduktorn som
omvandlar förändringarna i biolagret till mätbara strömsignaler. Mer specifikt undersöks
transistorns drainström som funktion av gatespänning när biolagret utsätts för en analyt. Experimenten har utförts som del av OBESIMO-projektet (Organic Bio-Electronics:
Protein Post-translational Modification Sensing using Ion-Modulated OFETs) tillsammans
med Åbo Universitet och University of Bari Aldo Moro i Italien.

1

Kim Björkström

1.1

Kapitel 1. Introduktion

Biosensorns egenskaper och tillämpningar

International Union of Pure and Applied Chemistry (IUPAC) definierar en biosensor som
en anordning där specifika biokemiska reaktioner, förmedlade av isolerade enzymer, immunsystem, vävnader, organeller eller hela celler, används för att detektera kemiska föreningar med hjälp av elektriska, termiska eller optiska signaler [1]. Detektorelementet i
en biosensor är oftast någon slags biologisk receptor och kan detektera en kemisk substans som är av analytiskt intresse, en så kallad analyt. Detektionshändelsen har oftast
en fysikalisk-kemisk konsekvens, till exempel förändring i massa, laddning, temperatur
eller pH. Biosensorns transduktor är en fysikalisk anordning som i sin tur kan reagera på
detektionshändelsen och omvandla den till mätbara signaler, till exempel en ström eller
spänning. Signalerna kan behandlas vidare av en dator för avläsning.
Signalvisare

Analyt
Receptor

Transduktor

Figur 1.1: Flödesschema för hur en biosensor fungerar. Analyten fästs på receptorn och ger
upphov till en fysikalisk förändring som transduktorn kan omvandla till en mätbar signal.

Biosensorer klassificeras enligt signalerna som transduktorn förmedlar och om analyten
kan detekteras direkt eller indirekt [2]. Optiska biosensorer detekterar skillnader i
absorption, fotoluminiscens och ljusets brytning på grund av att transduktorn förmedlar
optiska signaler [3]. Vissa detektionshändelser ger dock inte upphov till en stark optisk
signal och måste således mätas genom indirekt detektion. En molekyl kan fästas på
analyten som en markör och utan att påverka själva reaktionen ger den upphov till
en förstärkt signal. Till exempel en fluorescerande markörmolekyl kan exciteras genom
energiöverföring från reaktionen mellan analyt och receptor [4] vilket ger upphov till
fotoner som detekteras. Elektrokemiska biosensorer kan detektera analyter markörfritt,
det vill säga direkt detektion utan extra markörmolekyler, eftersom de undersöker
fysikalisk-kemiska förändringar som uppstår till följd av en reaktion.
Implementeringen av biosensorer finns bland annat inom de medicinska vetenskapsområ2

Kim Björkström

Kapitel 1. Introduktion

den som sjukdomsdiagnostisering och drogtestning. För att spara tid och resurser inom
medicin och är det viktigt att kunna utföra tester hos patienten (eng. point-of-care-testing)
istället för att transportera prov till ett laboratorium. Biosensorer kan användas inom diagnostisering genom att undersöka förekomsten av så kallade biomarkörer i patienten.
Amerikanska National Cancer Institute definierar biomarkörer som en biologisk molekyl vars förekomst i kroppsvätskor eller vävnad signalerar förekomsten av ett biologiskt
tillstånd eller en sjukdom [5]. Till exempel för att diagnostisera diabetes undersöks patientens nivå av glykosylerat hemoglobin som biomarkör [6]. Cancer och kardiovaskulära
sjukdomar har även biomarkörer som kan detekteras. Kostnadseffektiva, massproducerade biosensorer som är känsliga, snabba och användarvänliga samt kan användas hos
patienten skulle ha en stor inverkan på diagnostisering av dessa sjukdomar i ett tidigt
skede [7].

1.1.1

Detektionsförmåga och pålitlighet

En biosensors förmåga att detektera analyter måste fastställas för att den uppmätta
signalen, även kallad responsen, ska vara pålitlig. Detta görs utgående från ett antal
olika kvantiteter: känslighet, selektivitet, specificitet, repeterbarhet, reproducerbarhet
och detektionsgräns [8]. Genom att undersöka responsen som en funktion av analytkoncentration fås en så kallad kalibreringskurva, vars riktningskoefficient bestämmer
känsligheten hos biosensorn. Från kalibreringen fås vidare också detektionsgränsen som
är den lägsta koncentration var en analyt kan detekteras.
En biologisk analyt som är av intresse existerar sällan i vakuum utan tillhör oftast en
större helhet. Blod innehåller många olika molekyler, bland annat glukos vars normala
nivåer i en människas blodomlopp är kring 4,5 mM [9]. Trots detta kan en blodsockermätare enkelt detektera glukos och reagerar inte på någon annan molekyl, vilket betyder
att sensorn har en hög selektivitet. Om selektiviteten hos en biosensor är 100 %, det vill
säga den detekterar endast analyten av intresse och ingenting annat, brukar biosensorn
klassas som specifik.
Att kunna repetera mätningar med en biosensor och få likadan respons samt reproducera
responsen med en annan sorts struktur är ett viktigt krav för pålitligheten [2]. Upprep3

Kim Björkström

Kapitel 1. Introduktion

ning av mätningar som undersöker samma analytkoncentrationer ger information om biosensorns repeterbarhet när strukturen och omständigheterna hålls identiska. Om samma
mätning utförs under andra omständigheter och med varierande struktur är det istället
reproducerbarheten hos biosensorn som kontrolleras.

1.2

Proteiner

Praktiskt taget alla biologiska processer som händer inuti en cell förmedlas av olika proteiner. Det finns 20 st. allmänt förekommande aminosyror som kan kovalent bindas ihop
i olika sekvenser för att bilda proteiner. De aminosyror som bygger upp proteiner finns
listade i Tabell 1.1. Aminosyror innehåller en aminogrupp (−NH2 ) och en karboxylsyra (−COOH) samt en sidokedja (−R) som bestämmer deras egenskaper. Aminosyrorna
binds ihop till proteiner med så kallade peptidbindningar, se Figur 1.2. Proteinkedjor kan
variera mycket i storlek, från att innehålla några st. hopbundna aminosyror ända upp
till tusentals. Om en kedja innehåller färre än 50 st. aminosyror brukar den istället benämnas peptid. Proteiners egenskaper och funktioner varierar mycket beroende på vilka
aminosyror som finns i vilken sekvens [9]. Olika typer av proteiner är till exempel hormoner, antikroppar och enzymer. För att cellen ska kunna utföra processer och biokemiska
reaktioner tillräckligt snabbt behövs katalysatorer och det är enzymerna som har denna
uppgift.
R1

H
C

NH2

C OH + H
O

H

O

N

C

R1
C
NH2

OH

C
H

H
C
O

R2

H

O

N

C

OH + H2 O

C
H

R2

Figur 1.2: Två aminosyror med de funktionella grupperna R1 och R2 binds till varandra genom
att en aminogrupp reagerar med en karboxylgrupp och frigör en vattenmolekyl. Till följd av
reaktionen bildas en peptidbindning (−CO − NH−) mellan aminosyrorna.

Om det i en proteins sekvensdomän upprepas leucin som var sjunde aminosyra är det
möjligt för proteinet att sammanfogas med ett annat protein med samma sekvenser av
leucin. De bildar då en slags spiralstruktur som kallas för leucinblixtlås (eng. leucine
zipper) [10].

4

Kim Björkström

Kapitel 1. Introduktion

A

C

Alanin

Cystein

G

H

I

K

L

Glycin

Histidin

Isoleucin

Lysin

Leucin

M

N

P

Q

R

Prolin

Glutamin

Arginin

Metionin Asparagin

D

E

F

Asparaginsyra Glutaminsyra Fenylalanin

S

T

V

W

Y

Serin

Treonin

Valin

Tryptofan

Tyrosin

Tabell 1.1: Allmänt förekommande aminosyror och deras bokstavsförkortning.

1.2.1

Proteiner som receptor och analyt

Funktionerna hos många proteiner innefattar deras förmåga att reversibelt binda till sig
andra molekyler och skapa ett större komplex. Proteiner som är av analytiskt intresse
kan detekteras med hjälp av en komplementär receptor som proteinerna kan binda sig
till. Receptorer kan urskilja tusentals andra molekyler för att specifikt binda sig till deras
komplementära analyt [9]. Detta gör det möjligt att skapa väldigt selektiva biosensorer
när proteiner eller peptider ska detekteras.
När receptorer (R) och analyter (A) binder sig till, eller lösgör sig från, ett större komplex
(C) handlar det om en kemisk jämviktsreaktion:
R + A ⇌ C.

(1.1)

Detta medför att det finns en affinitetskonstant Ka som ger ett uttryck för styrkan hos
bindningen mellan receptor och analyt:
Ka =

[C]
[R][A]

(1.2)

där [C], [R] och [A] är koncentrationen av komplex, fria receptorer och fria analyter.
Bindningen mellan analyter och receptorer är en detektionshändelse som kan upptäckas
av en biosensor. Receptorerna kan till exempel vara ett lager av biomolekyler fästa på
5

Kim Björkström

Kapitel 1. Introduktion

en yta som har en viss elektrokemisk potential Φ0 . Potentialen förändras när analyterna
binder sig till receptorn. Vid ideala termodynamiska förhållanden kan potentialen vid ytan
härledas från Gibbs fria energi och således fås Nernsts ekvation för den elektrokemiska
potentialen [11]:
Φ = Φ0 −

kB T
ln Kd
e

(1.3)

där kB är Boltzmanns konstant, T är temperaturen, e är elementarladdningen och Kd är
dissociationskonstanten, inversen av affinitetskonstanten Ka . Potentialförändringen kan
nu skrivas som

kB T
kB T
[C]
∆Φ = Φ − Φ0 =
ln Ka =
ln
e
e
[R][A]
(︄

)︄

(1.4)

Detektionselementet i biosensorn kan alltså antas vara receptorn R med en viss laddning
q1 medan analyten A har en laddning q2 . Vid detektionshändelsen bildas ett nytt komplex
C med laddningen q3 och jämviktsreaktionen kan skrivas som
Rq1 + Aq2 ⇌ Cq3 .

(1.5)

Denna förändring i receptorns laddning (q1 → q3 ) borde kunna detekteras med en biosensor [12]. Potentialförändringen (1.4) kan nu approximeras som
⎛

)︄⎞

kb T ⎝
q3 [C]
q1 [R] ⎠
∆Φ =
arcsinh
− arcsinh
.
e
2q2 [A]
2q2 [A]
(︄

)︄

(︄

(1.6)

genom att ta i beaktande laddningsförändringen [13]. Situationen med receptorer och
analyter i en biosensor beskrivs som en så kallad Donnanjämvikt, där laddade partiklar
rör sig nära semipermeabla membran [11].

1.2.2

Posttranslationell modifiering

Syntes av proteiner är en process som består av flera olika steg. I det så kallade
translationssteget av syntesen används budbärar-RNA av cellens ribosomer för att
koda aminosyresekvenser till fullständiga peptider eller proteiner. I golgiapparaten kan
proteinerna vidare modifieras enzymatiskt genom tillsättning av olika molekylgrupper,
så kallade posttranslationella modifikationer (PTM). Med hjälp av dessa molekylgrupper
kan golgiapparaten sortera och skicka iväg proteinerna till deras slutdestination. Om
defekter såsom inkorrekta modifikationer förekommer kan det leda till sjukdomar som
följd av att proteinerna har sorterats och transporterats fel [14].

6

Kim Björkström

Kapitel 1. Introduktion

Golgiapparaten kan utföra ett flertal olika processer för att modifiera proteiner. Oftast
tillförs någon molekylgrupp till proteinet, till exempel glykosylering tillfogar kolhydrater
och acetylering fäster acetylgrupper. Golgiapparaten kan också utföra spjälkning av
bland annat hormonproteiner för att de ska aktiveras [14]. En av de mest vanliga PTM är
fosforylering [15] där enzymen kinas katalyserar överföringen av fosfatgrupper (PO4 3− )
till proteiner, se Figur 1.3. Modifikationen är reversibel och defosforyleringen katalyseras
av fosfataser istället för kinaser.
O
HO

Kinas
OH

NH2
Serin

Fosforylering
Defosforylering
Fosfatas

O

O
O− P
O−

O

OH

NH2
Fosfoserin

Figur 1.3: Fosforylering av serin med enzymet kinas. En väteatom i den funktionella sidogruppen ersätts med fosforylgrupp P+ O3 2− . Den motsatta reaktionen katalyseras av enzymen
fosfatas.

1.3

Självorganiserade monolager

I naturen förekommer självstyrd organisering av molekyler till olika strukturer eller mönster utan människans påverkan [16]. Ett självorganiserat monolager (eng. self-assembled
monolayer, SAM) består av en samling molekyler som växelverkat och organiserats på
ett substrat. Molekylerna organiserar sig tvådimensionellt längs med substratets plan
vilket betyder att lagret har tjockleken av en molekyl. Den ena ändan av molekylen har
en struktur som kan starkt interagera med substratets fasta yta och således hålls lagret
stabilt bundet. Eftersom det är endast molekylens så kallade huvudgrupp som binder sig
till substratet kan resten av molekylens struktur variera rätt mycket. Detta medför att
användningen av SAM är vanlig inom forskning som behandlar modifiering av ytor [17].
Till exempel att fästa proteiner i en biosensor kan göras med hjälp av självorganiserade
monolager.
Många olika processer ingår i självorganiseringen av monolager. Mellan huvudgruppen
7

Kim Björkström

Kapitel 1. Introduktion

och substratet uppstår en stark kemisk bindning, via till exempel adsorption, som gör
det möjligt för resten av molekylen att organisera sig. Huvudgrupper som består av tioler
(−SH) och adsorberas på guldsubstrat är ett exempel på material som kan användas.
Molekylerna i lösning adsorberas till substratet inom några minuter medan själva organiseringen kan ta flera timmar för att lagret ska bli tätt packat [18]. Den funktionella
gruppen och kedjan som förenar de båda grupperna, ordnas med hjälp av elektrostatiska
och van der Waals-krafter.
OH
OH

O

OH

O

OH

O

Funktionell grupp
Alkylgrupp

S

S

S

Au

Au

Au

HN

OH

HN
O

θ

OH

HN
O

Huvudgrupp

S

S

S

Substrat

Au

Au

Au

O

(b)

(a)

Figur 1.4: (a) Illustration av ett självorganiserat monolager på ett guldsubstrat. (b) Vätebindningsnätverket i ett självorganiserat monolager där vinkeln θ beskriver avvikelsen av hela lagrets
dipolmoment från ytans normal.

Ett självorganiserat monolager kommer att ha ett dipolmoment riktat från substratet
mot de funktionella grupperna, som uppstår till följd av de starka Au − S bindningarna.
Om det till exempel har uppstått amidgrupper (−C(= O)N =) i de enskilda molekylerna på grund av en reaktion, kan det uppstå ett nätverk av vätebindningar som binder
ihop närliggande tioler, se Figur 1.4 (b). Vätebindningarnas dipolmoment är riktade från
amidgruppens syre mot den närliggande amidgruppens väte. Om en elektrostatisk reaktion äger rum nära monolagret, till exempel en detektionshändelse, kan lagret orientera
sig och förändra dipolmomentets riktning jämfört med ytans normal [19].

8

Kim Björkström

Kapitel 2. Teori

Kapitel 2
Teori
2.1

Den organiska fälteffekttransistorn

Transistorn är en av de vanligaste komponenter som bygger upp moderna elektroniska
apparater. En typisk transistor med tre elektroder och ett halvledarmaterial reglerar de
laddningsbärare som flyter mellan två av elektroderna genom att styra den ström eller
spänning som finns vid den tredje elektroden. Denna funktionalitet gör det möjligt bland
annat att förstärka eller förminska signaler, vilket är en fundamental operation i dagens
elektronik.
En fälteffekttransistor (FET) består i princip av fyra olika komponenter: elektroder
(source, drain och gate) bestående av ett ledande material, ett dielektriskt material som
isolator, ett halvledarmaterial som bildar en aktiv kanal för laddningsbärare att röra
sig i, samt ett substrat som de andra komponenterna är uppbyggda på. I vissa FET:er
kan halvledarmaterialet och substratet vara samma sak, t.ex. i en FET med metalloxidhalvledare (eng. metal oxide semiconductor field effect transistor, MOSFET). För att en
FET ska kunna specificeras som organisk (OFET) ska åtminstone halvledaren bestå av
organiska material, men även hela transistorn kan vara organisk. Fälteffekttransistorn
reglerar strömflödet med hjälp av ett elektriskt fält som påverkar den aktiva kanalen
i halvledarmaterialet där laddningsbärare flyter mellan source- (S) och drainelektroden
(D). Det elektriska fältet uppkommer när en spänning appliceras på gateelektroden
(G). En FET kan konstrueras på olika sätt när det kommer till placeringen av de olika
komponenterna. I denna avhandling har experimenten utförts med en så kallad top-gated
9

Kim Björkström

Kapitel 2. Teori

OFET, där gateelektroden ligger ovanpå isolatorn som i sin tur är ovanför halvledaren
och de två andra elektroderna, se Figur 2.1.
Strukturen hos en FET kan beskrivas som en kondensator där den isolerade elektroden och
halvledarmaterialet är ledande plattor med ett avskiljande dielektriskt material. Denna
struktur gör att fälteffekten och kapacitansen hör ihop, samt att kapacitansen är väldigt
känslig för förändringar vid gränsytorna [20]. Detta kombinerat med transistorns välbekanta funktionalitet och portabilitet gör att fälteffekttransistorn har studerats intensivt
de senaste åren som en möjlig biosensoranordning.

2.1.1

Grundläggande funktionalitet

Hur ström flyter i en OFET beror på halvledarmaterialet och vilka fria laddningsbärare
som finns vid de olika gränsytorna. Den organiska halvledarens arbetsfunktion bestämmer vilka majoritetsladdningsbärare som finns i materialet. Positiva laddningar (hål)
finns i halvledare med en aktiv p-kanal och negativa laddningar (elektroner) finns i
halvledare med en aktiv n-kanal. Om en negativ (positiv) spänning VG appliceras på
gateelektroden i en OFET med p-kanal (n-kanal), kommer positiva (negativa) laddningar
att ackumuleras vid gränsytan mellan isolatorn och halvledaren. En simultan negativ
(postiv) spänning VD på drainelektroden gör att hål (elektroner) injiceras till den aktiva
kanalen i halvledaren och en ström flyter mellan source- och drainelektroderna. Oftast
appliceras ingen spänning på sourceelektroden utan den hålls jordad. I en ideal transistor
flyter ingen ström från gateelektroden till halvledaren, IG ≡ 0 A.
En FET:s prestanda påverkas av olika faktorer. I området mellan de separerade sourceoch drainelektroderna bildas en aktiv kanal i halvledaren, med en viss kanalbredd W och
-längd L. Antalet laddningsbärare som ackumuleras vid halvledargränsytan påverkas i sin
tur av avståndet mellan gateelektroden och halvledaren, det vill säga tjockleken d på dielektrikumet. Som det tidigare konstaterats kan denna struktur liknas till en kondensator
och kapacitansen per areaenhet formuleras som
CA =

C
ε
=
A
d

(2.1)

där permittiviteten ε ≡ εr ε0 och bestäms av den elektriska konstanten ε0 och det dielekt10

Kim Björkström

Kapitel 2. Teori

VG
IG ≡ 0

Isolator

Gate

Halvledare

d

Substrat
Source
IS
VS

Kanal

Drain
W

ID

L

VD

Figur 2.1: Schematisk illustration av en top-gated fälteffekttransistor.

riska materialets relativa permittivitet εr . Den applicerade spänningen på gateelektroden
måste överstiga en så kallad tröskelspänning VT för att driftström ska flyta i kanalen
mellan source- och drainelektroden. Denna tröskel existerar till följd av att materialen
i transistorn har olika arbetsfunktioner samt existensen av lokaliserade energitillstånd i
gränsytan mellan isolatorn och halvledaren som måste fyllas före laddningar kan röras fritt
i den aktiva kanalen. Appliceringen av VG inducerar en laddning per areaenhet QA som
kan beskrivas med hjälp av kondensatorns kapacitans per areaenhet CA och potentialen
som bildas mellan kondensatorplattorna:
QA = CA (VG − VT ).

(2.2)

Om en spänning VD appliceras på drainelektroden kommer potentialen i halvledaren att
bero på positionen x i den aktiva kanalen. Denna potential kommer att vara 0 V vid
sourceelektroden (x = 0) och lika med VD vid drainelektroden (x = L). Således kan
laddningen per areaenhet (2.2) utökas med en funktion V (x):
QA = CA (VG − VT − V (x)), där V (x) = VD

2.1.2

x
L

(2.3)

Utmatningsegenskaper

För att en OFET ska fungera som önskat krävs att dess utmatningsegenskaper (eng.
output characteristics) är tillräckligt bra. I utmatningsläget varieras VD medan VG hålls
11

Kim Björkström

Kapitel 2. Teori

konstant. Eftersom laddningarna ackumuleras vid olika positioner beroende på storleken
av de applicerade spänningarna VG och VD samt transistorns tröskelspänning VT kommer
resistansen i kanalen att variera. Detta leder till att strömmen som flyter mellan sourceoch drainelektroden förändras. Till följd av detta finns två st. olika funktionsområden
för transistorn; det linjära området och mättnadsområdet.

VG > VT
ID

Gate
Laddningar
a)

Source

Drain

VD ≪ VG − VT
VD

L
VG > VT

ID

Gate
b)

ID,sat

P
Source

Drain

VD = VG − VT
VD,sat

L
VG > VT

VD

ID

Gate
P
c)

Source

Drain

VD > VG − VT

L′

VD

Figur 2.2: Schematisk illustration av laddningskoncentrationen samt ström- och spänningskarakteristik i de olika funktionsregionerna: a) det linjära området; b) pinch-off till mättnadsområdet; c) mättnadsområdet.

I båda områdena appliceras en konstant spänning VG på gateelektroden som är större
än tröskelspänningen VT . När ingen spänning VD appliceras på drainelektroden, finns
det en likformigt fördelad laddningskoncentration i den aktiva halvledarkanalen, Figur
12

Kim Björkström

Kapitel 2. Teori

2.2 a). Appliceras en liten spänning VD ≪ VG − VT så avtar laddningskoncentrationen
nära drainelektroden och laddningar kan börja flöda i den aktiva kanalen. På grund av
att spänningen VD är liten hålls kanalresistansen i princip konstant. Detta medför att
strömmen ID är direkt proportionell mot VD enligt Ohms lag:
ID =

1
VD ,
R

(2.4)

därav det linjära området. Kanalresistansen är beroende av den applicerade gatespänningen där högre VG ger större laddningskoncentration och mindre resistans, se Figur 2.3.

VD < VG − VT

VD > VG − VT
VG5

Linjära området

ID

VG4

VG3

VG2

Mättnadsområdet

VG1

VD
Figur 2.3: En typisk graf för utmatningsegenskaperna hos en OFET vid olika VG . Från denna
graf är det enkelt att se i vilket område transistorn opererar i för olika VD och VG . Vid låga VD
följer strömmen Ohms lag (2.4) och resistansen är beroende av VG .

Om VD höjs kommer färre laddningsbärare att injiceras i kanalen vilket leder till att
resistansen ökar, det vill säga strömmen ID ökar inte längre linjärt med VD . När VD =
VG − VT finns det inga laddningar vid drainelektroden enligt ekvation (2.3) och kanalen
kläms av (eng. pinch-off ) vid denna potentialpunkt P , Figur 2.2 b). Denna applicerade
spänning VD = VG − VT kallas även pinch-off-spänning. Om VD fortsätter att höjas,
VD > VG − VT , kommer pinch-off-punkten P att flyttas mot source- från drainelektroden
och skapa ett utarmningsområde mellan P och drainelektroden, Figur 2.2 c). Detta medför
13

Kim Björkström

Kapitel 2. Teori

att inga rörliga laddningsbärare finns i området och en rymdladdningsbegränsad ström
flyter genom utarmningsområdet. Strömmen ID hålls vid ett konstant värde ID,sat trots att
VD höjs och transistorn befinner sig nu i mättnadsområdet. Om VD höjs vidare kommer
längden på kanalen L′ att minska. Denna effekt är dock försumbar i transistorstrukturer
med en tillräckligt lång aktiv kanal där inga kortkanalseffekter förekommer.

2.1.3

Överföringsegenskaper

När en OFET används som biosensor analyseras oftast dess överföringsegenskaper (eng.
transfer characteristics). I överföringsläget varieras VG medan VD hålls konstant och
strömmen ID studeras. I en ideal transistor kan man analytiskt beräkna strömmen ID
som flyter från source- till drainelektroden. Vissa antaganden görs för att förenkla den
analytiska härledningen: inga kortkanalseffekter förekommer och mobiliteten är konstant
genom kanalen. Generellt kan en ström I som flyter genom en ledare med längden L,
bredden W och höjden h beräknas enligt
I = qnV vW h

(2.5)

där q är laddningen hos en laddningsbärare, nV är antalet laddningsbärare per volymenhet och v är drifthastigheten. Genom att istället räkna med antalet laddningsbärare per
areaenhet nA = nV h fås den totala laddningen per areaenhet som QA = qnA . Drifthastigheten kan beskrivas som v = µE, där µ är mobiliteten och E är det elektriska fält som
uppstår till följd av applicerad spänning. Strömmen som funktion av position x i kanalen
kan nu beräknas enligt
I(x) = W µQA (x)E(x).

(2.6)

Vidare kan QA beskrivas enligt (2.3) och det elektriska fältet är förändringen av potentialen med avseende på positionen, E(x) = dV (x)/ dx. Strömmen ID genom kanalen blir
nu
ID (x) dx = W µCA (VG − VT − V (x)) dV (x).

(2.7)

Denna differentialekvation kan enkelt integreras från source (x = 0) till drain (x = L) om
man antar att ID inte beror av x och använder V (0) = 0, V (L) = VD :
⎡

⎤

W
VD 2 ⎦
ID =
µCA ⎣(VG − VT )VD −
.
L
2
14

(2.8)

Kim Björkström

Kapitel 2. Teori

Strömmen ID beror alltså på om transistorn befinner sig i det linjära området VD <
VG − VT eller i mättnadsområdet VD ≥ VG − VT :
ID,lin =

W
µCA (VG − VT )VD
L

när VD < VG − VT ,

(2.9)

ID,sat =

W
µCA (VG − VT )2
2L

när VD ≥ VG − VT .

(2.10)

En transistors transkonduktans gm beskriver förändringen av drainströmmen ID med
avseende på gatespänningen VG när drainspänningen VD är konstant:
∂ID
gm =
∂VG

⃓
⃓
⃓
⃓
⃓

(2.11)
VD

Om transistorn befinner sig i det linjära området eller i mättnadsområdet påverkas också
transkonduktansen enligt:
gm,lin =

W
µCA VD
L

gm,sat =

W
µCA (VG − VT )
L

i linjära området

(2.12)

i mättnadsområdet.

(2.13)

√

ID

log (ID )

Ion

1
S

∂ log (ID )
∂VG

Ioff
VT
VSO

VG
Figur 2.4: En typisk graf för en OFETs överföringsegenskaper där de två y-skalorna log(ID )
√
och ID gör det enkelt att approximera VT , VSO , S och Ion /Ioff .

Halvledarens majoritetsladdningsbärare bestämmer vilken applicerad potential på VG som
tillåter en ström att flyta genom transistorn. Till exempel en ideal OFET med p-kanal
15

Kim Björkström

Kapitel 2. Teori

borde inte leda ström om VG ≫ 0. Transistorn slår på och börjar leda ström vid en viss
gatespänning VSO (eng. switch-on voltage) som definieras av drainströmmens minimum
Ioff [21]. När VG > VSO flyter en diffusionsström och drainströmmen ökar exponentiellt
ända tills tröskelspänningen VT nås och ekvationerna (2.9)–(2.13) beskriver transistorns
beteende. Området mellan VSO och VT kallas för undertröskelområdet (eng. subthreshold
region) och inversen av riktningskoefficienten för log(ID ) mot VG i detta område kallas
ofta för undertröskelsvängning (eng. subthreshold swing) [22]:
S=

∂VG
∂ log(ID )

(2.14)

Undertröskelsvängningen S beskriver den applicerade spänning VG som behövs för att
strömmen ID ska öka en storleksordning. En annan viktig faktor i en FET:s överföringsoperation är förhållandet mellan den saturerade drainströmmen Ion och drainströmmens minimum Ioff . Detta förhållande beror på vilket organiskt halvledarmaterial som
används och kan variera mellan 102 och 108 [23]. Om Ioff är högt betyder det finns en
läckström i transistorn och laddningar kan flyta mellan source- och drainelektroden även
om gatespänningen VG är låg.

2.2

Jonmodulerad organisk FET

Isolatorn mellan gateelektroden och halvledaren i en OFET påverkar fälteffekten som
transistorn utsätts för och transkonduktansen förbättras när isolatorns kapacitans ökar.
Istället för att använda ett fast ämne som isolator i en OFET kan man ha en elektrolyt eller jonvätska som det dielektriska materialet. Denna OFET-struktur kallas för
jonmodulerad OFET (eng. ion-modulated OFET, IMOFET eller electrolyte-gated OFET,
EGOFET), även om man i princip frångår fälteffekten på grund av att jonerna kan röra
sig fritt i isolatorn, vilket molekylerna i en fast isolator inte gör, se Figur 2.5. Jonerna
bildar så kallade elektriska dubbelskikt (eng. electrical double layer, EDL) vid gränsytorna som fungerar likt plattkondensatorer. Möjligheten att använda en elektrolytlösning
som den dielektriska isolatorn gör att man kan enkelt studera förändringar på ytor.
Om dubbelskikten som bildas vid gränsytorna i transistorn utsätts för ytförändringar
kommer även deras kapacitans att förändras, vilket påverkar den ström som flyter genom
transistorn [24].

16

Kim Björkström

Kapitel 2. Teori

Dielektrikum

V E

Elektrolyt

V

E

Jonmodulerad

Fälteffekt

Figur 2.5: Schematisk illustration av en OFET samt hur laddningsrörelser, potential och energi
skiljer sig åt i ett fast dielektrikum och en elektrolyt.

Det är viktigt att veta om elektrokemiska processer förekommer i en IMOFET med
elektrolytlösning eftersom det förändrar transistorns funktionalitet. Organiska ämnen
påverkas av elektrolyter i olika grad beroende på om ämnet är permeabelt eller inte.
Om en permeabel organisk halvledare används i en IMOFET kan joner från elektrolyten
penetrera och dopa halvledaren via redoxreaktioner. Kapacitansen kan nu inte längre
beskrivas av en plattkondensator utan det handlar istället om en volymetrisk kapacitans
[25]. Denna typ av OFET kallas för organisk elektrokemisk transistor (eng. organic
electrochemical transistor, OECT). Med en impermeabel organisk halvledare borde
dopning av materialet inte förekomma och transistorn opererar enligt det som beskrivs
i avsnitt 2.1. Experiment med IMOFET:er har utförts för att bättre förstå hur elektrokemiska reaktioner kan påverka halvledarkanalens konduktivitet [26–28]. Om man inte
överskrider elektrolytens elektrokemiska spänningsfönster samt använder en impermeabel
organisk halvledare som inte lätt dopas av elektrolytens joner borde elektrokemiska
reaktioner inte förekomma i transistorn.
I en jonmodulerad transistor som ska interagera med biomolekyler eller levande vävnad
används oftast vatten som elektrolyt. I transistorn kommer vattnet vid elektrodgränsytorna då att utsättas för olika spänningsfall. Vattnets elektrokemiska spänningsfönster
har rapporterats att vara 1,23 V, då vatten kan oxideras, 2H2 O ⇌ 4H+ + O2 + 4e− , vid
0,571 V och reduceras, 2H2 O + 2e− ⇌ H2 + 2OH− , vid −0,658 V. Vilka spänningar som
kan appliceras på elektroderna som är i direkt kontakt med vatten behöver alltså begränsas
för att undvika uppkomsten av faradaiska strömmar och elektrokemiska reaktioner [27].

17

Kim Björkström

2.2.1

Kapitel 2. Teori

Det elektriska dubbelskiktet

Elektriska dubbelskikt uppstår när ytan av en elektrod kommer i kontakt med en vätska
och beskriver den potentialskillnad som finns vid gränsytan. Laddningarna på elektrodens
yta skapar ett skikt som med hjälp av Coulombkraften attraherar motsatt laddade joner
i vätskan. Olika modeller finns för att teoretiskt förklara elektriska dubbelskikt, varav
en är Sternmodellen [29], som bygger på de tidigare modellerna av Gouy-Chapman och
Helmholtz [30]. Enligt Sternmodellen finns det ett tunt Helmholtzlager vid gränsytan
mellan elektrod och elektrolyt samt ett Gouy-Chapman-diffusionslager som sträcker sig
från Helmholtzlagret in mot elektrolytens bulk [31], se Figur 2.6.
Helmholtzlager
Elektrolyt

Elektrod

Φ0
ΦH

Φ(x)

Diffusionslager
Figur 2.6: Schematisk illustration av ett elektriskt dubbelskikt. Laddningarna vid gränsytan
bildar ett Helmholtzlager där den applicerade potentialen Φ0 avtar linjärt. I diffusionslagret har
jonkoncentrationen Boltzmannfördelning, vilket betyder att potentialen avtar exponentiellt in i
elektrolytens bulk.

Helmholtzmodellen beskriver två lager av motsatta laddningar på ett visst avstånd d från
varandra. Potentialen Φ(r) kan beskrivas med Poissons ekvation
∇2 Φ(r) = −

ρ(r)
ε

(2.15)

där ρ(r) är laddningsdensiteten vid positionen r och ε är permittiviteten. Potentialen i
Helmholtzlagret förändras endast i en dimension och inga laddningar finns mellan lagren
vilket ger att laddningsdensiteten ρ(r) = 0 och Poissons ekvation (2.15) förenklas till
18

Kim Björkström

Kapitel 2. Teori

Laplaces ekvation för en dimension:
∂ 2 Φ(x)
= 0.
∂x2

(2.16)

Genom att lösa (2.16) med giltiga randvillkor och antagandet att avståndet mellan lagren
x är mycket mindre än deras area A fås potentialen i Helmholtzlagret som
Qx
Aε

ΦH (x) =

(2.17)

där Q är laddningen på elektrodytan. Potentialen är linjärt beroende av avståndet x vilket
ger det avtagande i Helmholtzlagret som syns i Figur 2.6. Detta är helt analogt med en
vanlig kondensator och genom att ersätta C = Q/ΦH fås kapacitansen per areaenhet i
Helmholtzlagret som
C
ε
= .
A
x

CH =

Enligt Gouy-Chapmanmodellen är kapacitansen i dubbelskikten inte konstant utan beror
på den applicerade potentialen samt elektrolytens jonkoncentration. Fördelningen av jonerna följer en Boltzmannfördelning vilket ger att koncentrationen nj (r) av en jon j vid
en position r fås som
nj (r) = n0j e

−qj Φ(r)
kB T

(2.18)

där n0j är jonkoncentrationen i elektrolytens bulk, qj = zj e är jonernas laddning, kB är
Boltzmanns konstant och T är temperaturen. Laddningsdensiteten i diffusionslagret blir
då
ρ(r) =

∑︂

qj nj (r) =

∑︂

j

qj n0j e

−qj Φ(r)
kB T

(2.19)

.

j

Insättning av (2.19) i ekvation (2.15) ger den så kallade Poisson-Boltzmannekvationen
ε∇2 Φ(r) = −

∑︂

qj n0j e

−qj Φ(r)
kB T

(2.20)

.

j

Detta är en icke-linjär differentialekvation men genom att approximera exponentialfunktionen med första ordningens Taylorutveckling (ex ≈ 1 + x för 0 < x ≪ 1) kan den
linjäriseras:

(︄

ε∇ Φ(r) ≈ −
2

∑︂

qj n0j

j

Termen

∑︁

j

qj Φ(r)
1−
.
kB T
)︄

qj n0j = 0 eftersom en elektrolyt innehåller lika stor koncentration av positivt

och negativt laddade joner. Poisson-Boltzmannekvationen kan nu förenklas till
∇2 Φ(r) = κ2 Φ(r) där κ2 =

∑︂ qj 2 n0j
j

19

εkB T

.

Kim Björkström

Kapitel 2. Teori

Från detta fås den karakteristiska Debye-längden λD :
⎞1/2

⎛

λD = κ−1

εkB T
= ⎝ ∑︁ 2 0 ⎠
j q j nj

(2.21)

som har enheten meter och beskriver hur långt en laddningsbärares elektrostatiska effekt verkar i en lösning. Detta sätter en gräns på hur långt ifrån detektionselementet
en laddad analyt i elektrolytlösning kan detekteras [32]. För att förenkla PoissonBoltzmannekvationen är det skäl att begränsa den till symmetriska elektrolyter som har
en typ var av anjoner och katjoner med samma laddningsmängd z [33]. Genom att tillämpa detta samt att begränsa systemet till en dimension fås
dΦ(x)
8kB T n0
=−
dx
ε
(︄

)︄1/2

(︄

)︄

zeΦ(x)
sinh
.
2kB T

(2.22)

Nära en platt gränsyta såsom mellan elektrod och elektrolyt med låg applicerad potential (Φ0 ≤ 50/z mV vid 25 °C) kan (2.22) förenklas så att Φ(x) i Gouy-Chapmandiffusionslagret beror på Debye-längden enligt
ΦGC (x) = Φ0 e−κx .

(2.23)

Ett uttryck för kapacitansen per areaenhet CGC i diffusionslagret kan också fås genom
att tillämpa Gauss lag med potentialderivatan (2.22) och blir
2z 2 e2 εn0
kB T

)︄1/2

potentialerna

i

(︄

CGC =
Sternmodellen

kombinerar

(︄

)︄

zeΦ0
.
cosh
2kB T
Helmholtzlagret

(2.24)
(2.17)

och

Gouy-

Chapmanlagret (2.23), vilket är illustrerat i Figur 2.6. De skilda lagrens kapacitanser,
(2.2.1) och (2.24), fungerar som kondensatorer i serie vilket ger att den totala kapacitansen
per areaenhet CS enligt Sternmodellen blir
1
1
1
=
+
.
CS
CH CCG

(2.25)

I en IMOFET finns det två st. elektriska dubbelskikt, en vid gateelektroden och en vid
halvledaren. Om gateelektroden blir negativt polariserad rörs elektrolytens katjoner mot
den och anjonerna rör sig mot halvledaren. Detta medför två st. kapacitanser, CG vid
gateelektroden och COSC vid halvledaren, som kan antas följa Sternmodellen för elektriska dubbelskikt. Inget elektriskt fält förekommer i elektrolytens bulk och kapacitansen
som delvis reglerar strömmen genom transistorn är således inte beroende av avståndet
20

Kim Björkström

Kapitel 2. Teori

mellan gateelektroden och halvledaren. Istället fungerar de elektriska dubbelskikten som
kondensatorer i serie och den totala kapacitansen blir
(︄

Ctot =

1
1
+
CG COSC

)︄−1

=

CG COSC
CG + COSC

(2.26)

och Ctot begränsas av dubbelskiktet med den mindre kapacitansen. I en IMOFET varierar
Ctot typiskt mellan 1 µF/cm2 och 10 µF/cm2 , vilket beror på de enskilda dubbelskiktens
avstånd, 0,01 nm till 0,1 nm, som är beroende av gränsytornas laddningsseparation [34].
Detta medför att en IMOFET fungerar med låga applicerade spänningar samt producerar
höga strömmar.

2.2.2

Detektion genom kapacitansförändring

En möjlig struktur för en IMOFET-baserad biosensor är att detektionselementet fästs
på gateelektroden i form av ett biolager medan source- och drainelektroderna samt
halvledaren används som transduktor. Den biokemiska reaktion som ska analyseras
händer vid gateelektroden vilket förändrar strömmen ID som flyter mellan source- och
drainelektroderna. Överföringen av laddningar vid en sådan reaktion leder till en förändring i potentialen ∆Φ vid gateelektroden som kan beskrivas av ekvation (1.6). Strömmen
ID genom en FET kan beskrivas med ekvationerna (2.9) och (2.10), men i en IMOFET
måste de elektriska dubbelskikten som elektrolyten bildar beaktas genom kapacitansen
(2.26). Biolagret som byggs upp på gateelektroden bidrar också med en kapacitans CBIO
men denna kan sammanslås med CG [11]. Gateelektrodens potential förändras enligt
VG + ∆Φ när biolagret utsätts för en biokemisk reaktion och transistorekvationerna som
beskriver drainströmmen blir nu beroende av potentialförändringen samt elektrolytens
seriekapacitanser [35].
Överföringsekvationerna (2.9) och (2.10) blir för en IMOFET
ID,lin =

W
µCA (VG,eff − VT )VD
L

när VD < VG,eff − VT

(2.27)

ID,sat =

W
µCA (VG,eff − VT )2
2L

när VD ≥ VG,eff − VT

(2.28)

där en effektiv spänning VG,eff används istället för gatespänningen VG för att beakta
dubbelskiktens potentialförändring. Spänningen vid gränsytan mellan elektrolyten och
21

Kim Björkström

Kapitel 2. Teori

halvledaren kommer att påverkas både av VG och potentialförändringen ∆Φ som uppstår när en analyt fästs på gateelektroden. Detta medför en inducerad laddning Q vid
halvledar- och elektrolytskiktet:
Q = COSC VG,eff = Ctot (VG + ∆Φ).
Från detta fås en ekvation för den effektiva gatespänningen som påverkar IMOFET:ens
aktiva kanal:
VG,eff =

CG
(VG + ∆Φ) .
CG + COSC

(2.29)

Insättning av (2.29) i (2.27) och (2.28) ger följande ekvationer för hur drainströmmen
påverkas av en potentialförändring på gateelektroden:

⎡

ID,lin

(︄

C
CG
W
⎣VG + ∆Φ − 1 + OSC
µCA
=
L
CG + COSC
CG

⎤

)︄

VT ⎦ VD

när VD < VG,eff − VT
(2.30)

⎡

ID,sat

CG 2
W
C
⎣VG + ∆Φ − 1 + OSC
=
µCA
2
2L
(CG + COSC )
CG
(︄

)︄

⎤2

VT ⎦

när VD ≥ VG,eff − VT
(2.31)

där CA = COSC /AOSC . Drainströmmen som flyter genom en IMOFET är alltså väldigt
beroende av de elektriska dubbelskikt som uppstår vid elektrolytens gränsytor. Skiktens
kapacitanser är känsliga till ytförändringar som i sin tur påverkar drainströmmen, vilket
gör IMOFET:er till ypperliga transduktorer.
Om detektionselementet byggs upp med hjälp av ett självorganiserat monolager kan också
vätebindningsnätverkets dipolmoment förändra gateelektrodens arbetsfunktion och således bidra till en känslig detektion [11]. Monolagrets orientering kan påverkas av bindningsreaktioner vilket leder till att vinkeln mellan tiolmolekylernas ryggrad och guldytans
normal förändras, som i sin tur kan förändra arbetsfunktionen och tröskelspänningen.
IMOFET-baserade biosensorer utan ett självorganiserat monolager har således visats vara mindre känsliga än de som kan utnyttja vätebindningsnätverket [19].

22

Kim Björkström

2.3

Kapitel 2. Teori

Detektionsgräns

En biosensors förmåga att detektera olika analyter beror på många faktorer och egenskaper, bland annat dess detektionsgräns (eng. limit of detection, LOD). Oftast mäts
en analyt genom att utsätta biosensorn för större koncentrationer av den, vilket orsakar
en förändring i mätinstrumentets respons. Idealt blir responsen R linjärt beroende av
analytkoncentrationen C:
R = aC + b

(2.32)

där riktningskoefficienten a och konstanten b bestäms utgående från mätresultaten.
Detta kallas även för biosensorns kalibreringskurva och borde innehålla minst fem st.
olika koncentrationer som innefattar åtminstone två storleksordningar [8]. Värdet på
riktningskoefficienten a brukar användas som ett mått på biosensorns känslighet [11] och
högre värden betyder känsligare anordning. Genom att undersöka kalibreringskurvan för
olika biosensorer med en identiskt anordningsstruktur fås information om responsens
repeterbarhet medan kalibreringskurvan från annorlunda strukturer fastställer reproducerbarheten hos responsen. Eftersom mängden av detektorelement i en biosensor är
begränsad finns det ett maximalt antal analyter som kan detekteras. Biosensorn blir
således mättad vid höga koncentrationer av analyt och responsen blir konstant. Den
linjära modellen kan dock tillämpas vid de lägre koncentrationerna och ger information
om biosensorns egenskaper, bland annat detektionsgränsen [36].
Experimentella resultat kommer att innehålla mätfel och osäkerheter som om möjligt
ska elimineras, till exempel genom upprepning. Om alla mätresultat upprepas tillräckligt
många gånger kan det antas att de är normalt fördelade kring ett medelvärde µ med en
standardavvikelse σ. Det vill säga responsen har en Gaussisk täthetsfunktion:
(R−µ)2
1
f (R) = √ e− 2σ2 .
σ 2π

(2.33)

I en blank mätning tillsätts ingen analyt och biosensorn borde inte ge en respons, R = 0.
Dessa behövs för att enkelt urskilja om respons från mätningar med analyt duger som
resultat, det vill säga att det inte handlar om falsk negativ eller falsk positiv respons.
Genom att utföra tillräckligt många blanka mätningar fås mätvärden som är fördelade
enligt (2.33) och en gräns för responsen kan bestämmas från detta. Gränsen RL fås som

23

Kim Björkström

Kapitel 2. Teori
∼ 99,7 %
∼ 95 %
∼ 68 %
34,1 % 34,1 %

13,6 %

13,6 %

2,1 %

2,1 %

0,1 %

0,1 %

µ − 3σ µ − 2σ µ − σ

µ

µ + σ µ + 2σ µ + 3σ

Figur 2.7: Normalfördelning kring medelvärdet µ med standardavvikelsen σ. Från fördelningen
följer den så kallade 68-95-99,7-regeln där 68 %, 95 % och 99,7 % av värdena hittas en, två
respektive tre standardavvikelser från medelvärdet.

ett antal standardavvikelser från den blanka mätningens medelvärde:
RL = Rblank + kσblank

(2.34)

där k är en numerisk faktor och bestäms utgående från den förtroendenivå som önskas
[1]. Om en blank mätning ger en respons, R ̸= 0, är det en falsk positiv mätning som
förekommer med en viss sannolikhet α. I det motsatta fallet när en mätning med analyt
inte ger en respons, R = 0, trots att reaktionen har ägt rum är det en falsk negativ
mätning som förekommer med sannolikheten β. Idealt ska både falsk positiv och negativ
respons elimineras men när det kommer till mätningar av låga koncentrationer analyt
som inte ger väldigt stora förändringar i respons blir det svårt. Genom att använda k = 3
som den numeriska faktorn fås α = 0,15 % och β = 50 %, se Figur 2.8. Detta betyder att
vid en koncentration som motsvarar RL när k = 3 är sannolikheten för en falsk positiv
respons väldigt liten medan hälften av mätvärdena motsvarar falska negativa händelser.
Den motsvarande koncentrationen cLOD kallas för detektionsgräns och definieras mera
specifikt som den lägsta koncentration var en analyt kan detekteras men inte nödvändigtvis kvantifieras. Kvantifieringsgränsen (eng. limit of quantification, LOQ) är istället den
24

Kim Björkström

Kapitel 2. Teori

lägsta koncentration var analyten kan kvantifieras med en viss noggrannhet och fås när
k = 10 [37].
(2.35)

RLOQ = Rblank + 10σblank

(2.36)

Respons

RLOD = Rblank + 3σblank

aC

+b

RLOQ

R=

10σ
α

RLOD
β

µ

Rblank

cblank

3σ

cLOD

Koncentration

cLOQ

Figur 2.8: En typisk graf över hur responsen från en biosensor förändras med ökande analytkoncentration och tillhörande gränser för responsen. Vid koncentrationen som motsvarar detektionsgränsen (LOD) har analyten orsakat en reaktion som detekterats av biosensorn. Sannolikheten
för en falsk positiv mätning vid RLOD är α = 0,15 % medan en falsk negativ mätning inträffar med sannolikheten β = 50 %. Vid kvantifieringsgränsen (LOQ) kan mängden av detekterad
analyt fastställas med tillräcklig noggrannhet.

25

Kim Björkström

Kapitel 3. Experimentellt

Kapitel 3
Experimentellt
Denna avhandling baserar sig till stor del på experimentellt arbete. De prov och anordningar som användes i experimenten tillverkades enligt protokollet beskrivet i avsnitt 3.1.
Mätuppställningen som användes beskrivs i avsnitt 3.2 medan själva mätproceduren finns
i avsnitt 3.3.

3.1

Provtillverkning

Biosensorn som tillverkades för att utföra experimenten består av två olika delar som
tillsammans bildar en jonmodulerad fälteffekttransistor. Transistorns funktionaliserade
gateelektrod är biosensorns detektorelement där den önskade biokemiska reaktionen äger
rum. Resistorn är transistorns source- och drainelektrod samt den organiska halvledaren
och fungerar som biosensorns transduktor. Tillsammans med vatten som elektrolyt bildar
dessa komponenter en IMOFET där resistorn omvandlar en biokemisk reaktion till mätbara elektriska signaler. Tillverkning och funktionalisering av provens komponenter följer
till stor del protokollet som användes av Holzer et al. [38]. Tillverkningen av proven har
varierat och uppdaterats under projektets gång men alla mätresultat normaliseras till en
anordningsspecifik parameter för att undvika variation mellan olika prov.

3.1.1

Resistor

IMOFET:ens resistorkomponent fungerar som transduktor och byggs upp på ett substrat
av kisel och kiseldioxid (Si/SiO2 ) med elektroder av guld (Au) fästa med hjälp av ett lager
krom (Cr) eller titan (Ti), beroende på tillverkaren. Si/SiO2 − Cr − Au substraten har
26

Kim Björkström

Kapitel 3. Experimentellt

totalt 16 st. fingerstrukturer med source- och drainelektroder som har varierande förhållanden mellan kanalbredd och -längd, W/L ≈ 2000 till W/L ≈ 27000. Si/SiO2 − Ti − Au
substraten har 5 st. fingerstrukturer vilka alla har W/L ≈ 2000. Bägge variationer av substraten är tillverkade med elektronstrålelitografi. Dessa substrat rengjordes i ultraljudsbad
i tre steg: först 10 min i avjoniserat vatten, efteråt 10 min i aceton och slutligen 10 min i
isopropanol. Substraten blåstes torra med komprimerad kvävgas.
Fingerstruktur

D

S
(a)

(b)

Figur 3.1: (a) Illustration av en fingerstruktur. (b) Fotografi av ett Si/SiO2 − Cr − Au-substrat
som har 16 st. fingerstrukturer med varierande W/L.

Den organiska halvledaren som bildar det aktiva lagret i resistorn är poly(3-hexyltiofen2,5-diyl) (P3HT) som löstes antingen i klorbensen (CB) eller diklorbensen (DCB) med
viktförhållandet 2,6 mg/mL eller 4 mg/mL och filtrerades genom ett 0,2 µm filter. I vissa
mätningar användes en variant av halvledaren dopad med zinkoxid (P3HT/ZnO). Denna
lösning applicerades på substraten med hjälp av rotationsbestrykning i 60 s med en rotationshastighet på 2000 rpm varefter de värmebehandlades i 1 h vid temperaturen 80 °C.

3.1.2

Funktionaliserad gateelektrod

IMOFET:ens gateelektrod fungerar som biosensorns detektorelement och byggs upp
på en Kapton plastfilm med ett 50 nm tjockt guldlager fäst med hjälp av titan. Dessa
substrat rengjordes med isopropanol i ett ultraljudsbad i 10 min. Substraten blåstes torra
med komprimerad kvävgas varefter de rengjordes med plasma i 2 min.
För att kemisorptera ett självorganiserat monolager (SAM) på substraten placerades
27

Kim Björkström

Kapitel 3. Experimentellt

de i en lösning bestående av en 10 mM blandning med ett 10:1 förhållande av tiolerna
3-merkaptopropionsyra (3-MPA) och 11-merkaptoundekansyra (11-MUA) löst i etanol.
Substraten placerades i denna lösning under kväveatmosfär och rumstemperatur (∼25 °C)
i 18 h. Efter kemisorptionen kan dessa substrat förvaras i etanol upp till 15 dagar i 4 °C.
Aktivering av de SAM-modifierade substraten gjordes med en blandning av 0,2 M
N-(3-dimetylaminopropyl)-N’-etylkarbodiimidhydroklorid (EDC) och 0,05 M N-hydroxisulfosuccinimid (sulfo-NHS) löst i HPLC-graderat vatten, vilket har filtrerats med
högupplösande vätskekromatografi (eng. high-performance liquid chromatography, HPLC)
för att vara så rent och fri från joner som möjligt. Substraten var i denna lösning i
2 h varefter de sköljdes av med en buffert bestående av 10 mM 4-(2-hydroxietyl)-1piperazinetansulfonsyra (HEPES, pH 7,4), 1 mM MgCl2 , 0,1 mM etylendiamintetraättiksyra (EDTA), 5 mM NaCl, 0,01 % Triton X-100. Denna buffert kallas hädanefter för
buffert 1 (B1) och användes för att skölja av substraten efter alla följande steg.
Substraten placerades efteråt i en avidin- (AV) eller streptavidinlösning (SAV), rekonstituerad med fosfatbuffrad saltlösning (PBS) till 1 mg/mL och utspädd till 100 µg/mL med
B1. Substraten var i denna lösning i 2 h. För att passivera molekyler som inte reagerade
med (S)AV placerades substraten i 1 M etanolaminhydroklorid (EA) löst i B1 och fick stå
i 1 h. Blockeringen gör det också möjligt för ett nätverk av vätebindningar att uppstå i
det självorganiserade monolagret, då syret från en molekyl kan bindas till vätet i en annan.
Tre olika peptider designade av H. Härmä vid Åbo Universitet och syntetiserade av Pepmic
Co., Ltd (Suzhou, Kina) användes i dessa experiment [39]. Två av peptiderna fungerar
som receptorer och fästes således på gateelektroden för att fungera som detektorelement.
Peptiderna är positivt laddade och har en biotinmolekyl fäst i N-terminalen för att kunna
bindas till (strept)avidinet. Den enda skillnaden mellan peptiderna är att en av serinmolekylerna har genomgått fosforylering. Den sista peptiden är negativt laddad och är
komplementär till receptorpeptiderna. Den kan binda sig till den icke-fosforylerade receptorpeptiden med hjälp av ett leucinblixtlås och kan således användas som analyt.
Analytpeptiden förbereds genom att spädas ut med förhållandet 1:10 i B1 till 16 st olika
koncentrationer, från 100 nM till 0,1 zM. Nedan finns peptidernas aminosyresekvenser:

28

Kim Björkström

Kapitel 3. Experimentellt

• Receptorpeptid (MO5) för positiv kontrollmätning:
– Biotin-REELRKRRAELRRRSAQLRQRREQLRRRSANLRKE
• Fosforylerad receptorpeptid (pMO5) för negativ kontrollmätning:
– Biotin-REELRKRRAELRRR(pS)AQLRQRREQLRRRSANLRKE
• Komplementär peptid (Pep28) som analyt:
– KDTLQAETDQLEDEKSALQTEIANLLKEKEKLEFIL
De avaktiverade (strept)avidinfunktionaliserade substraten placerades i önskad receptorpeptid utspätt i B1 till 0,5 µM och var där i 2 h. De färdigt funktionaliserade gateelektroderna med fullständigt biolager kan förvaras i B1 upp till 5 dagar i 4 °C efter
denna aktiveringsprocess. Höjden på biolagret kan uppskattas vara ∼40 nm, där monolagrets höjd är några Å [38], streptavidinet är ∼6 nm högt beroende på dess orientering
[40] och den biotinylerade peptidens höjd är ∼33 nm, baserat på de olika aminosyrornas
storlek [41].
Biotinylerad peptid

Streptavidin

SAM
Au
Figur 3.2: Illustration av en funktionaliserad gateelektrod. Ovanpå det självorganiserade monolagret fästs streptavidin som kan binda till sig biotinylerade peptider.

En annan negativ kontrollmätning gjordes även genom att mätta biolagret på den
funktionaliserade gateelektroden med biotin. De avaktiverade avidinfunktionaliserade
substraten placerades i en biotinlösning utspätt med B1, så att biotinkoncentrationen är
minst fyra gånger högre än avidinkoncentrationen, > 400 µg/mL. Denna koncentration
valdes eftersom varje avidinmolekyl kan binda till sig högst fyra st. biotinmolekyler med
hög affinitet, Ka = 1015 M [42]. Ingen specifik bindning av analyterna till det funktionaliserade biolagret borde förekomma eftersom den biotinylerade receptorpeptiden kan inte
29

Kim Björkström

Kapitel 3. Experimentellt

fästas i mättade avidinmolekyler och som följd har analytpeptiden ingen bindningsplats.
De båda negativa kontrollmätningarna representerar olika biokemiska reaktioner. Eftersom ingen analyt kan specifikt bindas till den funktionaliserade gateelektroden borde
den erhållna responsen vara noll jämfört med den positiva kontrollmätningen. De är inte
blanka mätningar som beskrivs i avsnitt 2.3, men deras respons kan ändå användas för att
bestämma en detektionsgräns för den positiva kontrollmätningen enligt ekvation (2.36).

3.2

Mätuppställning

Resistorn och den funktionaliserade gateelektroden bildar tillsammans med elektrolyten
en IMOFET. Som elektrolyt användes HPLC-graderat vatten som har en Debye-längd
λD = 100 nm [19]. Elektrolyten sätts i en plastbehållare som har limmats fast på resistorn. Behållaren rymmer ca 200 µl vätska och täcker endast resistorns fingerstrukturer,
där halvledarens aktiva kanal bildas. Ovanpå vattenbehållaren sätts den funktionaliserade
gateelektroden, se Figur 3.3. Arean av gateelektroden som är i kontakt med vattnet är ca
0,6 cm2 . Mätuppställningen baserade sig långt på mätsystemet Torsi et al. sammanställde
för biosensormätningar [8]. Strömmen genom transistorn bestämdes som en funktion av
spänningen med hjälp av ett datorstyrt mätinstrument (Keithley eller Agilent) samt egenprogrammerad LabVIEW-mjukvara.
VG
Gate

VS

Bi
ol
ag

er

VD

Nål

Elektrolyt: HPLC H2 O
Source

Halvledare: P3HT

Drain

Resistorsubstrat: Si/SiO2

Figur 3.3: Schematisk illustration av mätuppställningen. Gateelektroden är fäst i en klämma
och är kopplad till samma mätinstrument som source- och drainelektroderna.

30

Kim Björkström

3.3

Kapitel 3. Experimentellt

Mätprocedur

Mätproceduren följde till stor del Macchias protokoll för elektrisk detektion med en
IMOFET-biosensor [43]. Transistorns ström- och spänningsegenskaper bestämdes genom
att utföra mätningar både i utmatnings- och överföringsläge. Dessa gjordes med en
ofunktionaliserad gateelektrod, som hädanefter kallas för referenselektrod. De flesta
mätningar har utförts med en Kapton-Ti-Au elektrod som referens men vid senare
mätningar användes istället rent guld som referenselektrod. Utmatningsegenskaper
bestämdes genom att mäta drainströmmen ID när drainspänningen VD varierades från
0,0 V till −0,5 V och tillbaka till 0,0 V i steg om 0,05 V. Denna variation utfördes för
10 st. olika gatespänningar VG som likadant varierades från 0,0 V till −0,5 V i steg om
0,05 V. Detta gjordes för att se om transistorn fungerade väl och för att bestämma vid
vilken VD transistorn befann sig i mättnadsområdet, se Figur 3.4.

-0,4

ID (µA)

-0,3

-0,2

VG = −0,5 V

VG = 0 V

-0,1

0,0
0,0

-0,1

-0,2
-0,3
VD (V)

-0,4

-0,5

Figur 3.4: Ett exempel på en transistors utmatningskarakteristik när VD varierades från 0,0 V
till −0,5 V för 10 st. olika VG . Från dessa mätningar valdes VD = −0,4 V som den konstanta
drainspänningen för överföringsmätningarna, eftersom transistorn befann sig i mättnadsområdet.

I överföringsläget hölls VD konstant på −0,4 V och transistorn befann sig i mättnadsom31

Kim Björkström

Kapitel 3. Experimentellt

rådet. VG varierades nu från −0,1 V till −0,7 V och tillbaka till −0,1 volt i steg om 0,01 V.
Detta gjordes först med referenselektroden för att igen se om transistorn fungerade väl
samt för att stabilisera den. Stabilisering krävs eftersom ID sjunker med tiden vartefter
överföringsmätningar görs, vilket leder till att de känsliga kontrollmätningarna kan ge
felaktiga resultat. Därför ska strömmen genom transistorn vara så stabil som möjligt
före kontrollmätningarna påbörjas. Stabiliseringsperioden kan ta några timmar upp till
några dagar, beroende på transistorn. Under denna stabiliseringsperiod kommer den
organiska halvledaren att degraderas av luft, vatten och de applicerade spänningarna.
Genom att observera maxvärdet av drainströmmen ID,max för varje variation av VG
kunde transistorns degradering observeras. ID,max kunde ändra från ca −40 µA till −2 µA
under en stabilisering. När förändringen av ID,max blev tillräckligt liten mellan ett antal
påföljande överföringsmätningar ansågs stabiliseringen med referenselektroden vara
tillräcklig.

-4

ID (µA)

-3

1
2
3
4

-2

-1

0
-0,1

-0,2

-0,3

-0,4

-0,5

-0,6

-0,7

VD (V)
Figur 3.5: Ett exempel på en transistors överföringskarakteristik när VG varierades från −0,1 V
till −0,7 V i stabiliseringsmätningar med referenselektroden. Strömmens absoluta värde samt
hysteres minskade när transistorn stabiliserades.

Efter avklarad stabilisering påbörjas kontrollmätningarna. Önskad funktionaliserad gate32

Kim Björkström

Kapitel 3. Experimentellt

elektrod används nu istället för referenselektroden. En liten stabiliseringsperiod kan behövas eftersom biolagret på den nya elektroden kan fortsättningsvis påverka transistorn.
På grund av att analyten är utspädd i B1 ska systemet även stabiliseras till bufferten.
Detta görs genom att placera gateelektroden i en 100 µL stor droppe med B1 utan analyt i
10 min varefter den sköljs försiktigt av med HPLC H2 O och placeras tillbaka på resistorns
vattenbehållare för att igen stabiliseras med överföringsmätningar. Denna process upprepades tills förändringen av ID,max mellan två av dessa inkubationer blir tillräckligt liten och
systemet ansågs anpassat till bufferten. En av dessa stabila överföringsmätningar används
som baslinje för kontrollmätningarna. Elektrisk detektion av analyten påbörjas efter den
sista stabiliseringen och en bra baslinje har uppnåtts. Detta görs på samma sätt som inkubation av gateelektroden i B1 förutom att nu används analytlösningarna istället. Alla
kontrollmätningar påbörjas med den lägsta koncentrationen, 0,1 zM eller 1 zM. I den positiva kontrollmätningen borde |ID | öka efter varje inkubation med en högre koncentration
av analyt, eftersom positiva laddningar på ytan neutraliseras. När |ID | inte längre ökar
med koncentrationen är ytan mättad med analyt och experimentet kan avslutas. I de
negativa kontrollmätningarna borde |ID | inte öka med koncentrationen av analyt och experimentet kan avslutas när samma slutkoncentration som i de positiva kontrollen nåtts
eller när alla koncentrationer använts. Experimentet avslutas med att mäta överföringsegenskaper med referenselektroden för att observera om transistorn har degraderats under
kontrollmätningarna.

33

Kim Björkström

Kapitel 4. Resultat och diskussion

Kapitel 4
Resultat och diskussion
4.1
4.1.1

Behandling av resultat
Normalisering

Ström- och spänningsegenskaperna varierade mycket mellan de olika transistorerna som
användes. Detta beror på en hel del olika fenomen som har att göra med hur transistorn
är uppbyggd, till exempel kunde vissa transistorer ha haft ett tjockare aktivt lager än
andra. Detta gav upphov till att strömmen ID,max för baslinjen kunde variera mellan 1 µA
och 10 µA beroende på transistorn. Genom att göra en normalisering av mätresultaten
elimineras stora delar av denna variation, dock inte allt. Den uppmätta drainströmmen
ID,c för en viss koncentration c jämförs med baslinjeströmmen I0 som är drainströmmen
när ingen analyt har blivit tillsatt. Hur strömmen ID,c har ökat eller minskat jämfört med
baslinjeströmmen fås enligt

∆Ic
ID,c − I0
=
,
I0
I0

(4.1)

och används som biosensorns respons R. Alla strömmar i normaliseringsekvationen är
beroende av VG och responsen beror mycket på vid vilken gatespänning strömmarna undersöks. I de positiva kontrollmätningarna syns de största värden på ∆Ic /I0 i transistorns
undertröskelområde, vilket gör det området mest attraktivt för analysering. Eftersom
tröskelspänningen varierar mellan olika transistorer kommer också underströskelområdet
att hittas vid olika VG . Responsen ∆Ic /I0 undersöks som en funktion av VG för att enkelt
identifiera var dess högsta värde erhålls och VG,rmax är då spänningen där den maximala
responsen hittas. I de negativa kontrollmätningarna borde responsen hållas nära 0, vilket
34

Kim Björkström

Kapitel 4. Resultat och diskussion

gör det svårt att direkt hitta den spänning som är jämförbar med den positiva kontrollmätningens VG,rmax . Men genom att använda sig av spänningsskillnaden ∆VG = VT − VG,rmax
fås ett jämförbart VG där responsen undersöks för de negativa kontrollmätningarna.

4.1.2

Positiv kontroll med icke-fosforylerad peptid

Det positiva kontrollexperimentet utfördes med en icke-fosforylerad peptid (MO5) fäst på
den funktionaliserade gateelektroden. Som analyt användes den komplementära peptiden
(Pep28) löst i buffert B1. Efter att en fullständig mätning med de relevanta koncentrationerna utförts, undersöks responsen som funktion av gatespänningen för att hitta det
VG,rmax var ökningen av |ID | har varit störst, se Figur 4.1. Tröskelspänningen i denna
mätning var för varje koncentration kring VT = −0,23 V och det är tydligt att största
skillnaden i strömmen syns just i undertröskelområdet.
VT

VG,rmax

1 zM
10 zM
100 zM
1 aM
10 aM
100 aM
1 fM

0,6

Respons ∆I/I0

0,3

0,0

-0,3

-0,6
0,1

0,0

-0,1

-0,2
VG (V)

-0,3

-0,4

-0,5

Figur 4.1: Responsen ∆I/I0 som funktion av VG när spänningen varieras från 0,1 V till −0,5 V,
för sju st. olika koncentrationer av analyt. VG,rmax väljs godtyckligt som ett medeltal av den
spänning där responsen för de olika koncentrationerna är högst. I denna mätning var medelvärdet
av tröskelspänningen VT = −0,23 V och VG,rmax valdes till −0,09 V.

35

Kim Björkström

4.1.3

Kapitel 4. Resultat och diskussion

Negativ kontroll med fosforylerad peptid

Ett av de negativa kontrollexperimenten utfördes med en fosforylerad peptid (pMO5)
fäst på den funktionaliserade gateelektroden. Som analyt användes den komplementära
peptiden (Pep28) löst i buffert B1. Efter att en fullständig mätning med de relevanta
koncentrationerna utförts, undersöks responsen som funktion av gatespänningen, Figur
4.2. Denna negativa kontrollmätning undersöker om det är möjligt för den komplementära
peptiden att binda sig till den funktionaliserade elektrodytan, antingen specifikt i den
fosforylerade receptorpeptiden eller icke-specifikt i någon annan del av biolagret.

VG,rmax VT
0,0

Respons ∆I/I0

-0,1

-0,2
10 zM
100 zM
1 aM
10 aM
100 aM
1 fM

-0,3

-0,4
0,1

0,0

-0,1

-0,2

-0,3

-0,4

VG (V)
Figur 4.2: Responsen ∆I/I0 som funktion av VG när spänningen varieras från 0,1 V till −0,4 V,
för sex st. olika koncentrationer av analyt. Strömmen genom transistorn när responsen är 0 är
samma som baslinjeströmmen, det vill säga när 0 M av analyt har tillsatts. VG,rmax väljs godtyckligt i undertröskelområdet så att det motsvarar spänningen för de positiva kontrollmätningarnas högsta respons. I denna mätning var medelvärdet av tröskelspänningen VT = −0,09 V och
VG,rmax valdes till −0,03 V.

36

Kim Björkström

4.1.4

Kapitel 4. Resultat och diskussion

Negativ kontroll med biotinmättad yta

Det andra negativa kontrollexperimentet utfördes med en funktionaliserad gateelektrod
där avidinet hade mättats med biotin. Som analyt användes den komplementära peptiden
(Pep28) löst i buffert B1. Efter att en fullständig mätning med de relevanta koncentrationerna utförts, undersöks responsen som funktion av gatespänningen, Figur 4.3. Denna
negativa kontrollmätning undersöker om den komplementära peptiden kan icke-specifikt
binda sig till den funktionaliserade elektrodytan utan förekomsten av receptorpeptiden
(MO5). Detta kontrollexperiment utfördes inte efter att provtillverkningen förnyades och
streptavidin togs i bruk istället för avidin.

VG,rmax

VT

Respons ∆I/I0

0,0

-0,2

-0,4
0,1 zM
1 zM
10 zM
100 zM
1 aM
10 aM
100 aM
1 fM

-0,6

-0,8
-0,1

-0,2

-0,3

-0,4
VG (V)

-0,5

-0,6

-0,7

Figur 4.3: Responsen ∆I/I0 som funktion av VG när spänningen varieras från −0,1 V till
−0,7 V, för sex st. olika koncentrationer av analyt. Strömmen genom transistorn när responsen
är 0 är samma som baslinjeströmmen, det vill säga när 0 M av analyt har tillsatts. VG,rmax väljs
godtyckligt i undertröskelområdet så att det motsvarar spänningen för de positiva kontrollmätningarnas högsta respons. I denna mätning var medelvärdet av tröskelspänningen VT = −0,41 V
och VG,rmax valdes till −0,30 V. Under detta experiment degraderade transistorn mycket och
ID,max med referenselektroden förändrades från 23 µA före experimentet till 7,6 µA efter.

37

Kim Björkström

4.2

Kapitel 4. Resultat och diskussion

Analys av resultat

Genom att analysera responsen för alla mätningar vid deras respektive spänningar VG,rmax
som funktion av analytkoncentrationen fås biosensorns kalibreringskurva som innehåller
information om de olika kontrollmätningarna samt sensorns egenskaper, se Figur 4.4.
0,8
MO5
pMO5
Biotin

0,6

Respons ∆I/I0

0,4
0,2

Biotin LOD

0,0

pMO5 LOD

-0,2
-0,4
-0,6
-0,8

0,1 zM

1 zM

10 zM 100 zM 1 aM

10 aM 100 aM 1 fM

Koncentration av analyt
Figur 4.4: Responsen ∆I/I0 som funktion av analytkoncentration. Den positiva kontrollmätningen (MO5 ) har en positiv respons, medan de negativa kontrollmätningarna (pMO5 och
Biotin) har en negativ respons. Detektionsgränsen LOD har beräknats skilt för pMO5- och
Biotinresponsen.

Det syns en tydlig skillnad i responsen från den positiva kontrollmätningen jämfört med
de negativa kontrollmätningarna och bindningen av analyten till den icke-fosforylerade
receptorpeptiden ökar strömmen som flyter genom transistorn. Vid koncentrationerna
0,1 zM till 10 zM är responsen under detektionsgränsen erhållen från kontrollmätningen
med biotin, det vill säga analyten kan icke-specifikt ha bundit sig till den funktionaliserade elektrodytan och således ha orsakat en ökning i strömmen. Vid 100 zM kan det med
säkerhet konstateras att en biokemisk reaktion har tagit plats som stämmer överens med
hypotesen; en neutralisering av positiv laddning på elektrodytan har förekommit på grund
av att analyten och receptorpeptiden reagerat. Med hjälp av det elektriska dubbelskiktet
38

Kim Björkström

Kapitel 4. Resultat och diskussion

har denna elektrostatiska förändring ökat mängden laddningsbärare i den organiska
halvledarens aktiva kanal och således flyter mera ström genom resistorn. Vid 10 aM
verkar biolagret ha blivit mättad eftersom responsen inte ökar med högre koncentrationer.
Biosensorns detektionsgräns i form av den lägsta igenkännbara analytkoncentrationen
fås från dessa experiment som 100 zM. En ökning av strömmen förekommer inte i de
negativa kontrollmätningarna, därför kan det konstateras att biosensorn är selektiv
och endast detekterar analyten. Genom att anpassa en rak linje till kalibreringskurvan
mellan koncentrationerna 10 zM och 10 aM fås biosensorns känslighet som ∼0,19 /dec,
det vill säga responsen ökar med 0,19 för varje storleksordning av analytkoncentration
tills detektionselementet blir saturerat.
Antalet peptider som finns i 100 µL buffert B1 med analytkoncentrationen 100 zM kan
beräknas med hjälp av Avogadros konstant:
n = c · NA · V
n = 100 zM · 6,02214076 · 1023

1
· 100 µL
mol

n = 6 st. peptider
Sannolikheten för att n st. detektionshändelser inträffar kan antas vara Poissonfördelad
√
[19] vilket betyder att felet blir ± n. Vid koncentrationen 100 zM kan det då antas att
(6 ± 2) st. detektionshändelser har inträffat.
I de positiva kontrollexperimenten har responsen ∆Ic /I0 varit störst i undertröskelområdet
medan drainströmmen ID vid maximala VG knappt har förändrats alls, se Figur 4.1.
Detta betyder att före en driftström kan flyta mellan source- och drainelektroden, det vill
säga under tröskelspänningen VT , påverkas den aktiva kanalen av analyten och antalet
laddningsbärare genom den är högre när förekomsten av analyt finns. Över VT är responsen
betydligt lägre, vilket kan antyda att analytens effekt har förminskats i och med att en
driftström kan flyta genom halvledaren. Det är viktigt att komma ihåg att drainströmmen
i undertröskelområdet beskrivs av andra ekvationer än de som presenterades i avsnitt 2.1.3
och 2.2.2. Som följd av detta är det kanske inte idealt att undersöka responsen i detta
område, även om det ger de bästa värden för biosensorns känslighet och detektionsgräns.
39

Kim Björkström

4.2.1

Kapitel 4. Resultat och diskussion

Problem och möjliga förbättringar

Utav närmare 20 st. påbörjade positiva kontrollmätningar har endast tre st. gett nöjaktiga resultat. Repeterbarheten hos experimentet har alltså varit väldigt dåligt, medan
reproducerbarheten har varit bättre eftersom de mätningar som lyckats ge förväntade
resultat har blivit utförda med olika konfigurationer av biosensorn och mätproceduren.
Det största problemet med detta experiment är att det finns många olika faktorer
som kan ändra på överföringsströmmen genom IMOFET:en. Den enda reaktion som
borde förändra strömmen är bindningen av peptiderna, vilket enligt teorin ska öka på
strömstyrkan |ID |. Men eftersom det finns många olika delar i den kompletta biosensorn
är det svårt att precisera vad som förändrar |ID |. Om en mätning ger likadan form på
responsen som i Figur 4.1 borde åtminstone peptiderna ha bundits till varandra och
den största förändringen i |ID | från baslinjen syns tydligt som en topp vid undertröskelområdet. Samma form på responsen men förskjuten till ett lägre |ID | än baslinjen har
dock också observerats. Ett sådant resultat tyder på att bindning av peptiderna sker
men transistorn degraderar under experimentet som påverkar överföringsströmmen mer
än peptidreaktionen. I Figur 4.3 har responsen för vissa koncentrationer just denna form,
vilket kan antyda att analyten har icke-specifikt bundit sig till biolagret och |ID | skulle
ha ökat om inte degraderingen hade förskjutit baslinjen.
Biosensorns transduktor, det vill säga OFET:ens resistor, verkar ha orsakat de flesta
problem eftersom det har varit svårt att få stabila överföringsströmmar under stabiliseringsperioden. Det leder till svårigheter att få en bra baslinje att jämföra strömmen ID
med. I dessa fall har ingen kontrollmätning påbörjats, utan en ny resistor har tillverkats
och stabiliserats. Ett annat problem är degradering som pågår under mätningarna, vilket
kan identifieras genom att jämföra överföringsströmmar med referenselektroden före och
efter kontrollmätningen. Problem med resistorn uppstår oftast på grund av den organiska
halvledaren. Elektrolyten samt de många olika ämnen som finns på den funktionaliserade
gateelektroden kan orsaka dopning av halvledaren som i sin tur förändrar överföringsströmmarna. Faradaiska strömmar genom elektrolyten kan ha uppstått när VG = −0,7 V
eftersom det är utanför vattnets elektrokemiska spänningsfönster. Detta kan i sin tur ha
orsakat reaktioner som degraderade både den organiska halvledaren och biolagret.

40

Kim Björkström

Kapitel 4. Resultat och diskussion

Det krävs också bättre förståelse för hur den funktionaliserade elektrodytan förändras
när en analyt fästs i den, samt hur det påverkar den aktiva kanalen mellan sourceoch drainelektroden. Eftersom det handlar om elektrisk detektion fås responsen som
förändringen av drainströmmen ID och således spelar valet av gatespänning VG som
responsen undersöks i stor roll. Biosensorns egenskaper, såsom detektionsgränsen och
känsligheten, påverkas till stor grad av detta val. I denna avhandling presenterades
responsen i Figur 4.4 vald vid en gatespänning under tröskelspänningen, VG < VT . Är
undertröskelområdet en pålitlig region att undersöka responsen i, eller borde det finnas
en fullständigt ledande kanal före analytens inverkan kan säkerställas? Hur den ström
som flyter i undertröskelområdet påverkas av elektrolytens seriekapacitanser samt den
biokemiska reaktionen vid biolagret borde undersökas närmare. Valet av spänningen
VG att undersöka responsen i kan påverka mycket de värden som fås för bland annat
känsligheten och detektionsgränsen.
Under projektets tid har många förbättringar kring hela mätuppställningen och provtillverkningen gjorts. En enhetlig modell av gateelektroden har tagits i bruk, det vill
säga alla gateelektroder har samma form och storlek. En ozonrengörare används för att
rengöra och aktivera guldytorna på elektroderna före kemisorptionen av SAM, som i sin
tur nu görs helt i kväveatmosfär. Hela gateelektroden täcks med det självorganiserade
monolagret, medan endast en del av den täcks med biolagret, vilket har förkortat den
nödvändiga stabiliseringstiden i själva mätningarna. Streptavidin löst i fosfatbuffrad saltlösning (eng. phosphate-buffered saline, PBS) används istället för avidin löst i B1. Detta
borde ha minskat möjligheten för analyten att icke-specifikt binda sig till elektrodytan
eftersom streptavidin har neutral laddning jämfört med avidinets positiva laddning [44].
Mätstationen har förnyats med bättre nålar, större arbetsyta och ett vakuumsystem
som håller anordningen på plats. Den organiska halvledarens koncentration har ökats
(4 mg/mL) och resistorn har således fått bättre karakteristik och livslängd. Resistorns
degradering övervakas under kontrollmätningarna genom att mäta överföringsströmmar
med referenselektroden medan den funktionaliserade elektroden inkuberas i analytlösning. En större vattenreservoar har anslutits till vattenbehållaren på resistorn för att
automatiskt fylla på vatten varefter det avdunstar. Ett nytt mätinstrument (Keithley)
har också tagits i bruk som har effektiverat mätproceduren. Spänningsfönstret för

41

Kim Björkström

Kapitel 4. Resultat och diskussion

svepningen i överföringsläget har förändrats, 0,1 V till −0,4 V, och överskrider inte
längre vattnets elektrokemiska spänningsfönster.
Av de resultat som presenterats hittills i denna avhandling är det endast två st. negativa kontrollmätningar med fosforylerade peptider som har utförts efter att förbättringar
till mätuppställningen och provtillverkningsprotokollet gjorts. Flera kontrollmätningar,
både negativa och positiva, med de nya tillverknings- och mätprotokollen har utförts av
Axel Luukkonen, Amit Tewari och Amirmohammad Ghafarihashjin. Figur 4.5 innehåller
resultat från både det som redan presenterats och från de nya mätningarna, förutom
från experimenten med en biotinmättad funktionaliserad elektrodyta eftersom de inte
har upprepats. Analysen av all respons har också utförts vid en gatespänning 0,1 mV
över tröskelspänningen, vilket betyder att en driftström flyter genom halvledaren och de
problem som kan uppstå med undertröskelområdet har eliminerats.
0,8
MO5
pMO5

0,6

Respons ∆I/I0

0,4
0,2
pMO5 LOD

0
-0,2
-0,4
-0,6
-0,8

0,1 zM

1 zM

10 zM 100 zM 1 aM

10 aM 100 aM 1 fM

Koncentration av analyt
Figur 4.5: Responsen ∆I/I0 som funktion av analytkoncentration. Resultaten innehåller både
den respons som redan presenterats samt från mätningar som utförts efter att hela mätsystemet
förbättrats.

42

Kim Björkström

Kapitel 5. Sammanfattning och slutsatser

Kapitel 5
Sammanfattning och slutsatser
Den jonmodulerade organiska fälteffekttransistorns roll som ultrakänslig och markörfri
biosensor har utforskats. En teori om hur ytförändringar leder till igenkänning av
biokemiska reaktioner har föreslagits. En OFET med elektrolyt som dielektriskt ämne är
känslig till förändringar på elektrodytorna på grund av den höga kapacitans som uppstår
i samband med de elektriska dubbelskikt som bildas vid gateelektroden och halvledaren.
För att utforska möjligheten för detektion av enskilda molekyler har peptider specifikt
designade för detta projekt använts.
Biosensorns detektionselement består av komponenter fästa vid fälteffekttransistorns
gateelektrod. För att detektera om peptiderna ger upphov till en bindningsreaktion byggs
ett biolager upp på elektroden där en fysikalisk-kemisk förändring uppstår till följd av
reaktionen. Själva fälteffekttransistorn fungerar som biosensorns transduktor eftersom
de strömmar som flyter genom transistorns aktiva kanal påverkas av de förändringar
och reaktioner som händer på gateelektroden. Peptidbindningsreaktionen åstadkommer
en förändring av gateelektrodens elektrostatiska tillstånd som gör att mera ström flyter
genom transistorn. Denna egenskap gör det enkelt att utföra kontrollexperiment med
peptider som inte binder sig till varandra.
Experimentella resultat visar att detektion av ett fåtal analytpeptider har demonstrerats.
Kontrollexperimenten visar också att det handlar om en detektionsgräns på (6 ± 2) st.
peptider. Experimenten har dock präglats av många problem som har gjort det svårt att
få tillförlitliga resultat. Flera experiment behövs för att eliminera systematiska mätfel
43

Kim Björkström

Kapitel 5. Sammanfattning och slutsatser

och få noggrannare resultat. Eftersom experimenten har utförts under en längre tid har
vissa förbättringar av mätprotokoll och mätinstrument gjorts. Dessa har bidragit till att
det nu är enklare att få tillförlitliga resultat samt att projektet har utvecklats vidare. En
sammanfattning av dessa nya, bättre resultat har även presenterats i denna avhandling.
Den ultrakänsliga och markörfria biosensorn som utvecklats under arbetets gång spelar
en central roll i ett antal nya forskningsprojekt. Denna avhandling fungerar som ett bevis på koncept för denna sorts anordning. Den funktionaliserade gateelektrodytan kan
modifieras med andra biomolekyler än de specifika peptider som beskrivits i denna avhandling. Detta gör det möjligt att detektera andra biokemiska reaktioner, till exempel
med antikroppar och antigener som är biomarkörer för olika sjukdomar. Nästa steg med
de specifika peptider och den biosensor som använts i denna avhandling är att detektera
den enzymatiska reaktion som fäster eller tar bort peptidmodifikationen.

44

Litteratur
[1] A. D. McNaught och A. Wilkinson, IUPAC Compendium of Chemical Terminology
(the ”Gold Book”), 2. utg. (Blackwell Scientific Publications, Oxford, 1997).
[2] C. I. Justino, T. A. Rocha-Santos och A. C. Duarte, ”Review of analytical figures of
merit of sensors and biosensors in clinical applications”, TrAC Trends in Analytical
Chemistry 29 (10), 1172–1183 (2010).
[3] M. Velasco-Garcia, ”Optical biosensors for probing at the cellular level: A review of
recent progress and future prospects”, i Seminars in cell & developmental biology,
vol. 20, 1 (Elsevier, 2009), s. 27–33.
[4] F. Ma m. fl., ”Fluorescent biosensors based on single-molecule counting”, Accounts
of chemical research 49 (9), 1722–1730 (2016).
[5] National Cancer Institute, NCI Dictionary of Cancer Terms, (2011) https://www.
cancer.gov/publications/dictionaries/cancer-terms (hämtad 2020-06-17).
[6] B. Dorcely m. fl., ”Novel biomarkers for prediabetes, diabetes, and associated complications”, Diabetes, metabolic syndrome and obesity: targets and therapy 10, 345
(2017).
[7] S. K. Metkar och K. Girigoswami, ”Diagnostic biosensors in medicine–a review”,
Biocatalysis and agricultural biotechnology 17, 271–283 (2019).
[8] L. Torsi m. fl., ”Organic field-effect transistor sensors: a tutorial review”, Chemical
Society Reviews 42 (22), 8612–8628 (2013).
[9] D. L. Nelson och M. M. Cox, Lehninger Principles of Biochemistry (W. H. Freeman,
2008).
[10] T. Alber, ”Structure of the leucine zipper.”, Current opinion in genetics & development 2 (2), 205–210 (1992).
45

[11] R. A. Picca m. fl., ”Ultimately Sensitive Organic Bioelectronic Transistor Sensors by
Materials and Device Structures’ Design”, Advanced Functional Materials, 1904513
(2019).
[12] R. B. Schasfoort m. fl., ”Possibilities and limitations of direct detection of protein
charges by means of an immunological field-effect transistor”, Analytica chimica acta
238, 323–329 (1990).
[13] P. Romele m. fl., ”Ion buffering and interface charge enable high performance electronics with organic electrochemical transistors”, Nature communications 10 (1), 1–11
(2019).
[14] S. Potelle, A. Klein och F. Foulquier, ”Golgi post-translational modifications and
associated diseases”, Journal of inherited metabolic disease 38 (4), 741–751 (2015).
[15] G. A. Khoury, R. C. Baliban och C. A. Floudas, ”Proteome-wide post-translational
modification statistics: frequency analysis and curation of the swiss-prot database”,
Scientific reports 1, 90 (2011).
[16] G. M. Whitesides och B. Grzybowski, ”Self-assembly at all scales”, Science
295 (5564), 2418–2421 (2002).
[17] D. K. Schwartz, ”Mechanisms and kinetics of self-assembled monolayer formation”,
Annual review of physical chemistry 52 (1), 107–137 (2001).
[18] J. C. Love m. fl., ”Self-assembled monolayers of thiolates on metals as a form of
nanotechnology”, Chemical reviews 105 (4), 1103–1170 (2005).
[19] E. Macchia m. fl., ”Single-molecule detection with a millimetre-sized transistor”,
Nature Communications 9 (1), 3223 (2018).
[20] D. Wang, V. Noël och B. Piro, ”Electrolytic gated organic field-effect transistors for
application in biosensors—A Review”, Electronics 5 (1), 9 (2016).
[21] E. Meijer m. fl., ”Switch-on voltage in disordered organic field-effect transistors”,
Applied Physics Letters 80 (20), 3838–3840 (2002).
[22] H. Klauk, ”Organic thin-film transistors”, Chemical Society Reviews 39 (7), 2643–
2666 (2010).
[23] A. Facchetti, ”Semiconductors for organic transistors”, Materials Today 10 (3), 28–
37 (2007).
46

[24] A. Tibaldi m. fl., ”Electrolyte-gated organic field-effect transistors (EGOFETs)
as complementary tools to electrochemistry for the study of surface processes”,
Electrochemistry Communications 98, 43–46 (2019).
[25] J. Rivnay m. fl., ”Organic electrochemical transistors”, Nature Reviews Materials
3 (2), 1–14 (2018).
[26] T. Fujimoto och K. Awaga, ”Electric-double-layer field-effect transistors with ionic
liquids”, Physical Chemistry Chemical Physics 15 (23), 8983–9006 (2013).
[27] T. Cramer m. fl., ”Water-gated organic field effect transistors–opportunities for biochemical sensing and extracellular signal transduction”, Journal of Materials Chemistry B 1 (31), 3728–3741 (2013).
[28] L. Kergoat m. fl., ”A water-gate organic field-effect transistor”, Advanced Materials
22 (23), 2565–2569 (2010).
[29] O. Stern, ”Zur theorie der elektrolytischen doppelschicht”, Zeitschrift für Elektrochemie und angewandte physikalische Chemie 30 (21-22), 508–516 (1924).
[30] H. v. Helmholtz, ”Ueber einige Gesetze der Vertheilung elektrischer Ströme
in körperlichen Leitern, mit Anwendung auf die thierisch-elektrischen Versuche
(Schluss.)”, Annalen der Physik 165 (7), 353–377 (1853).
[31] H. Du m. fl., ”Electric double-layer transistors: a review of recent progress”, Journal
of Materials Science 50 (17), 5641–5673 (2015).
[32] G. Palazzo m. fl., ”Detection Beyond Debye’s Length with an Electrolyte-Gated
Organic Field-Effect Transistor”, Advanced Materials 27 (5), 911–916 (2015).
[33] A. J. Bard m. fl., Electrochemical Methods: Fundamentals and Applications, 2. utg.
(John Wiley & Sons, New York, 2001).
[34] L. Kergoat m. fl., ”Advances in organic transistor-based biosensors: from organic
electrochemical transistors to electrolyte-gated organic field-effect transistors”, Analytical and bioanalytical chemistry 402 (5), 1813–1826 (2012).
[35] S. Casalini m. fl., ”Organic field-effect transistor for label-free dopamine sensing”,
Organic Electronics 14 (1), 156–163 (2013).
[36] Á. Lavín m. fl., ”On the determination of uncertainty and limit of detection in labelfree biosensors”, Sensors 18 (7), 2038 (2018).
47

[37] A. Shrivastava, V. B. Gupta m. fl., ”Methods for the determination of limit of detection and limit of quantitation of the analytical methods”, Chronicles of young
scientists 2 (1), 21 (2011).
[38] B. Holzer m. fl., ”Characterization of Covalently Bound Anti-Human Immunoglobulins on Self-Assembled Monolayer Modified Gold Electrodes”, Advanced Biosystems
1 (11), 1700055 (2017).
[39] N. Tong-Ochoa m. fl., ”Homogeneous single-label tyrosine kinase activity assay for
high throughput screening”, Analytica chimica acta 897, 96–101 (2015).
[40] W. A. Hendrickson m. fl., ”Crystal structure of core streptavidin determined from
multiwavelength anomalous diffraction of synchrotron radiation”, Proceedings of the
National Academy of Sciences 86 (7), 2190–2194 (1989).
[41] C. Ching, K. Hidajat och M. Uddin, ”Evaluation of equilibrium and kinetic parameters of smaller molecular size amino acids on KX zeolite crystals via liquid
chromatographic techniques”, Separation Science and Technology 24 (7-8), 581–597
(1989).
[42] P. C. Weber m. fl., ”Structural origins of high-affinity biotin binding to streptavidin”,
Science 243 (4887), 85–88 (1989).
[43] E. Macchia m. fl., ”Organic electrochemical transistor immuno-sensor operating at
the femto-molar limit of detection”, i 2017 7th IEEE International Workshop on
Advances in Sensors and Interfaces (IWASI) (IEEE, 2017), s. 68–72.
[44] A. T. Marttila m. fl., ”Engineering of chicken avidin: a progressive series of reduced
charge mutants”, FEBS letters 441 (2), 313–317 (1998).

48

