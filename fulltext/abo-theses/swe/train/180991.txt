Mörkt immateriellt kulturarv i Finland
Nyanser av mörk turism i Åboland och Västnyland

Jenina Jylli
41976
Pro gradu-avhandling i nordisk folkloristik
Handledare: Blanka Henriksson
Fakulteten för humaniora, psykologi
och teologi
Åbo Akademi
Åbo 2021

1

ÅBO AKADEMI – FAKULTETEN FÖR HUMANIORA, PSYKOLOGI
OCH TEOLOGI
Abstrakt för pro gradu-avhandling
Ämne: Nordisk folkloristik
Författare: Jenina Jylli
Arbetets titel: Mörkt immateriellt kulturarv i Finland – De olika nyanserna av mörk
turism i Åboland och Västnyland
Handledare: Blanka Henriksson
Handledare:
Abstrakt:
De flesta har antagligen aldrig hört talas om mörk turism men har troligtvis besökt en
som kan kategoriseras som detta. Krigsmuseer, gamla mentalsjukhus,
skräckvandringar, fängelser, slagfält och minnesmärken är bara en handfull exempel
som faller inom kategorin mörk turism. Syftet med pro gradu-avhandlingen är att
undersöka hurdan mörk turism finns i Finland. Som empiriska exempel har jag valt
Åboland och Västnyland. Jag har intervjuat två turismansvariga från Åboland och två
från Västnyland, vilka ha ordnat evenemang, guidningar och projekt som kan
förknippas med mörk turism.
Timothy J. Dallens sex olika kategorier av mörk turism används för att hitta mörka
turistattraktioner i de valda turistmålen. För att förstå syftet med guidningarna och
besökarnas mål med upplevelsen används Philip R. Stones mörkturismspektrum som
analytiskt verktyg för att kategorisera attraktionernas mörkhetsgrad.
Utgående från intervjuerna kan det konstateras att det idag finns olika attityder bland
turismansvariga att använda själva begreppet mörk turism. Istället presenteras
turismgenren på andra sätt inom marknadsföringen t.ex. med bilder och ordval. Den
andra forskningsfrågorna är att undersöka hur mörk turism förs fram i
marknadsföringen. För att nå detta syfte analyseras hur Visit Turku marknadsför mörka
attraktioner med hjälp av ordval och bilder på sina webbsidor. Forskningsresultatet av
avhandlingen för fram att det i Finland har skapats en sjunde underkategori av mörk
turism medan en motsvarande kategorisering inte kommer fram i Dallens studie. I
Finland finns det intresse bland turister och speciellt lokalbefolkning, att höra faktaoch fiktivbaserade berättelser om den egna hemstaden samt besöka ställen som annars
oftast är stängda för allmänheten. I guidningar och rundvandringar presenteras
städernas mörkare immateriella kulturarv fram och allt tyder på att detta tema inom
turismen är här för att stanna.

2

Nyckelord: Mörk turism, kulturarv, immateriellt kulturarv, Åboland, Västnyland, etik,
marknadsföring av turism
Datum: 13.04.2021
Abstraktet godkänt som mognadsprov:

3

Sidoantal: 100

Innehållsförteckning
1 Introduktion ............................................................................................................ 1
1.1 Syfte ................................................................................................................... 2
1.2 Tidigare forskning och teori ............................................................................... 3
1.3 Material och metod ............................................................................................ 5
1.3.1 Etik och tillförlitlighet ................................................................................. 9
2 Turism – ur den kulturella och intellektuella nyfikenhetens synvinkel ........... 11
2.1 Turismens uppkomst ........................................................................................ 11
2.1.1 Upplevelseturism....................................................................................... 13
2.2 Kultur och kulturarvsturism ............................................................................. 14
2.3 Mörk turism...................................................................................................... 16
2.4 Etiska frågor kring mörk turism ....................................................................... 19
3 Olika nyanser av mörk turism ............................................................................. 22
3.1 Mörkrets charm ................................................................................................ 24
3.2 Ett mörkt turismspektrum ................................................................................ 29
3.2.1 Upplevelserum ur ett mörkt perspektiv ..................................................... 33
4 Mörk turism i Finland .......................................................................................... 39
4.1 Mörk turism i Åboland .................................................................................. 40
4.1.1 Platser för mänsklig interaktion ................................................................ 43
4.1.2 Krigs- och konfliktrelaterade attraktioner ................................................. 44
4.1.3 Platser kopplade till döden ........................................................................ 45
4.1.4 Brottscener ................................................................................................ 46
4.1.5 Andra sjukliga attraktioner och platser för mänskligt lidande .................. 48
4.2 Projektet Det mörka Åboland ....................................................................... 49
4.2.1 De förbjudna berättelserna ........................................................................ 50
4.2.2 Böckernas historier som element i guidningar .......................................... 54
4.2.3 Var går gränsen ......................................................................................... 56
4.3 Mörk turism i Västnyland ............................................................................. 57
4.3.1 Mörka helgen - Ljuset i mörkret ............................................................... 59
4.3.2 Krig- och konfliktrelaterande attraktioner ................................................ 61
4.3.3 Brottscener ................................................................................................ 62
4.3.4 Platser kopplade till döden ........................................................................ 63
4.3.5 Andra sjukliga attraktioner och platser för mänskligt lidande .................. 63
4.4 Visit Turkus webbsidor .................................................................................... 65
5 Hanteringseffekter av mörk turism..................................................................... 73
5.1 Balans och känslighet....................................................................................... 74
4

5.2 Känn igen publiken .......................................................................................... 77
5.3 Effekten ............................................................................................................ 80
5.4 Frågan om etik.................................................................................................. 82
6 Den sjunde mörka turismkategorin .................................................................... 86
6.1 Immateriella kulturarv och dess mörkhet ......................................................... 87
6.2 Mörkt immateriellt kulturarv – för vem? ......................................................... 88
6.3 Etiska frågeställningar i anslutning till immateriellt kulturarv ........................ 93
7 Sammanfattande slutdiskussion .......................................................................... 95

5

1 Introduktion
Skräck, ondska, död och lidande är återkommande teman i folklore... Människors
intresse för dessa teman är inte ett nytt fenomen. Samma teman blir nu alltmer synliga
även inom turismen. (Hovi, Synkkä turismi 2011, 181)
Denna pro gradu-avhandling handlar om den mörkare delen av turismen där fokus
ligger på de materiella och immateriella kulturarven i Finland. Jag forskar vandringar
och temaguidningar som sker på ovanligare turistattraktioner, t.ex. på gravgårdar,
fängelser, brottscener eller på platser som oftast är stängda för allmänheten. Under
dessa vandringar och temaguidningar berättas om de mörka faktabaserade händelser
som handlar om döden, mord och brott i området. Det blandas även in fiktiva mörka
berättelser såsom spökhistorier och andra övernaturliga berättelser. Denna sort av
turism kallas för mörk turism. Mörk turism är någonting som känns ”förbjudet” men
vad många vill uppleva. Den skapar olika känslor hos deltagarna t.ex. nyfikenhet, sorg,
ilska eller strävan att förstå en händelse. Själva begreppet mörk turism används inte i
Finland men är ändå bekant hos turismansvariga, men synpunkterna vad den handlar
om skiljer sig från varandra.
Hösten 2017 besökte jag vandringen Skräck, våld och vålnader vid Åbo slott och skrev
min kandidatavhandling om hur man skapar en skrämmande stämning med hjälp av
olika element. Jag visste genast att min pro gradu-avhandling skulle bygga vidare på
konceptet men jag visste inte hur. I början av 2019 publicerades det ett TV-program
”Aaveiden jäljillä”, i spökenas fotspår, där två bröder besöker ställen där det enligt
legenderna skall finnas spöken. I första avsnittet besökte de Åbo slott. Bröderna talade
om ”synkkä turismi”, vilket kan översättas till mörk turism. Folkloristen Tuomas Hovi
tar i sina studier upp vad mörk turism innebär och konstaterar att termen inte är så känd
i Finland och inte används inom turistverksamheten. Som mörk turistattraktion
nämnde Hovi skräckvandringen vid Åbo slott

men även andra såsom

fängelsevandringen vid Kakola. Jag själv har hört om dem båda utan att ens veta att de
kunde räknas mörka turistattraktioner.
Förståendet och skapandet av begreppet mörk turism har fått sin början år 1996 och är
väldigt populärt i USA men även i andra länder. En av frågorna som uppstod i min
forskning, men som även kommit upp i andra finska studier, är varför begreppet mörk
1

turism inte används i marknadsföringen av turistattraktioner som har mörkare tema i
Finland. Temat förs fram med hjälp av ordval och bilder som förmedlar deltagaren att
det är frågan om en guidning och vandring med mörkare tema. För att få en förståelse
varför begreppet inte används i marknadsföringen ville jag veta hur turismansvariga
ser på begreppet. I mars 2019 utförde jag min praktik i anslutning till Vårkultur, en
(v)årlig åboländsk kulturvecka och var med och ordnade ett evenemang vid Pargas
Hembygdsmuseum. Från museet fick jag som tack för hjälpen två olika böcker som
innehöll berättelser om de dystra delarna av Åbolands historia. Anne Bergström var
en av författarna till dessa böcker och var med i projektet Det mörka Åboland. Pargas
guide Paola Fraboni jobbade vidare på böckerna och tillsammans med
berättardynamot skapade temaguidningar som innehöll dessa väsen och sägner samt
faktabaserade mord och brotthändelserna. Böckerna samt temaguidningarna gav en
bra överblick på den mörka turismen i Åboland. Åboland blev det första empiriska
exemplet i min forskning. Andra empiriska exempel i pro gradu-avhandlingen är
Västnyland. Under kursen Fördjupning i fältarbete, vilket ordnades av Åbo Akademi
i oktober 2019, intervjuade jag turistchefen Jon Lindström som berättade om Hangös
turistbyrås vision för kommande höstsäsong. Jon Lindström och Raseborgs turistchef
Ville Vuorelma anser att det är dags att satsa mera på höstsäsongen. De ordnade
evenemanget Mörka helgen 1.-3.11.2019 där de utnyttjade vinterns mörkhet. Målet
med själva evenemanget är att aktivera både turister och lokalbefolkningen utanför den
traditionella turistsäsongen och få dem att besöka olika evenemang som ordnas i
Västnyland.

1.1 Syfte
Syftet med min pro gradu-avhandling är att undersöka hur mörk turism görs och
marknadsförs i Finland. Som empiriska exempel har jag valt de två ovannämnda
turistmålen Åboland och Västnyland. Turismansvariga berättar mera om projektets,
evenemangets och guidningarnas innehåll och hurdan feedback de har fått från
deltagarna. Med hjälp av Dallens sex kategorier av mörk turism placeras
guidningarna, vandringarna och andra attraktioner i Åboland och Västnyland i sina
egna kategorier. Sedan placeras kategorierna i Philip Stones mörkturismspektrum för
att få en bild av vilken mörkhetsgrad som tillkommer i Finland. Från intervjuerna
kunde det dras slutsatsen att målgruppen är oklar när det gäller attraktioner med
mörkare berättelser och händelser. En av forskningsfrågorna i avhandlingen rör de
2

etiska frågorna kring mörk turism. Dallen tar upp fyra administrativa principer som
är avgörande för att göra svåra platser tilltalande för allmänheten, vilket har lett till
att jag har använt Rachael Raines forskning vem ’’mörka turister’’ är och Roxana
Magee forskning hur ett mörkt upplevelserum skall se ut. Dessa forskningar kan
fungera som stöd för turismansvariga att hitta sin rätta målgrupp. Den andra
forskningsfrågan gäller hur mörk turism idag förs fram i marknadsföringen. Jag har
undersökt guidningar och vandringar som publicerats på Visit Turkus webbsidor och
hittat attraktioner som kan anses höra till Dallens mörk turismkategorier och
undersökt vilka ordval och bilder som valts för att marknadsföra dem.

1.2 Tidigare forskning och teori
Tidigare forskning om mörk turism koncentrerar sig på turistmål som är mer kända i
andra länder än Finland. De flesta av böckerna som handlar om mörk turism är på
engelska och det finns inte tillräckligt med litteratur på finska eller svenska. Jag
upplevde detta som en utmaning eftersom engelskspråkiga böcker fokuserade mest
på mörk turistmålen med sina attraktioner som är kända utomlands. Forskningen
kring mörk turism i Finland är inte omfattande, vilket också folkloristen Tuomas
Hovi påpekar. För att förstå vad mörk turism är i Finland har Hovis studier fungerat
som stöd. Tuomas Hovis forskningar kring mörk turism fokuserar mest på Draculaturism i Rumänien. Han forskar hur Dracula-turism och kulturarv spelar tillsammans
och hur en berättelse av den kända vampyren, Vlad III Dracula, har byggts i
Transsylvanien. (Tuomas Hovi 2021) I min avhandling tas det upp fiktiva berättelser
som baserar på finska väsen och sägner. Jag anser inte att Dracula-turism passar in
till min forskning och att den kan jämföras med attraktioner som finns i Åboland och
Västnyland. Jag använde istället Hovis forskning Synkkä Turismi (2011), där han
allmänt beskriver vad mörk turism innebär speciellt i Finland. Han påpekar att
begreppet inte är bekant i Finland och att det inte heller har studerats tillräckligt här.
Enligt honom saknas det ett entydigt begrepp för fenomenet mörk turism. Eftersom
Tuomas Hovis studier har gjorts 2011 undersökte jag om synen på mörk turism i
Finland har ändrats 2020. Turismstuderanden vid Lapplands universitet har skrivit
och undersökt mörk turism i bloggen ”Matkailevattutkijat”, resande forskare.
Inläggen som är skrivna 2020 ger en syn på hur man ser på mörk turism idag. Själva

3

blogginläggen är baserade kring samma litteratur som finns med i pro-gradu
avhandlingen vilket gör att deras forskning är pålitligt.
En av forskningsfrågorna i pro gradu-avhandlingen fokuserar på de etiska
dimensionerna av mörk turism. För att nå syftet bör det först definiera vad mörk
turism är. Avhandlingens teori bygger på Timothy J. Dallens bok Cultural Heritage
and Tourism – An introduction (2011), Philip R. Stones och Richard Sharpley bok
The Darker Site of Travel – The Theory and Practice of Dark Tourism (2009) och
John Lennons och Malcolm Foleys bok Dark Tourism – The Attraction of Death and
Disaster (2010). De två sistnämnda böckerna fungerar som grund för Dallens bok,
men Dallen förklarar teorierna tydligare. Han förklarar även vad kulturarvsturism
innebär och hur mörk turism kan kopplas ihop med den. Dallens bok fokuserar mest
på kulturarvsturism där mörk turism bara är en liten del men innehåller ändå den
viktigaste informationen. Enkelt sagt fungerar boken som en sammanfattning av
Stone och Sharpleys samt Lennons och Foleys böcker och fungerar därför som en av
viktigaste teoribasen i denna avhandling.
The Darker side of Travel är mycket teoriorienterad och fokuserar på fenomenen
kring mörk turism, hanteringen av etiska frågor och deras tolkning och ger exempel
på mörk turistattraktioner. Dark tourism – The attraction of death and disaster
fokuserar mer på tolkningen av turistmålen. Författarna Lennon och Foley
presenterar i sin bok mörka turistattraktioner i hela världen och förklarar varför
människor vill besöka dessa.
Dallens bok hjälper läsaren att förstå vad kulturarvsturism är. Den tittar på de sociala,
fysiska och ekonomiska konsekvenserna av kulturarvsturism. Det tas även upp hur
turismansvariga ska planera och hantera resurser och hur man kan skildra det
förflutna på ett sätt som är acceptabelt, korrekt, tillgängligt och politiskt relevant.
Denna bok belyser också de etiska frågorna kring mörk turism.
För att få en bredare förståelse för kultur och kulturarvsturismen fungerar Tom
O’dells bok Nonstop! Turist i upplevelseindustrialismen (1999) som en bra teoribas.
Johanna Björkholm studie Immateriellt kulturarv som begrepp och process ger en
tydligare bild på vad immateriellt kulturarv är samt dess betydelse i hemstaden ur

4

turismens synvinkel. Det som tas upp i böckerna stöder Dallens tolkningar och
studier.
För att få en bättre förståelse för de etiska aspekterna har jag läst mig in på Dallens
fyra råd hur man gör svåra platser tilltalande för allmänheten. Dessa presenteras i
kapitel 5, vilket handlar om hanteringseffekter av mörk turism. Jag har även använt
det som turismansvariga har berättat under intervjuerna om gränsdragningen för vad
som kan berättas under en guidning eller vandring. Ett av råden Dallen poängterar är
hur viktigt det är att känna publiken. Under intervjuerna kom det fram att vissa
evenemang hade antingen blivit missförstådda eller hittat fel målgrupp. Rachael
Raines forskning bygger vidare på Stones mörkturismspektrum och hon har kommit
fram till att det finns olika typer av ’’mörka turister’’ som jag kommer att förklara i
kapitel 4.1. Genom att föra fram ’’mörka turisters’’ syften för sina besök, kan
turismansvariga i Finland använda detta som modell när guidningar, vandringar och
evenemang med mörkare tema skapas. Andra råden gäller hur temat förs fram i
rummet. Lena Mossbergs bok Att skapa upplevelser: från OK till WOW (2003)
bygger vidare på upplevelseturism och fokuserar på hur ett upplevelserum byggs i
turistmålen som använder sig av berättelser. Mossbergs bok Att skapa upplevelser:
från OK till WOW handlar om upplevelserum och hur en berättelse och den rätta
stämningen skapas i rummet. I hennes bok nämns inte hur det går till att skapa ett
upplevelserum kring mörka händelser. Mörka händelser kan vara känsligare även om
den rätta kundgruppen har hittats. För turismansvariga är det viktigt att fundera på
hur de mörka händelser ska hanteras på ett etiskt sätt. Roxana Magee, doktorand
inom institutionen för global verksamhet och företag, har undersökt skapandet av
upplevelserum kring mörk turism. I sin publicerade studie Servicescape Management
at Heritage Tourism Sites: From Dark Tourism Sites to Socially-Symbolic
Servicescapes(2020) har hon kommit fram till att det finns tre olika sätt att hantera
mörka upplevelserum. Mera om mörka upplevelserum och deras hantering i kapitel
5.3.

1.3 Material och metod
Insamlingen av material inför pro gradu-avhandlingen var ostrukturerad. Olika
turistmål i Finland, som anses höra till mörk turism, marknadsförs inte med själva
5

begreppet. Själva begreppet är inte heller bekant hos alla resenärer i Finland. Då
begreppet mörk turism inte används i Finland är det svårt att samla källmaterial.
Eftersom själva ordet mörk turism inte används i turistverksamheten i Finland har jag
tittat på Visit Turkus webbsidor hur turismansvariga marknadsför sina mörkare
evenemang med hjälp av ordval och bilder.
Jag har stött på begreppet mörk turism i medier och talade tidigare om tv-serier
”Aaveiden jäljillä”, i spökenas fotspår. Avsnittet i Åbo slott hjälpte mig att hitta
folkloristen Tuomas Hovis studier om mörk turism. Studierna baserade sig på
tidigare nämnda litteraturen och om mörka turistmål utanför Finland. Men i sin
studie nämner han ställen och vandringar i Finland som kan anses höra till mörk
turism. Ett av exemplen han tog upp var skräckvandringen vid Åbo slott. Jag har
därför tagit med intervjuerna jag gjorde med Åbo slotts skräckvandrings utvecklare
John Björkman och Bengt Selin 2018. Dessa intervjuer hade jag med i min
kandidatavhandling. Även Tuomas Hovi har intervjuat Björkman 2011 vilket stöder
den information jag har fått under min intervju med honom.
Det primära materialet som avhandlingens analys bygger på är intervjuerna med
turismansvariga i Åboland och Västnyland. Gällande mörk turism i Åboland har jag
intervjuat två turismansvariga. Anne Bergström som jobbar vid Pargas
Hembygdsmuseum fick berätta om projektet Det mörka Åboland som startades 2017
av henne, Helen Honkasaari och Li Näse. Den andra informanten, turismansvarig,
var Paola Fraboni som fungerar som guide i Pargas. Hon berättade om
temaguidningar som ordnades i Pargas och ordnas även idag, vars innehåll byggdes
upp kring de två publicerade böckerna: Elden som förvandlades till en oxe och Det
mörka Åboland. I Västnyland har jag intervjuat turismansvariga Jon Lindström och
Ville Vuorelma gällande Mörka helgen som ordnades för första gången 2019. Mörka
helgen innehöll evenemang som ordnades i Raseborg, Hangö, Fiskars, Ekenäs,
Svartå med mera. För att kunna intervjua turismansvariga, var jag tvungen att
bekanta mig med litteratur först kring mörk turism. Efter det kunde jag ställa de rätta
frågorna. Intervjun som jag genomförde var en semistrukturerad intervju. Johan
Alvehus i sin bok Skriva uppsats med kvalitativ metod: En handbok (2014) förklarar
begreppet på följande sätt: ”I en semistrukturerad intervju, vilket kanske är det
vanligaste, följer intervjuaren ett formulär vilket består av fåtal öppna frågor eller
bredare teman som samtalet centreras kring” (Alvehus 2013, 83). Som tema i min
6

avhandling var mörk turism och syftet med intervjun var att bekanta mig med
evenemanget Mörka helgen och projektet Mörka Åboland. Jag hade några bestämda
frågor, men under intervjuns gång kom det nya följdfrågor som byggde på
respondentens svar.
Det är vanligt att en kvalitativ forskning baseras på intervjuer och betraktar intervjun
som den kvalitativa metodens flaggskepp (Alvehus 2013, 80). För att få till ett
produktivt samtal får inte intervjun utvecklas sig till ett förhör eller något slags test
av respondentens kunnande (Alvehus 2013, 83). En sak jag aldrig tänkt på var att
respondenten kan fråga vad mörk turism är eller hur jag ser på begreppet. Detta kom
upp när jag intervjuade Jon Lindström och Ville Vuorelma. Begreppet var redan
bekant för Anne Bergström och Paola Fraboni för att de har jobbat kring mörka
händelser och berättelser. Ett av teman i min intervju var att se hur turismansvariga
ser på begreppet mörk turism. Jag bestämde mig för att kort förklara vad mörk turism
innebär och avgränsa min synvinkel. Detta kanske påverkade svaret från Lindström
och Vuorelma. Men detta även ledde till att jag fick fram respondenternas subjektiva
upplevelser och åsikter gällande mörk turism. Alvehus påpekar att intervjuns mål är
att få reda på hur en annan person tänker kring och känner inför ett speciellt ämne,
händelse och fenomen (Alvehus 2013, 81). Vilket jag tycker att jag lyckats med. Jag
noterade att Vuorelma och Lindström hade olika syn på temat mörk turism och under
en gemensam intervju fick jag två olika synpunkter. Under intervjun kom det även
fram att Mörka helgen inte i sin helhet kan kopplas till mörk turism vilket ledde till
att de evenemang som anses ha en koppling med mörkhet undersöktes enskilt.
Evenemangen som hade mest koppling till mörk turism ordnas även utanför Mörka
helgen. Mörka helgen fungerar som en bra marknadsföringskanal för de attraktioner
som ligger i mindre områden t.ex. i Fiskars och Svartå. Dessa evenemang nämndes
under intervjun men hittades även i Visit Hangös och Raseborgs evenemangskalender.
På grund av den rådande situationen skedde största delen av intervjuerna via
videosamtal och bandades in med en bandspelare. Under samtalen dök det upp
tekniska problem t.ex. intervjun med Jon Lindström och Ville Vuorelma blev kortare
än planerat. Zoom slutade att fungera och diskussionen flyttades till Whatsapp. Båda
hade en tajt tidtabell och de hade möjlighet att komplettera mina frågor genom att
7

svara på dem via mejl. Videosamtalen sparades men försäkerhetsskull användes det
en lånad bandspelare från Cultura om det uppstår problem med sparade
videosamtalen. Intervjun med Anne Bergström skedde i Pargas Hembygdsmuseum.
Under alla intervjuer förklarade jag till vad materialet kommer att användas samt det
skrevs ett avtal med valda informanterna. På detta sätt har båda parterna kommit
överens om att materialet får publiceras och arkiveras. Materialet kan hittas i
Culturas arkiv med varsin eget accessionsnummer.
Efter intervjuerna läste jag annat nätmaterial för att bredda bilden av de olika
turistattraktionerna i Åboland och Västnyland som kan nämnas höra till kategorin
mörk turism. Jag beslöt att inte intervjua arrangörer till de olika mörka attraktioner
som kan placeras i Dallens mörk turism kategorier eftersom syftet var att undersöka
vilka kategorier finns i Finland och till vilken mörkhetsgrad de kan placeras. De
valda nätmaterialen gav mig redan en klar bild vad vandringarna och guidningarna
innehöll. Ena bloggen skriven av Emma på Rantapallo handlar om vandringen vid
Kakola och Åbo länsfängelse. Då jag själv inte hade möjlighet att delta i den
fullbokade vandringen som ordnades för sista gången vid fängelsets utrymmen 2018.
Bloggen och förklaringen vad vandringen innehöll fungerar som en jämförelse med
dagens rundvandring som handlar om Kakola. En annan blogg som tagits med är
skriven av Sussu Pietilä, Susu al Mare. Hon jobbade inom Visit Turku
försäljningstjänstens marknadsföringssida och fick till uppgift att ta bilder på själva
brottvandringen. I bloggen beskriver de tydligt vandringarnas innehåll. Denna
avhandling forskar även i hur mörk turism förs fram inom marknadsföringen utan att
föra fram själva begreppet. För att undersöka hur detta görs med hjälp av olika ordval
och bilder har det studerats olika evenemang på Visit Turkus webbsidor. Evenemang
som hittats på Visit Turkus webbsidor är rundvandringen vid Kakola,
rundvandringen vid Åbos begravningsplats, Turku Crime vandringen och
Skräckvandringen vid Åbo Slott. För att jämföra Åbolands evenemang med
Västnyland har det tagits med evenemanget Spöktur i slottet som hittas på Svartå
slotts hemsida samt marknadsföring gällande Själö som kom fram i Visit Kimitos
plansch: ”Välkommen till skärgården”.

8

1.3.1 Etik och tillförlitlighet
Inom analysen av kvalitativ forskning och dess slutsats bör forskaren tänka på två
begrepp; reliabilitet och validitet. Reliabilitet avser huruvida forskningsresultat är
upprepningsbart, är den reliabel (pålitlig) Validitet i sin tur avser huruvida vi
undersöker det vi vill undersöka. Det vill säga har vi lyckats mäta det vi vill mäta
(Alvehus 2013, 122).
I mina egna intervjuer fick jag olika perspektiv på mörk turism i Åboland och
Västnyland. Att se en turistmål som mörk turism är beroende av om du är medveten
om vad mörk turism är. Det nekande svaret från Vuorelma och Lindström om Mörka
helgen kan nämnas till mörk turism fick mig som forskare att fundera. Jag anser inte
att den var fel svar. Under Mörka helgen ordnas det olika evenemang och vissa av
händelserna kan inte anses höra till mörk turism. Till exempel jogging i Hangö under
kvällen som inte innehåller något annat än att springa inom en grupp. Men Lindström
räknade upp guidningar och vandringar som kan ses som mörka turismattraktioner
t.ex. chansen att uppleva bunkern Irma i Harpaskog. Mer om det i kapitel 4.3.2.
Alvehus tar upp tre olika begrepp för validitet i sin bok. Den första är
hantverksvaliditet. Detta handlar om att resultat och slutsatser grundas på metodiskt
arbete med datainsamling och analyser. Forskaren går igenom sin analys och
ifrågasätter dess rimlighet (Alvehus 2013, 123). När en del av materialet i
avhandlingen finns på Internet, man bör vara mycket kritisk till källorna. Tuomas
Hovis studie och podcast har hittats på nätet, men eftersom den fokuserar på två
välkända böcker som jag valt blir Internetkällan mer tillförlitlig. Podcasten själv
fokuserar på Hovis underökning. Även om sidan inte är bekant för mig, anser jag att
intervjun är pålitlig för att den ger en djupare inblick i Hovis studie Synkkä turismi
(2011).
Den andra formen är kommunikativ validitet som handlar om att de kunskapsspråk
som görs testas i dialog, där resonemangets bärighet och relevans undersöks. Detta
kan vara i dialog med den grupp som undersöks. Här kommer frågor om hur dialogen
ska ske, vilka som ska involveras och hur maktförhållanden ska hanteras in i bilden
(Alvehus 2013, 123-124). Som Tuomas Hovi påpekade i sin studie Synkkä turismi
9

(2011) är mörk turism fortfarande en något okänd aspekt av turismen i Finland.
Vuorelmas synpunkt om den mörka turismen var att den fokuserade på
koncentrationslägret vid Auschwitz, vilket nämns till det mörkaste av mörk turism i
mörkturismspektret. Senare tillägger Lindström att han tror att historiska slagfält,
rundvandringar vid en gravgård och Halloween-relaterade evenemang kan anses höra
till mörk turism. Detta fick mig som forskare att inse att även om man arbetar med
turism kan mörk turism fortfarande vara ett okänt begrepp. Att mörk turism inte är ett
så känt begrepp i Finland framkom också i min intervju med John Björkman 2018.
Samma sak tog Anne Bergström upp. Alla de turismansvariga jag intervjuade,
oavsett om termen mörk turism är bekant eller inte, har betonat att syftet med
evenemanget och projekt inte är att skrämma någon, utan att belysa historien om
mörkare händelser på ett nytt sätt. Eftersom jag har fått detta svar från de
turismansvariga jag intervjuade, kan jag i min avhandling tolka att termen inte är
känd eller använd i Finland.
Detta märks även på Visit Åbos hemsida, där de marknadsför mörkare evenemang
utan att använda begreppet mörk turism. Detta förs fram på andra sätt. Som
intervjuare försökte jag inte att ge min egen syn på mörk turism utan jag ville få fram
äkta svar från turismansvariga om vad de tycker att mörk turism är.
Den tredje och sista aspekten är pragmatisk validitet. Detta handlar om att kunskapen
blir relevant och kan användas för att påverka samhället. Här uppstår frågan: åt vem
är den riktad? Handlar det t.ex. om användbarhet för den grupp som utforskats
(Alvehus 2013, 124). Det finns en allvarlig risk att studien bara blir ett sätt att klä en
förutbestämd åsikt i vackra ord. I min avhandling vill jag poängtera att jag inte drar
slutsatsen att mörk turism är ett okänt begrepp bland alla turismansvariga, men det
finns en slutsats kring kategorin inom mörk turism som inte finns med i Dallens sex
mörk turismkategorier. Dallens mörk turism kategorier presenteras i kapitel 3. Den
egna kategorin i Finland presenteras i kapitel 6.

10

2 Turism – ur den kulturella och intellektuella
nyfikenhetens synvinkel
I det här kapitlet presenterar jag de viktigaste nyckelorden i min avhandling så att det
blir lättare för läsaren att förstå vad de betyder och varför jag anser att de är viktiga i
min pro gradu-avhandling.

2.1 Turismens uppkomst
Enligt Tom O’Dell är turismen idag en av världens största industrier och har blivit en
massaktivitet (O'Dell 1999, 12). Många forskare har kommit till den slutsatsen att det
är svårt att definiera begreppet turism eftersom det finns så många olika typer
förklarar folkloristen Tuomas Hovi i sin studie kring mörk turism. Definitionen man
ofta använder är att turism är fritidsaktiviteter där man besöker olika turistmål.
Turistmål väljs ofta som platser som är av intresse för turister av någon anledning.
Turister förväntar sig att få nya upplevelser på resmålen, något som skiljer sig från
vardagen (Hovi, Synkkä turismi 2011, 182). O’Dell beskriver turism i sin bok på
följande sätt: ”Turismindustri är en industri som lovar att leverera mycket konkreta
produkter men den är också en industri intensivt sysselsatt med att producera något
mycket abstrakt: spänning, upptäckter och upplevelser” (O'Dell 1999, 14). I denna
avhandling ligger fokus på intresset för resmålen som inkluderar en mörkare
händelse. Innan jag talar mera om dessa turistmål kommer jag att förklara hur
turismen kommit till och vilka undergrupper som finns inom turismen.
Resande och semesterresande är något som flesta av oss sysslar med då och då, men
så har det inte alltid varit. Den turism, som vi känner idag har en historia. Först var
många former av turism en verksamhet för ett privilegierat fåtal (O'Dell 1999, 18).
Den rika klassen, det vill säga grekiska och romerska överklassen, reste för kulturen.
Dessa var bland annat köpmän, handlare, soldater och adelsmän (Dallen 2011, 2). De
hade stolta konstnärliga, vetenskapliga och filosofiska syften (O'Dell 1999, 18-19).
De sju underverken i den antika världen var populära såsom Pyramiderna i Giza,
Zeus staty vid Olympia, Babylons hängande trädgårdar med mera. Därav följer att
dessa tidiga resenärer till stor del försökte lära sig konsten, språken och kulturerna på
sina turistmål (Dallen 2011, 2-3). Med pilgrimsfärderna under tidig medeltid kom
resandet att institutionaliseras på nya sätt. Då allt fler människor for till ett fåtal
11

utvalda turistmål, etablerades igenkännbara resvägar där resenärerna lättare kunde
skaffa sig både kost och logi. Mot 1700-talet, då Le Grand Tour, utvecklades blev
resandet allt mer tillgängligt för mer välbärgade personer ur medelklassen. Resandet
fick en ny innebörd; man försökte uppnå en religiös upplevelse eller ett sätt att möta
andra kulturer. Resandet utvecklades till en mogenhetsinstitution för de adligas unga
söner för att på så sätt ge dem olika färdigheter och erfarenheter för att nå framgång i
vuxenvärlden (O'Dell 1999, 18-22). De unga männen reste med handledare till de
klassiska konststäderna och de arkitektoniska underverken i Italien, Frankrike,
Schweiz, Belgien, Tyskland, Nederländerna och Österrike. Grand Tour sägs vara de
tidigaste kända färdigpackade och massproducerade kulturella rundturerna i Europa
(Dallen 2011, 2-3).
Innan resandet blev möjligt för en större allmänhet, måste ett antal sociala och
ekonomiska hinder övervinnas. 1850-talet spelade en stor roll inom turismens
historia. Ångkraften och järnvägarna ledde till att det blev möjligt och praktiskt att
kunna färdas längre sträckor på kortare tid. Denna nya teknik gjorde det lättare att
resa längre bort men syftet för att lämna ens hem, för en oerfaren 1800-talsresenär,
saknades (O'Dell 1999, 19-21). Under samma tider publicerade John Murray och
Karl Baederker två serier av resehandböcker för att omdefiniera vad det innebar att
vara en turist. De uppmuntrade sina läsare att sända in upplysningar om de senaste
sevärdheterna och upplevelserna. Böckerna uppdaterades hela tiden med nya
sensationella upplevelser som passade i den egna smaken. Trots framväxten av
tekniska och informationsmässiga innovationer fanns det ännu praktiska frågor kring
resandet som måste övervinnas; hinna med tåg, passa anslutningar, boka hotellrum,
växla pengar med mera (O'Dell 1999, 19-20). Thomas Cook & Sons på 1840-talet,
var det första företaget som grundades för att hjälpa turisterna att övervinna dessa
hinder. (O'Dell 1999, 19-20) Kanske den mest kända moderna formen av
kulturarvsturism skapades av Thomas Cook, den moderna resebyråns fader (Dallen
2011, 3). Under den tiden började nya former av turism växa fram, en av dem var
upplevelseturismen tack vare Thomas Cook & Sons (Dallen 2011, 22).

12

2.1.1 Upplevelseturism
Att komma bort från den vardagliga vardagen, och uppleva något nytt (nytt, lite
annorlunda, kulturellt berikande, nostalgiskt välbekant, eller vad som helst) är en
kvalitet som erbjuds åt oss med hjälp av marknadsföring. Men att erbjuda en
upplevelse är inte bara ett försäljningsknep, det är också någonting som kunderna
själva aktivt letar efter (O'Dell 1999, 15). Många resenärer söker efter upplevelser i
en autentisk omgivning. Det är svårt att bestämma vilka upplevelser anses vara
”autentiska”, äkta, och vilka inte anses vara det. Vi upplever alltid något ”på riktigt”,
men frågan huruvida det motsvarar ens förväntningar som resenär är här av
betydelse. Iscensättningen, produktionen och konsumtionen av upplevelsen har en
stor betydelse (O'Dell 1999, 37-38).
Lena Mossberg poängterar att omgivningen har den största betydelsen när gäster
stannar en längre tid i upplevelserummet, det vill säga den fysiska omgivningen, där
tjänsten produceras, levereras och konsumeras. De som jobbar inom
upplevelseindustrin ska förstå hur de skapar en exklusiv atmosfär i sina respektive
upplevelserum (Mossberg 2003, 35-38). Det är viktigt att turistföretagen tänker på
den subjektiva individuella upplevelsen. Tom O’Dell tar upp frågan gällande
upplevelseindustrin. Vad förväntar sig turisten av dessa uttryck? Hur kan
turistföretagen bedöma möjligheten att turisten upplever framgång eller undviker ett
fiasko? Vilka är de former av upplevelser som turisten letar efter och hur är det
möjligt att konstruera, producera och konsumera turismupplevelser? Genom att ställa
frågor som berör ämnet, kan företagen koncentrera sig på att nå sina resultat (O'Dell
1999, 39). Då min pro gradu-avhandling fokuserar på hur turismansvariga för fram
guidningar, vandringar och projekt som kan kopplas med mörk turism utan att
använda själva termen är det viktigt att inom marknadsföringen med hjälp av ordval
och bilder betona att det handlar om en mörkare historia som kan väcka olika känslor
bland deltagaren. Även själva temat mörkhet bör komma fram i själva
upplevelserummet; något som jag går in på i kapitel 3.2.1 samt i kap 5 som handlar
om hanteringseffekter kring mörk turism.
O’Dell poängterar att studier har visat att kultur, aktivitet och individualism är
begrepp som värderas högt av dagens turister. Kulturintresserade individualister är
13

till och med den största turistgruppen (O'Dell 1999, 107). Idag är kulturarv och
levande kulturer bland de mest populära attraktionerna överallt i världen (Dallen
2011, 3). Få länder saknar kulturarvsprodukter och det är säkert att anta att en
majoritet av turistmålen och turistattraktionerna i världen idag är baserade på
kulturarvsprodukter. Det är dock viktigt att förstå att varje turist har sitt eget syfte för
sitt besök. De kan motiveras av en önskan att förbättra sitt eget kulturella jag, att
tillfredsställa sin nyfikenhet eller helt enkelt att använda överflödig tid (Dallen 2011,
3-4). Dallen nämner i hur professor Robert.A.Stebbins i sin studie Cultural tourism
as serious leisure (1996) har indelat de kulturella turisterna enligt deras intressenivå
för inslag från det förflutna. Dessa är de seriösa kulturarvsturisterna och de tillfälliga
kulturarvsturisterna. Seriösa kulturellaturister söker meningsfulla, pedagogiska eller
andliga upplevelser, eller en kombination av dessa. Det kan ses som deras hobby och
som den främsta orsaken till deras resa. Tillfälliga kulturarvsarvsturister är
människor som inte nödvändigtvis planerar att besöka kulturarvsrelaterade turistmål.
Men de tenderar ofta leta efter museer, konstgallerier, arkeologiska platser och andra
kulturella sevärdheter. Båda dessa resenärsgrupper är viktiga delar av det sedan länge
etablerade och snabbväxande fenomenet kulturarvsturism (Dallen 2011, 2-9). Dessa
resenärer påminner om Raines undersökning vem ”mörka turister” är som förklaras i
kapitel 4.1. Kultur och kulturarv finns runtomkring oss och förekommer i olika
storlek och form. Därför är det inte helt enkelt att förklara begreppen med några
enkla ord (Dallen 2011, 46-78).

2.2 Kultur och kulturarvsturism
Som jag tidigare tagit upp har människor rest hemifrån av många olika skäl. En av de
tidigaste formerna av kulturarvsturism var pilgrimsfärderna. Människor reste för att
nå andliga upplevelser eller av religiösa skäl t.ex. besöka en religiös ledares
begravningsplats eller platser där mirakel hade inträffat, för att till exempel visa
respekt (Dallen 2011, 1-3). Enligt Dallen är kulturarv och levande kulturer bland de
mest populära attraktionerna överallt i världen (Dallen 2011, 3).
Men en turist behöver inte alltid resa långt för att hitta ”autentiska” och annorlunda
upplevelser. En kulturell upplevelse kan utmärkt väl åstadkommas och förstärkas
därhemma. Kulturarvet har på detta vis blivit en betydande industri som arbetar
14

intensivt med att framhålla den unika platsen, kulturen och historien. Nutida turister
vill inte bara resa på semester, utan vill resa till ställen där någon form av kulturarv
kan upplevas. Historien och kulturen är allt viktigare handelsvaror som används för
att attrahera turister (O'Dell 1999, 34-35). Under mina intervjuer har jag noterat att
turismansvariga vill hämta någonting nytt till guidningarna och vandringarna som
ordnas i hemkommunen. Det sker i platser deltagarna tror har hört redan allting, men
det visar sig att det finns otaliga berättelser i området.
Hovi påpekar i sin forskning att det är svårt att definiera exakt vad kulturarvsturism
är. Vissa forskare anser att kulturarvsturism går ut på att människor besöker
kulturarvsplatser eller tittar på historiska resurser. Andra förutsätter en personlig
koppling till objekt eller plats (Hovi, Synkkä turismi 2011, 182). Vissa anser att dess
bas bygger på människor som vill lära sig något nytt eller förbättra sina liv på något
sätt. Alla dessa perspektiv är viktiga (Dallen 2011, 2-9). O’Dell istället anser att
kulturarvsplatser kan ses som kreativa fritidsarenor -historiska upplevelserum- där
dagens turist kan fördjupa sin semesterupplevelse till att omfatta möten med andra
tider (O'Dell 1999, 109) Dallen förklarar i sin forskning vidare att man kan se
kulturarvsturism som något vi ärver från det förflutna och använder idag inom
turismen med syftet att utbilda och utveckla samhället. Det inkluderar både naturoch kulturarv. Naturarv inkluderar naturligt förekommande fenomen, såsom
kanjoner, regnskogar, floder, sjöar, öknar och så vidare. Kulturarv är å andra sidan
det förflutna som skapats av mänskligheten och dess olika manifestationer (Dallen
2011, 3). Alla dessa förklaringar ger en tydlig bild vad kulturarvsturism är, fast de
skiljer sig lite från varandra. Denna pro gradu-avhandling kommer att koncentrera
sig på det mänskliga förflutna inom turismen.
Kulturarvsturismen omfattar både materiella och immateriella element. De materiella
elementen är till exempel historiska byggnader, städer, kyrkogårdar, minnesmärken,
konst, historiska platser och museer. Det immateriella element omfattar delar av
kultur och historia som överförs från generation till generation. Det kan vara fråga
om musik, dans, tro, ritualer, ceremonier, folkliga berättelser med mera. Båda
uppskattas, används eller konsumeras i någon form idag (Dallen 2011, 3). I denna
pro gradu-avhandling koncentrerar jag på båda elementen där mörk turism tillhör det
materiella och folklore såsom väsen, sägner, berättelser till det immateriella (Dallen
15

2011, 48-49). Under forskningen noterade jag att i Finland har turismansvariga
kombinerat det materiella det vill säga mörk turism med immateriella kulturarv det
vill säga folklore. Då fokus har varit mera på immateriella kulturarv, har det skapats
en egen mörk turismkategori i Finland. Jag kommer att berätta mer om den sjunde
kategorin i kapitel 6. Immateriella kulturarv definierar Björkholm på följande sätt:
”särskilt utvald, symbolbärande och/eller värdeladdad folklore” (Björkholm 2011, 5).
I hennes studie tar hon upp att det är svårare att bestämma vad som är immateriellt
kulturarv jämfört med den materiella. Hon tar upp hur förklaring av begreppet
folklore kan underlätta bestämningen. Folklore är uttrycksformer som människan
använder för att kommunicera och markera vad som är viktigt i tillvaron och livet,
närmare bestämt folklig dikt, tro och sed som grundar sig på kulturell gemenskap.
Folklore förmedlar värderingar och vissa delar upplevs vara värdefulla, vilket leder
till att immateriellt kulturarv blir mer värdeladdat och symbolbärande (Björkholm
2011, 5-7).
Miljontals människor från hela världen besöker varje år attraktioner som
tillfredsställer intresset för mörkhet, katastrofer, andra manifestationer av mänsklig
tragedi och död. Vissa platser förlitar sig enbart på deras ”mörka attraktioner” för att
försörja turistekonomin (Dallen 2011, 443-444). Besök på platser kopplade till död,
lidande, förstörelse, katastrof, andra manifestationer av mänsklig tragedi är bekanta
under en mängd olika benämningar. En av dem är mörk turism (Dallen 2011, 444).

2.3 Mörk turism
Begreppet mörk turism är inte så känt och använt i Finland inom turismen. För att
termen inte är så känd uppstår det missuppfattningar bland turister och
turismansvariga. Jag kommer att gå djupare in på detta i kapitel 3. I detta kapitel
kommer det att förklaras allmänt vad begreppet betyder, dess rötter och vad som
räknas som mörk turism. Genom att förstå de olika kategorierna i mörk turism samt
vilka olika mörkhetsgrader det finns är det lättare att hitta sin målgrupp samt vad
guidningens eller vandringens syfte är.
Begreppet mörk turism skapades 1996 av professorerna John Lennon och Malcolm
Foley. Däremot är det inte ett helt nytt fenomen inom turismen. Människan har alltid
16

varit fascinerad av döden; sin egen och andras. Både för att visa respekt och av en
morbid nyfikenhet. Döden var ett element inom turism, genom religiösa traditioner
och pilgrimsfärder. Döden har spelat en stor roll för turismen i århundraden, t.ex.
genom krigsturism. Ett av de första exemplen av mörk turism kan hittas i det
romerska Colosseum där gladiatorernas kamp lockade stora folkmassor (Stone och
Sharpley 2009, 574-595).
För fenomenet mörk turism har det använts olika terminologier genom tiderna. Dark
Tourism är den mest använda. Andra terminologier som används av vissa forskare är
Black Spot, Morbid Tourism och Thanatourism. Orsaken till att de inte är lika
bekanta som mörk turism är att de ger en lite avvikande bild av turismgenren (Dallen
2011, 443). Forskaren Chris Rojek (1993) använde sig av konceptet Black Spots som
han definierade som kommersiella och utvecklade för turister av gravplatser och
platser där berömdheter eller stora mängder människor har mött plötslig eller
våldsam död. Rojek hänvisade till folkhorderna som flockades till katastrofområden,
och till vallfärderna till bland annat James Deans, Elvis Presleys och John F.
Kennedys dödsplatser. Dessa postmoderna spektakel, som han kallade dem, är
upprepade rekonstrueringar som är beroende av modern audiovisuell media för sin
fortsatta popularitet. Nationella och urbana gravgårdar kategoriserade Rojek som
nostalgiska platser (P. R. Stone 2006, 148). Bloms (2000) definition av Morbid
Tourism är turism som fokuserar på plötslig död som snabbt attraherar stora
folkmängder och som handlar om attraktionsfokuserad konstgjord morbidrelaterad
turism (P. R. Stone 2006, 148). Thanaturism fungerar som mörk turisms syster och är
skapad av forskaren Tony Seaton 1996. Begreppet ”Thana” kommer från den
grekiska ordet ”Thanatos” vilket betyder döden. Varför Thanaturism fungerar som
mörka turismens syster är att den fokuserar på en del av vad som hör till den sortens
turism men inte täcker hela området med olika evenemang (Stone och Sharpley
2009, 15-16).
Mörk turism hänvisas vanligtvis till platser i samband med död, katastrof och
förstörelse. Det finns fortfarande felaktigt information om vad mörk turism är och
vad som ska räknas som ett mörkt turistmål. Detta kan leda till förvirring vad som
menas med termen och varför det vanligtvis inte används i marknadsföringen. Det är
fortfarande något nytt som vi inte har kunnat kategorisera skriver Tuomas Hovi i sin
17

studie kring mörk turism i Finland som han utförde 2011. I bloggen ”Matkailevat
tutkijat”, resande forskare, som är skriven av studenter i turismstudier vid Lapplands
universitet tas det upp i inlägget som handlar om hemska turistmål i Finland hur
mörk turism fortfarande är ganska främmande begrepp. Studenter har funnit att när
det talas om mörk turism blir de ofta missförstådda. Det handlar inte om turismens
mörka effekter, utan om turism som är kopplad till en dyster aspekt av kulturarv
(Kähärä och Lounaskorpi 2020). Under min forskning stötte jag också på
fundersamma blickar när jag berättade åt bekanta vad avhandlingen skulle handla
om. Här kan jag dra en tolkning att begreppet inte är bekant hos alla i Finland.
Ett enkelt sätt att förklarar vad mörk turism är, är att förklara vad som inte räknas hit.
Det är ställen vars syfte är bara att skrämma besökarna utan att innehålla någon sorts
historia. Hit räknas spökhus, övergivna platser och elaka människor. Det är historien
och faktabaserade händelser kring upplevelserummet som gör en ställe vandring eller
guidning tillhöra mörk turism (Stone och Sharpley 2009). Det är de mörka
händelserna som gör platsen ”levande” och håller det immateriella kulturarv såsom
sägner, väsen och spökhistorier vid liv.
Det har gjorts många försök att kategorisera och definiera begreppet mörk turism för
att undvika missförstånd, men ämnet är brett och olika forskare tolkar gränserna för
vad som hör till begreppet på olika sätt (Hovi, Synkkä turismi 2011, 182). I denna
pro gradu-avhandling har jag använt mig av Timothy J. Dallens kategorisering av
kulturarvsattraktioner vilka koncentrerar sig på mörk turism. Till skillnad från många
tidigare kategoriseringar har Dallen lyckats med att förklara kort och konstruktivt
vad mörk turism innehåller.
1. Platser för mänsklig interaktion: Fängelseturism, slavfort, straffkolonier,
koncentrationsläger
2. Krig- och konfliktrelaterade attraktioner: Koncentrations-/interneringsläger,
historiska slagfält, krigsminnesmärken
3. Naturkatastrofer: Jordbävningar, tornadon, översvämningar, vulkanutbrott.
Delas i materiella och immateriella attraktioner, vilket betyder att det kan
vara attraktioner människan själv skapat och attraktioner där det har hänt en
naturkatastrof.
18

4. Platser kopplade till döden: Kyrkogårdar, begravningsritualer, olyckor,
museer
5. Brottscener: Mord, kidnappningar
6. Andra sjukliga attraktioner och platser för mänskliga lidanden:
Mentalsjukhus, sjunkna fartyg, hemsökta hus.
(Dallen 2011, 447-448)

2.4 Etiska frågor kring mörk turism
En av forskningsfrågorna i avhandlingen koncentrera sig på de etiska frågorna kring
mörk turism och varför begreppet inte är så använt i Finland av turismansvariga.
Innan jag går in på etiska frågorna i Finland förklarar jag vilka är de vanligaste
diskussionerna kring mörk turism när det gäller etik.
Mörk turism har ofta väckt etiska debatter om hur fritid och nöje blandas med tragedi
eftersom många tycker att vissa platser för mörk turism är för känsliga för att
presentera. Vissa tycker att det bör gå en viss tid mellan evenemanget och besöket,
medan andra gärna besöker kort därefter (Dallen 2011, 466-467). Ett känt mörk
turistattraktion som väckt debatter i hela världen är minnesmärket ”Ground Zero”,
minnesmärke och museum för 9/11 händelserna i New York. Det är en av de
mörkaste av mörk turism platserna i Amerika och verkligen den mest omtalade.
Orsaken till att den är omtalad är att de byggdes rätt snabbt efter attacken och många
anser det är fel medan andra anser att det är ett bra sätt att respektera de döda och
komma ihåg den tragiska händelsen (Stone och Sharpley 2009, 5,8). En annan mörk
turism attraktion som skapat starka åsikter är tidigare nämnda koncentrationslägret
Auschwitz som Vuorelma tog upp under vår intervju. Det omvandlades till ett
museum 1947 det vill säga 2,5 år efter att lägret befriades. I podcasten AlterNATIIVI
intervjuar antropologen Anne Haverinen folkloristen Tuomas Hovi gällande etiska
frågor mörk turism kan skapa, eller finns det såna. Hovi påpekar att orsaken varför
koncentrationslägret omvandlades rätt snabbt till ett museum var att man ville samla
in berättelser kopplade till lägret. Andra måste få veta och komma ihåg. Ju längre vi
ignorerar en tragedi, desto större är risken att vårt förflutna glöms bort och upprepas.
(Hovi, AlterNATIIVI-podcast: Synkkä turismi 2019) Jag tycker Hovi tar upp en bra
19

poäng. I Finlands historia finns det tragedier som kan väcka starka känslor t.ex.
vinterkriget. Ur min egen synvinkel förs krigets händelser och lämningar inte
tillräckligt fram inom turismen eller att de inte marknadsförs tillräckligt. Under min
forskning har jag dock lagt märke på att ställen som kan räknas till Dallens andra
mörka turismkategori finns t.ex. bunkern Irma i Västnyland. I podcasten berättar
Hovi att folk inte reser till Auschwitz för att ha kul. Folk reser inte hit för att ta bilder
av platser där människor har torterats. Folk reser hit för att lära av det förflutna och
hedra minnena från offren (Hovi, AlterNATIIVI-podcast: Synkkä turismi 2019).
Frågan om huruvida mörk turism är oetisk kan vara någonting som turismansvariga
och andra funderar på. Forskarna har kommit till att mörk turism inte är problemet,
utan de som besöker dessa platser. Hur människor uppför sig på mörka
turistattraktioner kan vara oetiskt. Ibland handlar det om personliga känslor. Det är
därför det viktigaste för en turist att komma ihåg är att oavsett hur intressant eller
insiktsfullt ditt besök är, verkliga människor har påverkats eller fortfarande påverkas
av den tidigare incidenten som nu har blivit en turistattraktion (Magee 2020, 29).
Fråga dig själv varför du vill besöka attraktionen; för att få dig att må bra eller för att
lära dig något. Det är också viktigt för turismansvariga att föra fram i sin
marknadsföring vad till exempel guidningen kommer att handla om.
I min intervju med, en av Skräck, våld och vålnader-rundvandringens skapare, Bengt
Selin för han starkt fram hur skräckvandringens syfte inte är att fungera som ett
spökhus eller tivoli. Det är ett nytt och annorlunda sätt att föra fram slottets äldsta
dels historia. Det finns många groteska berättelser som faller utanför den
finkulturella smaken där mord, avrättningar, krig, häxjakt, sjukdomar under
medeltiden var i fokus. På grund av de groteska berättelserna är vandringen planerad
för vuxna och barn som är minst 15 år (Jylli 2019). Björkman poängterar att
skådespelarna som kan skrämma en är en liten orsak till detta, men största orsaken är
själva historien och dess mörkhet. Syftet med vandringen är att den ska vara
faktabaserad och lära besökarna om slottets äldsta del (Jylli 2019). I intervjun med
Anne Bergström kom det fram hur de två publicerade böckerna Det mörka Åboland
och Elden som förvandlades till en oxe inte hittade sin rätta målgrupp som planeraren
hade tänkt. Böckerna köptes av äldre människor som gav dem åt sina barnbarn.
Bergström tog starkt upp att böckerna är faktabaserade och spökhistorierna baserar
20

sig kring det som folk har sett. De är inte böcker som man kan läsa som en
godnattsaga utan de borde tas mera seriöst (Jylli 2019). Selin, Björkman och
Bergström tar upp åldern i intervjuerna. Jag håller inte helt med att De Mörka
Åboland projektets böcker hittade fel målgrupp. Eller att mörk turism inte är för
barn. Dessa böcker kan vara riktade åt barn också i ett lärosyfte men inte som en
godnattsaga. Även skräckvandringen i Åbo slott kan riktat åt barn genom att fundera
vad som kan lämnas bort och vad yngre publiken kanske inte förstår eller orkar
lyssna på. Mera om hur mörk turism kan riktas åt barn i kapitel 4.2.2 och 4.2.3.
.

21

3 Olika nyanser av mörk turism
Det finns olika nyanser av mörkhet i attraktioner baserat på deras egenskaper och
politiska inflytanden. Även besökarnas förväntningar, önskemål och upplevelser
varierar (Dallen 2011, 445).
Under de senaste decennierna har mörk turism fått fotfäste i turismindustrin. Den är
ett växande fenomen i världen och mörka attraktioner utvecklas konstant (Hovi,
Synkkä turismi 2011). Som jag tog upp tidigare har människan alltid varit fascinerad
av döden; sin egen och andras, både för att visa respekt och på grund av nyfikenhet
(Stone och Sharpley 2009, 574-595). Tuomas Hovi tar i sina studier upp orsaken till
detta. Döden är en del av vårt liv. Döden är också ett av de återkommande ämnena i
folklore. Döden idag presenteras dock annorlunda och attityderna till den har
förändrats. Nuförtiden anses döden ofta som främmande och klinisk. Till exempel
dör majoriteten av finländarna på sjukhus idag, medan dödsfallen tidigare inträffade i
hemmet i närvaro av släktingar och familj (Hovi, Synkkä turismi 2011, 184). Idag
kan människan möta döden och lidandet genom medierna i form av
vardagsunderhållning, i vilket fall döden kan behandlas med lätt likgiltighet. Död och
lidande som presenteras i media är ofta rumsligt långt borta från en själv och deras
betydelse uppfattas inte som personlig. Å andra sidan kan döden hanteras gemensamt
genom medierna (Hovi, Synkkä turismi 2011, 184-186). Här kommer händelsen
”Ground Zero” starkt fram. En händelse som skedde i New York 2001, 9/11. Denna
terrorattack berörde hela världen. Det har publicerats serier, filmer, böcker med mera
kring händelsen (Hovi, AlterNATIIVI-podcast: Synkkä turismi 2019). Minnesmärket
och museet fungerar idag som Amerikas kändaste och mörkaste turistattraktioner där
döden förekommer med ett minnesmärke med ca 3 000 namn (Stone och Sharpley
2009, 5-8).
I försök att lokalisera användningen av själva begreppet mörk turism, dess ursprung
och dess första händelser inte är lätt. Men det finns sannolika kandidater. Ett av dem
är branden på SS Morro Castle. Fartyget erbjöd lyxresor från New York till Havanna
och var populärt bland turister och affärsresenärer. Men den 8 september 1934 hände
det en katastrof. När fartyget efter att ha lämnat Havanna, närmade sig den USA:s
östkust, fick kaptenen en hjärtattack och dog i sitt badkar. Plötsligt utbröt en brand i
22

första klassen och spred sig snabbt, på grund av konstruktionsfel och tvivelaktiga
besättningsrutiner. SOS-meddelandet skickades för sent och räddningsinsatserna var
långsamma och ineffektiva den tiden. Detta ledde till att skeppet brann upp och 549
människor; passagerare och personal dog. Branden i SS Morro Castle är fortfarande
en av USA:s värsta och mest kontroversiella kryssningskatastrofer. Efter katastrofen
när fartyget började närma sig kusten samlades ett stort antal människor för att
bevittna det tomma fartyget. Fartyget och berättelserna om händelserna den 8
september 1934 blev en turistattraktion. Sporrade av tidningar och radio, reste folk
för att se vraket i en nästan karneval liknande atmosfär. Vykort trycktes och
souvenirer såldes. Folk kände till katastrofen. Richard Sharpley ser SS Morro Castlekatastrofen som ett av de tidigaste fenomen som idag kallas för mörk turism (Stone
och Sharpley 2009, 3-4). En annan potentiell kandidat inom mörk turism är Första
världskriget. Sättet hur alla hushåll i berörda länder påverkades av kriget och hur
kriget rapporterades. De brittiska biograferna var första som visade filmmaterial från
kriget. Filmerna syfte var att utbilda, men även informerade och varna om
händelserna (Lennon och Foley 2000, 8-10).
Dessa två kandidater är hemska händelser. I dessa potentiella händelser inom mörk
turism kommer fram andra teman som är återkommande inom folklore; skräck,
ondska, lidande och död som jag talade tidigare om. Intresset för själva temat inte är
ett nytt fenomen. Det finns många platser i världen där skräck, ondska, död och
lidande spelar en stor roll. Dessa ställen har utvecklats till populära attraktioner
(Hovi, Synkkä turismi 2011). Som Lennon och Foley samt Sharpley tog upp kan man
se branden av SS Morro Castle och första världskriget som tidiga kandidater inom
mörk turism där händelserna har lett till syfte att fungera som uppmaning att ta
lärdom av misstagen och förstå vad som har hänt och varför samt att respektera dem
som varit med om händelserna.
Det är viktigt att komma ihåg att mörk turism innefattar många olika sorters resor
och olika resemotiv, vilket har lett till att forskarna har utvecklat olika modeller för
att förklara termen samt delat den i olika kategorier. Som jag tidigare nämnde har
Dallen delat dem in i sex olika kategorier; (1) platser för mänsklig interaktion, (2)
krig- och konfliktrelaterade attraktioner, (3) naturkatastrofer, (4) platser kopplade till
döden, (5) brottscener och (6) andra sjukliga attraktioner och platser för mänskliga
23

lidanden (Dallen, 2011 s.447-448). Modellen hjälper att förstå vilka attraktioner kan
ses höra till mörk turism. Till exempel branden ombord på SS Morro Castle kan ses
höra till kategori 6, sjunkna fartyg, medan Första världskriget hör till kategori 2. För
att förstå och mäta deras mörkhet har Stone utvecklat ett mörkhetsskala,
mörkturismspektrum, där attraktioners innehåll och syfte anger dess mörkhet från
ljusaste till mörkaste av mörk turism. Innan jag kommer att förklara vad
mörkturismspektrum är kommer jag att ta upp tidigare forskningarna som förklarar
vilka olika typer av mörkhet och attraktioner det finns. Dessa tidigare forskningar har
fungerat som en bas för Dallens och Stones forskningar jag har använt i min
avhandling.

3.1 Mörkrets charm
Vi vet inte så mycket om människors innersta, även undermedvetna, stimuli som
orsakar fascinationen för död och lidande. Men det finns gott om platser av grymhet
för att uppfylla besökarnas efterfrågan på att uppleva attraktioner med koppling till
mörkhet (Dallen 2011, 445). Men hur hittar man de rätta besökarna, vilka är de?
I min forskning har jag inte intervjuat turister som besöker mörka attraktioner. Men
jag anser det är viktigt att hitta den rätta målgruppen, vilket var en av frågorna jag
ställde åt turismansvariga. Då målgruppen är tydligare är det lättare att marknadsföra
attraktioner och deltagarna får tydligare bild vad guidningen går ut på och om de vill
delta. Detta tar Ville Vuorelma upp i vår intervju och berättar att 2020 skall det föras
tydligare fram i Mörka helgens marknadsföring. (IF mgt 2021/006). Dallen tar i sin
bok upp hur det finns en växande diskussion i akademiska och industriella kretsar om
behovet av att klargöra mörk turism (Dallen 2011, 445). Samma tar Tuomas Hovi
upp i sina studier. Han skriver hur många forskare, som undersökt attraktioner som
kopplas till teman som döden, lidande och ondska, har försökt komma på en term
som förklarar denna sorts turism (Hovi, Synkkä turismi 2011, 182). För att kunna
förklara den använda termen har forskaren kommit fram till att mörk turism kan
delas i olika kategorier. I min pro gradu-avhandling fokuserar jag på Dallens sex
kategorier inom mörk turism, vilka kan sedan delas in i olika mörkhetsgrad. Skalan
bildas både enligt den "onda" graden av turistmålen och av andra antagna värden
som undervisning, etik och ekonomi. Även om omfattningen av mörk turism genom
24

en skala är endast vägledande; kan den användas som ett verktyg för att ta en
närmare titt på fenomenet (Hovi, Synkkä turismi 2011, 186).
Dallens sex kategorier inom mörk turism baserar sig på Philip Stones sju mörka
leverantörer av mörk turism. Dessa är mörka nöjesbranscher (”Dark Fun Factories”),
mörka utställningar (”Dark Exhibitions”), mörka fängelser (”Dark Dungeons”),
mörka viloplatser (”Dark Resting Places”), mörka helgedomar (”Dark Shrines”),
mörka konfliktplatser (”Dark Conflict Sites”) och mörka läger- och folkmordsplatser
(”Dark Camps and Genocide”) (P. R. Stone 2006, 152).
De mörka nöjesbranscher anspelar på de besökta attraktioner, turer och guidningar
som främst handlar om verkliga eller fiktiva dödsfall och andra hemska händelser.
Det är underhållningen som ligger i fokus samt kommersiell etik. På grund av att
underhållning spelar en central roll kring attraktionerna, turerna och guidningarna
placeras dessa på ljusaste sidan av mörkturismspektrum. De uppfattas även som
mindre autentiska, det vill säga händelserna är inte alltid äkta och kan väcka starka
känslor hos besökaren (P. R. Stone 2006, 152-153). Den andra leverantören är mörka
utställningar som handlar om döden, lidande och om andra hemskheter som inträffat.
Syfte med utställningen är att få besökaren att fundera vad som har hänt samt fundera
på hur den hemska händelsen kan undvikas i framtiden. Det är frågan om ett
reflekterande budskap och jämfört med mörka nöjesbranscher, som erbjuder ett
kommersiellt innehåll, uppfattas mörka utställningar som mer allvarliga. Det kan
uppkomma vissa kommersiella fokus men de placeras i mörkturismspektret lite mot
mörkare sidan jämfört med mörka nöjesbranscher. Mörka utställningar är ofta
belägna på en annan plats där katastrofen har ägt rum (P. R. Stone 2006, 153-154).
Den tredje leverantören vars innehåll är en kombination av underhållning och
utbildning är mörka fängelser. Turerna ordnas i gamla fängelser och
domstolsbyggnader och berättelserna handlar om före detta fångar och brott. Vad
som gör att mörka fängelser skiljer sig från de två ovannämnda leverantören är att de
inte byggdes ursprungligen för att fungera som mörka turismattraktioner. På grund
av detta föreslås det att mörka fängelser hör till mitten av mörkturismspektret, där
turerna är en blandning av mörka och ljusa element (P. R. Stone 2006, 154).

25

Till mitten av mörk mörkturismspektret och mot mörkare sidan hör vad Stone kallar
för mörka viloplatser. Hit tillhör guidningar och turer som ordnas på kyrkogårdar och
begravningsplatser. Kyrkogården fungerar inom det samtida samhället som ett
romantiserat, om än ganska hemskt, verktyg för stadsombildning. Turistplanerare
använder ofta kyrkogården som en sätt för att uppmuntra besök till ett område men
även som ett sätt att skydda och bevara naturen och byggnader samt skydda lokala
miljöers ekologi (P. R. Stone 2006, 154-155). Den femte mörka leverantören är
mörka helgedomar det vill säga kyrkobyggnader och heliga byggnader där respekt
för den nyligen avlidne är stark. Själva döden kan ha inträffat nyligen och på grund
av detta kan dessa ställen placeras mot den mörkare sidan i mörkturismspektret. När
händelserna har skett relativt nyligen saknas underhållningssyftet och fokus ligger
istället mera på att visa respekt samt utbildning (P. R. Stone 2006, 155-156). Till den
mörkare sidan av mörkturismspektret räknas även leverantören av mörka
konfliktplatser. Det är frågan om platser och turistmålen som är förknippade med
krig och slagfält. Berättelserna är faktabaserade och handlar om tiden under kriget
samt dess följder. De mörka konfliktplatserna har ett pedagogiskt syfte samt en
uppgift att upprätthålla minnet av en händelse. Det är fråga om äkta händelser av
historisk betydelse. Dessa händelser och krigsskådeplatser är ursprungligen inte
uppbyggda för att fungera i sammanhang med mörk turism (P. R. Stone 2006, 156).
Den sista leverantören som tillhör den mörkare sidan av mörkturismspektret är
mörka läger och folkmord. Det är frågan om ställen där folkmord, grymhet och
katastrofer har skett. Syftet med guidningen och turerna är starkt kopplat med
utbildning och fungerar som ett sätt att minnas de avlidna och respektera dem. Mörka
läger och folkmordställen ger besökarna den ultimata känslomässiga upplevelsen.
Jämfört med de mörka utställningarna, ordnas guidningarna och turerna på de platser
där händelsen på riktigt har ägt rum (P. R. Stone 2006, 157).
Genom att titta på Stones olika leverantörer av mörk turism kan man se hur Dallen
har byggt vidare på hans forskning. Stone beskriver tydligt till vilken mörkhetsgrad
de sju ovannämnda leverantörer av mörk turism kan räknas och varför och hur de
skiljer sig från varandra. Men hans studie blir oklar och svårt att använda för att hitta
mörka attraktioner i Finland. I Dallens studie beskriver han tydligare de olika mörk
turismkategorierna och ger exempel på vilka attraktioner som hör hit. Genom att
använda Dallens studie i pro gradu-avhandlingen var det enklare att hitta
26

attraktionerna i Finland som sedan jämfördes med mörkturismspektret för att få reda
på deras mörkhetsgrad. De studerade platserna, guidningarna och vandringarna i
valda empiriska områden presenteras i kapitel 4.1 och 4.2.
En annan intressant studie kring kategorisering av mörk turism är Richard Sharpleys
studie som baserar sig på Stones sju mörka leverantörer inom mörk turism. Sharpley
anser att mörk turism kan delas i olika nyanser av grått. Han föreslog en modell av
mörk turism kring efterfråga och utbud. Modellen medför olika nyanser av gråa
relationer mellan attraktioner och människors intresse för att besöka dem. Modellen
tar hänsyn till vilken typ av attraktion det är frågan om; är den uttryckligen byggd
speciellt för turistkonsumtion eller oavsiktlig, dvs. blev en attraktion först efter att
händelsen inträffade. Modellen ser också i vilken utsträckning fascination för död
eller lidande råder hos besökarna. När dessa två element kombineras, utbud och
efterfrågan, uppstår det fyra nyanser av grått inom en mörk turistmål. Den första
nyansen är ljus turism där besökarna har ett begränsat intresse för död och förstörelse
och besöker oavsiktliga attraktioner. Den andra nyansen är grå turism-efterfrågan och
består av besökare som har ett intresse för döden och besöker platser som inte var
avsedda att vara attraktioner. Den tredje nyansen är grått turism-utbud. Denna
inkluderar platser som utvecklats avsiktligt för att belysa mörka händelser (museer)
som besöks av personer med begränsat intresse för dödsfall. Slutligen svart turism,
vilken definieras som platser avsedda att vara mörka attraktioner, vilka besöks av
katastrofintresserade människor (Dallen 2011, 445-446).

27

Ljusast efterfrågan

Grå turismutbud

Ljus turism

Oavsiktligt utbud

Avsiktligt utbud

Grå turismefterfrågan

Svart turism

Mörkast efterfrågan
Figur 1Mörk turism efterfråga och utbud (Dallen 2011, 445-446).

Konsumtionen av mörka turismupplevelser kan variera, särskilt med synen och
intresset på döden. Med tanke på mångfalden av mörka turistattraktioner finns det
också olika former av utbud. Mörk turism fokuserar inte endast på döden, vilket
skapar frågor kring Sharpleys studie. Den fokuserar på fascination eller intresse för
döden, vilket inte alltid är det som driver turister till mörka upplevelser.
Attraktionerna Sharpley tar upp är antingen oavsiktliga utbud; platser som av misstag
blivit attraktioner eller utbud direkt menade för ekonomisk vinst eller avsedda att på
annat sätt utnyttja turisterna. I modellen mäts mörka turistattraktioner enligt både
huruvida en fascination för döden är den dominerande intressefaktorn och huruvida
utbudet är avsett att tillfredsställa denna fascination. Detta stämmer kanske inte
alltid, anser forskaren Stone. Han pekar på det faktum att turisternas upplevelser på
mörka platser (efterfrågeperspektivet) är komplexa och mångfacetterade och
påverkade av olika faktorer; kultur, tid, vilken typ av inställning hen har till platsen
och om den mörka platsen är ett resultat av en naturlig katastrof eller katastrof som
människan har gjort (Stone och Sharpley 2009, 18-22).

28

Sharpleys modell fungerar som en bra bas när man fokuserar på döden inom
turistmålen och det materiella. Men inom min forskning ligger fokus även på
attraktioner där en immateriell aspekt förs fram, såsom temaguidningar som
innehåller spökberättelser, väsen och sägner. I dessa berättelser är döden inte alltid
närvarande. Dessa berättelser kan vara humoristiska, hemska eller lära läsaren en
läxa (McCormick & White, 2020). Mera om dessa berättelser kommer att diskuteras
i kapitel 4.2. Stone utvecklade en liknande modell som försöker särskilja olika
attraktioner med hjälp av ett mörkturismspektrum där det mäts olika mörkhetsgrader.
Jag anser att denna modell ger en bredare syn på mörk turism och är lättare att
använda när man börjar undersöka turistmålen i Finland. I de tre ovannämnda
studierna av Stone, Sharpley och Dallen kommer dock inte fram vilka dessa ”mörka
turister” är. Det kommer i viss mån fram hur de skiljer sig från varandra med tanke
på etik och ställets känslighet. Rachael Raine har studerat vidare på Stones
mörkturismspektrum och för tydligt fram fyra olika ”mörka turister” i sin studie A
dark tourist spectrum (2013). Jag kommer att gå mera in på dessa turister i kapitel
4.1 som sedan jämförs med turistmålen som förekommer i Finland för att ge en
tydligare bild av deras förväntningar och intressen av besöket som turismansvariga
kan ha nytta av.

3.2 Ett mörkt turismspektrum
Eftersom mörka turismprodukter är mångfacetterade och komplexa i sin design samt
sitt syfte och har olika karaktär, är den universella termen mörk turism för bred för
alla turistmål och för inte fram de olika lagren av mörk turismförsörjning. Därför är
det kanske bra att argumentera för en analys som redogör för flera nyanser av mörk
turism, med avseende på identifierbara produktegenskaper, egenskaper och
uppfattningar. Utöver denna uppfattning om en upplevd tolkning av olika
mörkhetsgrad föreslår Stone att ett ”mörkare-ljusare” turismgraf verkligen finns.
Detta kallar han för mörkturismspektret (P. R. Stone 2006).
Mörkturismspektret är en modell för att förstå om en turistmål passar under en viss
kategori av mörkhet. Spektret omfattar kontraster mellan platser, målet och
uppfattningar om turistmålens autenticitet. Kontrasterna bildar sedan en skala, från
29

mörkaste till ljusaste, för att visa vart en mörk turistattraktion kan placeras (P. R.
Stone 2006). Stone påstår att det finns en skillnad mellan "mörk" och "mörkare"
mörk turism. Det vill säga att det finns skillnader i graden av hemskhet och dysterhet
mellan olika platser. Han föreslår att det finns en avgörande skillnad mellan platser
associerade till död och lidande, och platser där död och lidande verkligen äger rum.
Till exempel dödslägret i Auschwitz-Birkenau är betydligt mörkare än US Holocaust
Memorial Museum i Washington DC. Om tanken inte från början varit att attrahera
besökare och utbudet är oavsiktligt med mindre utvecklad infrastruktur är det ofta
mörkare än planerade attraktioner. Eftersom det finns så många nivåer av mörk
turism har man tagit fram ett spektrum som jämför den uppfattade nivån av hur
hemsk turismprodukten är i sin helhet (P. R. Stone 2006).

30

Högre politisk
influens och
ideologi

Lägre politisk
influens och
ideologi

Platser av död
och lidande

Platser
associerade med
död och lidande

Mörkast

Mörkare

Mörk

Ljus

Ljusare

Ljusast

Utbildningsorienterad

Nöjesorienterad

Historia centrerat
(konservering/minne)

Arvcentrerat
(kommersiell/rom
antisk)

Uppfattad autentisk
produkttolkning

Uppfattad oäkta
produkttolkning

Lägesäkthet

Icke-lägesäkthet

Kortare tidsperiod till
händelsen

Längre tidsperiod
till händelsen

Utbud (oavsiktligt)

Utbud (avsiktligt)

Lägre turism
infrastruktur

Högre turism
infrastruktur

Figur 2Mörk turismspectrum (Stone och Sharpley 2009).

Bilden ovanför visar Stones tabell över olika nyanser av mörka turismprodukter. Den
är indelad i sex olika grader av mörkhet; mörkast, mörkare, mörk, ljus, ljusare och
ljusaste mörk turism. Attraktioner och evenemang placeras på denna skala enligt hur
mörka de anses vara. Den som finns på den vänstra sidan av skalan, kan uppfattas
31

som den mörkaste typen av mörk turismprodukt. För att den ska placeras hit, bör den
uppvisa vissa av kategorins kännetecknande egenskaper. Dessa attraktioner har som
syfte att vara utbildningsorienterade, med högt historiskt värde och uppfattas som
autentiska. Tidsskalan för händelsen är kort och utbudet är oavsiktligt. Med detta
menas det att tillgången till produkten inte från första början var riktat till turisterna
(P. R. Stone 2006). Till denna sida kan man räkna det redan nämnda
koncentrationslägret Auschwitz. Varför jag tar Auschwitz med som ett exempel är på
grund av att det var svårare att hitta mörkaste mörk turismattraktioner i Finland eller
i de valda empiriska områdena.
Då produkten flyttas mot den högra, ljusare sidan, förändras och försvagas de i det
föregående stycket nämnda egenskaperna. Den viktigaste egenskapen är någonting
associerat med döden och lidande. De ljusaste produkterna är ställen, attraktioner
eller rundturer, vilkas mål är att underhålla turisterna genom att presentera äkta eller
fiktiva hemskheter. Produkterna är kommersiella och anses därför inte vara
autentiska jämfört med produkterna som finns på den mörkaste delen av tabellen (P.
R. Stone 2006). Som ett bra exempel är Skräck, våld och vålnader-rundvandringen
vid Åbo slott. Man har skapat en rundvandring med en omgivning där döden och
lidande presenteras på ett ”roligt” sätt. Ordet rolig kan dock skapa missförstånd. Jag
intervjuade Bengt Selin, en av skräckvandringens grundare, 2018 för min
kandidatavhandling. Selin betonade starkt att det inte är meningen att vara som något
spökhus eller tivoli. Han tog upp hur berättelserna och historien kring slottet ska vara
faktabaserade och knytas till rummet. De får stå för det obehagliga och skrämmande
medan karaktärerna som dyker upp under vandringen ska berätta sin del av historien.
Skådespelarnas mål är inte att skrämma trots att de oftast gör det. Målet med
vandringen är att berätta en annan del av slottets historia än den vanliga som man
oftast får höra. Med vandringen vill man även nå ut till en annan målgrupp än vanligt
(Bengt Selin och John Björkman, 2018). Detta tycker jag att är viktigt att komma
ihåg. Mörka turistattraktioner har inte någonting att göra med spökhus i tivolin fast
den ljusare delen är mera nöjesorienterad. Det är en blandning av fakta och fiktiva
händelser och deltagaren får själv bestämma om hen vill tro på det eller inte, t.ex.
spöken i Åbo slott.

32

Till mitten av skalan tillhör olika mörka utställningar, fängelser och gravgårdar.
Oftast behandlar de döden, lidande och förskräckligheter i undervisningssyfte och
fokus ligger mindre på underhållning. Utställningar med mörka teman är oftast
lärorika, men på grund av att de har en hög turisminfrastruktur och marknadsförs i
syfte att locka turister kan de inte anses höra till mörka sidan av tabellen. De
uppvisar både en del av mörka faktorer och ljusa faktorer. De är öppna för publiken i
både underhållnings – och undervisningssyfte. De har en hög turisminfrastruktur och
grad av kommersialism. Exempel på dessa av fängelset Kakola och rundvandring på
begravningsplatser i Åbo och Hangö. Jag kommer att gå mera in på detta i kapitel 4.1
och 7.3 där jag räknar upp olika evenemang i Åboland och Västnyland.
Krigsområden befinner sig i den mörka ändan av mörkhetsskalan. Dessa platser har
historisk fokus med syftet att undervisa. De har dock inte uppkommit i avsikt att vara
produkter inom turismindustrin. Stone påpekar att slagfält, som mörka
turismprodukter, småningom börjar förflytta sig mot den ljusa ändan av
mörkhetsskalan, som en följd av att de blir mer kommersialiserade och
turisminfrastrukturen förbättras. (P. R. Stone 2006) Jag ser inte att Auschwitz räknas
hit men t.ex. möjligheten att besöka Bunkern nummer 302 Irma i Harparskog är ett
bra exempel. Den 80-åriga bunkern är helt i originalskick och besökarna får höra
historier och legender från krigstiden och själva byn i en skumbelysning och får
smaka på krigstida mat (Visit Raseborg, Mörka helgen bjuder på upplevelser i ett
nytt ljus 2019). Jag kommer att berätta mer om Bunkern Irma och andra evenemang
som ordnades under Mörka helgen i kapitel 4.3

3.2.1 Upplevelserum ur ett mörkt perspektiv
Roxana Magee tar upp i sin forskning hur besökaren på mörka kulturarvsplatser
tillbringar en lång tid på t.ex. minnes-och/eller museimiljö samt tillhörande
utställning. Under denna tid blir besökaren nedsänkta i den fysiska (och naturliga)
omgivningen och de andra materiella tecken på händelsen. Besökaren försöker förstå
historian med hjälp av hur det materiella presenteras (Magee 2020, 29-44). Det vill
säga hur turismansvariga och personalen har byggt upp utställningen med
faktabaserade berättelser som förs fram med historiska lämningar. När det gäller
mörkare händelser är det viktigt att kommunikationen och tolkningen av de
33

historiska lämningarna, händelserna och människorna från den tiden förs fram på ett
sofistikerat sätt utan att man sårar någon. (Magee 2020, 29-44) I denna unika miljö
där känsliga mörkare händelser presenteras med hjälp av materiella kulturarv har
man med mörk turism att göra. Men en upplevelse skapas även av guiderna och av
deltagarna. Guiderna tar också med det immateriella kulturarven. Till den
immateriella kulturarv räknas folklore såsom sägner och väsen (Dallen 2011, 48-49)
och händelser om vilka deltagaren själv får bestämma om hen tror på dem eller inte.
Det kan även vara händelser som skett under tidigare guidningar som guider tar med.
Under skräck, våld och vålnader som jag deltog i 2019 frågade guiden när vi skulle
flytta oss till ett annat rum om alla kom in eller om någon blev fast. Hon berättade
spökhistorien om hur en kvinna från en japansk grupp inte kunde lämna föregående
rum för att hon kände hur någon höll i hennes hand och inte ville släppa taget (Jylli
2019).
Vid upplevelser är omgivningen viktig, då deltagaren/kunden ofta stannar relativt
länge i upplevelserummet, speciellt i upplevelserum där motivet är nöje eller
njutning. Det kan vara personalens klädsel, dekorationer i rummet, dämpad eller
livlig ljudnivå, starka färger, dämpad belysning som förmedlar tjänsternas karaktär
(Mossberg 2003, 109). Det vill säga de som skapar en den stämning i rummet som
attraktionen vill nå. De olika visuella och auditiva element som Mossberg nämnde
stöder själva materiella och immateriella berättelsen platsen försöker föra fram. I min
kandidatavhandling har jag fokuserat på skräckvandringen vid Åbo slott och hur man
skapad den rätta stämningen i rummet med hjälp av olika element som rekvisita,
belysning, ljudeffekter och skådespel (Jylli 2019). En av forskningsfrågorna
fokuserar på de etiska frågorna hur attraktioner med mörkare sanna och fiktiva
berättelser kan föras fram. Hur berättelserna är byggda kring rummet spelar en roll
enligt Dallens undersökning. Hur upplevelserum med mörkare tema förs fram är en
av hanteringseffekterna för att ingen skall bli sårad eller att det inte uppstår felaktiga
tolkningar vad guidningens och vandringens syfte är. Hanteringseffekterna kommer
att presenteras i kapitel 5.
Vackra byggnader har i alla tider charmat människor. Byggnader med överdådig
arkitektur lockar besökare. Många vackra byggnader; minnesmärken, moderna
monument, slott och kyrkor har blivit världsberömda. Även själva staden och orten
34

med sina sevärdheter, attraktiva miljöer och historiska lämningar (Mossberg 2003,
114). Som tidigare nämnts är mörka turistattraktioner antingen autentiska eller
mindre autentiska. Autentiska ställen är inte byggda för att fungera som mörk
turismattraktioner från början utan har blivit en attraktion senare eller strax efter
händelsen. De mindre autentiska kan innehålla händelser som inte alltid är äkta
(O'Dell 1999, 152-153). Men båda grupperna väcker känslor hos deltagaren.
Mossberg tar i sin bok upp hur arkitekten Jonas Lindvall anser att evenemang som
syftar till att ge människor upplevelser kräver en ”arena” för sitt genomförande.
Mossberg har försökt översätta den amerikansk forskarens Mary Jo Bitners begrepp
”servicescapes” på 1990-talet, en modell som förklarar faktorerna som påverkar
kundernas och de anställdas tillfredsställelse och beteende. De båda grupperna
påverkas hur det ser ut i rummet (Mossberg 2003, 110). Mossberg anser att istället
för att använda begrepp som ”scen” och ”arena”, som ger bilden av att kunderna är
åskådare och inte medproducenter. I sina studier använder hon sig av
”upplevelserummet” för att de ger bilden att alla som är närvarande spelar en roll
(Mossberg 2003, 110-111). Så även om Lindvall använder begreppet ”scen” kan man
som läsare dra slutsatsen att han menar att alla som är samlade på platsen spelar en
roll. För att beskriva ”arenorna” föreslår han en indelning utifrån arrangemangets
karaktär och dess olikheter beroende på om det är av permanent eller
engångskaraktär. Området/platsen kan innehålla permanenta och icke-permanenta
upplevelserum (Mossberg 2003, 114).
De permanenta upplevelserummen är byggnader av olika form som besökaren vill
titta på eller delta i guidningar i själva rummet. Dessa permanenta arenor är ofta
föremål för en arkitektonisk omsorg och arenan kan vara en upplevelse i sig.
Exempel gällande permanenta upplevelserum som Mossberg tar upp är museer, slott,
kyrkor, teatrar, utställningshallar mm (Mossberg 2003, 114). De icke-permanenta
upplevelserummen är tillfälliga evenemang som byggs upp och försvinner efter en
kortare tid. De kan även vara återkommande evenemang (Mossberg 2003, 114).
Delar av stadsbilden påverkas och tillfälliga byggnader utformas och för besökaren
är staden eller orten med dess olika permanenta arenor en sorts kuliss för
evenemanget (Mossberg 2003, 114).

35

I denna pro gradu-avhandling ser jag på mörka rundvandringar och guidningar som
tillhör detta upplevelserum. I Finland ordnas evenemang med mörkare materiella och
immateriella innehåll. De materiella elementen är till exempel historiska byggnader,
byar, städer, kyrkogårdar, minnesmärken, hantverk, konst, historiska platser och
museer. Det immateriella element omfattar delar av kultur och historia som överförs i
generationer. Det kan vara fråga om musik, dans, tro, ritualer, ceremonier, folkliga
berättelser med mera (Dallen 2011, 3). Dessa evenemang ordnas mest under den
mörka årstiden det vill säga under hösten t.ex. Mörka helgen som ordnas varje år i
november eller Skräckvandringen vid Åbo slott som ordnas under samma tid.
Temaguidningen i Pargas ordnat av berättardynamot innehåller fakta om stället och
är kombinerad med andra element såsom väsen och sägner. Mer om guidningen i
kapitel 4.2.2.
Fysiska omgivnings- Holistisk omgivning Interna reaktioner
dimensioner

Atmosfäriska
förhållanden
(temperatur, ljud, musik)

Utrymmen/funktionalitet
(utrustning, möbler)

Kognitiva
Känslomässiga
Fysiologiska

Uppfatta
upplevelserum

Tecken, symboler och
artefakter (skyltar, stil
på dekor)

Kunders och anställdas
reaktioner

Beteend

e

Individuella beteenden:
stanna längre, göra som
planerat, undvika att gå
dit, spendera mer
pengar, återkomma
Sociala interaktioner
mellan och bland
kunder och anställda

Figur 3Bitners modell av upplevelserum.

Ovanför presenteras Bitners modell av upplevelserum där omgivningen och
reaktionerna den skapar bland anställda och deltagarna/kunderna spelar en roll.
Modellen visar relationen mellan omgivning (upplevelserummet) och användaren
(anställda, kunden). Upplevelsen stimulus (Fysiska omgivningsdimensioner) delas in
i tre olika områden: atmosfäriska förhållanden, utrymmen/funktionalitet och
tecken/symboler/artefakter. Dessa områden påverkar kundernas och de anställdas
uppfattning om upplevelserummet. Uppfattningen av själva rummet varierar från en
individ till en annan; värderingar, humör, trivsel i omgivningen mm (Mossberg 2003,
36

131-140). Kundernas och de anställdas individuella reaktioner på upplevelserummet
omfattar tre olika aspekter; kognitiva, känslomässiga och fysiologiska.
Kognitiva reaktioner handlar om uppfattningen om själva platsen/rummet där
upplevelserummet kan tala för sig själv med hjälp av sitt utseende och sin arkitektur.
Besökaren vill få en bild av själva rummet för att kunna relatera sig själv till
omgivningen, hitta och uppleva säkerhet (Mossberg 2003, 133). Här antar jag att
Mossberg vill föra fram med sin studie hur viktigt det är hur själva rummet är
uppbyggd och hur deltagaren kan röra sig i utrymmet. När det gäller guidningar och
vandringar vid gravgård, trånga gångar i ett slott eller rörelse i mörker bör detta
beaktas och föras fram i marknadsföringen. I evenemangen på Visit Turkus
webbsidor som jag tar upp i kapitel 4.4 berättas det hur länge vandringen eller
guidningen tar, hur stor sträcka det är frågan om, hurdan utrustning deltagaren bör ha
t.ex. bra skor och om det passar åt funktionshindrade. I Skräck, våld och vålnader
guidningen marknadsförs det att det är frågan om ett tryggt museibesök även om
temat är mörkare händelser. Arkitekturen på ett rum eller byggnad har fått en allt
större betydelse, dels i kommunikationen av budskapet till kunderna, dels för
upplevelsen. Byggnaden anses som en del av företaget och som man medvetet
utformar för att passa den eller målgruppen (Mossberg 2003, 133-134).
Olika känslomässiga reaktioner skapas oftast hos deltagarna i rummet. Vissa rum gör
oss glada medan andra gör oss ledsna. Atmosfären påverkar besökarnas
känslomässiga sinnesstämning, vilket kan leda till antingen ökad eller minskad
tillfredsställelse. För att skapa en stämning kan man använda sig av stimuli såsom
musik, ljus och färg. Genom musik kan man uppnå ett visst beteende hos besökaren.
En svag belysning brukar skapa en mer avslappnande och behaglig miljö än vad stark
belysning gör, eller motsatt; skapa oro hos besökaren. Med kalla färger såsom blått
kan man få besökaren att bli lugn och harmonisk medan upphetsningen stiger av
varma färger, såsom rött. Färger kan framkalla känslobetonat agerande och
uppmärksamhet (Mossberg 2003, 134-137). Jag anser att när det gäller
känslomässiga reaktioner i mörka turistmål bör det finnas en skillnad med autentiska
och mindre autentiska rum. I mindre autentiska rum som handlar om faktabaseradeoch fiktiva berättelser kan det ”lekas” mera med olika element som rekvisita,
belysning, ljudeffekter och skådespel. Det uppstår mindre autentiska frågor för att
37

händelsen kan basera på berättelser som hänt för 500 år sedan. Till exempel under
skräckvandringen hade guiden en ficklampa i handen och ledde gruppen vidare i det
dunkla rummet och berättade om slottets historia samt om the groteska händelserna.
Jag tycker att O’Dells ”Genom kulturarv och rollspel blir det förflutna ett exotiskt
och intressant turistlandskap” (O'Dell, 1999, s. 35), passar när det gäller att beskriva
hur immateriella kulturarv förs fram med hjälp av rollspel för att få dem passa in på
en guidning eller vandring som fokuserar sig på det materiella. Den sista reaktionen
fokuserar på det fysiologiska, det vill säga de atmosfäriska förhållandena såsom ljud,
temperatur, bekvämlighet och lukt. Det är dessa fysiska reaktioner som kan påverka
hur länge människorna stannar i upplevelserummet (Mossberg 2003, 138-140). Då
vissa attraktioner som kan anses höra till mörk turism sker utomhus t.ex. Turku
Crime vandringen, vandringen vid gravgården eller evenemangen som ordnades
under Mörka helgen utomhus är det viktigt att tänka på längden av guidningen; hur
länge kan en människa vara ute i kylan och lyssna på berättelser om gravgården och
väsen samt sägnerna kring området (IF mgt 2021/008).
För att få en bättre förståelse för upplevelserum ur ett mörkt perspektiv kommer jag
att använda Bitners modell i kapitel 6 för att förstå den sjunde mörk turismkategorin
och dess syfte. I kapitel 5.3 presenteras Roxana Magee studie om hur hanteringen av
mörka upplevelserum delas in i 3 olika kategorier. Med växande avstånd från de
ursprungliga händelserna, överlevande och andra ögonvittnes bortgång och
arkiverade material har det blivit utmanande för turismansvariga att föra fram och
hitta mörka kulturarv. Turismansvariga bör undersöka den unga generation som idag
representerar den överväldigande majoriteten av besökare på mörka turistmålen
(Dallen 2011, 466). De är födda många decennier efter tragedierna jämfört med dem
som upplevt eller levt under andra världskriget och de engagerar sig i denna unika
del av mänsklighetens historia på ett annat sätt. De måste inse att de behöver förstå
vilken typ av kognitiva och känslomässiga processer de genomgår när de presenteras
för platser för och associerade med död, folkmord och mänskligt lidande (Dallen
2011, 466-467). Innan jag kan använda Raines undersökning gällande ’’mörka
turister’’ och placera till deras kategorier bör jag först hitta attraktioner som anses
höra till mörk turism.

38

4 Mörk turism i Finland
Som tidigare tagits upp är mörk turism ännu ett okänt och oanvänd begrepp inom
turismen i Finland. Detta kommer fram i olika forskningar som gjorts i Finland.
Folkloristen Tuomas Hovis studie Synkkä turismi (2011 tar upp hur begreppet i
Finland har inte undersökts tillräckligt eller nästan alls och därför har det inte heller
skapats en term som förklarar fenomenet tydligt (Hovi, Synkkä turismi 2011, 181).
Samma funderingar kommer fram i tidigare nämnda bloggen resande forskare.
Inläggen ”Kotimaan karmivat matkakohteet”, hemska attraktioner i hemlandet,
publicerades 2020, nästan 10 år efter Hovis studie, och nämner hur mörk turism ännu
är ett okänt begrepp i Finland och hur dess betydelse missförstås (Kähärä och
Lounaskorpi 2020).
Största delen av litteraturen kring mörk turism är på engelska och fokus ligger
utanför Finland. Webbsidan dark-tourism.com är skriven av Peter Hohenhaus, en
tysk ”mörk turist”, som reser runt världen och söker efter turistmål som hör till mörk
turism. Den omfattande guiden på hans sida innehåller mörka turistattraktioner över
hela världen och täcker över 900 enskilda platser i 112 olika länder. Finland finns
inte med på listan, ännu. Vårt grannland Sverige finns med på listan och ’’mörka
turisten’’ Hohenhaus påpekar att Sverige kanske inte ses som typisk mörk turistmål
men när man tittar närmare på allt som finns i t.ex. uppmärksammade gisseldrama
som gav världen termen "Stockholms syndrom" och ett annat som involverar
Tysklands kändaste terrorister på 1970-talet, R.A.F, Red Army Faction (Hohenhaus,
Dark-tourism 2020). I bloggen resande forskare tas det upp att Finland saknar
världsberömda turistmål för mörk turism som människor från hela världen skulle
komma och se. Men när man tittar noggrannare på ställen och deras kulturarv och
berättelser finns det mörka händelser att berätta. Det kan vara ställen som besökarna
inte anser att kan tillhöra mörk turism eller att tragedierna som har hänt antingen
berör en för mycket eller att hemskheterna som skett i ens hemort har börjat bli
neutrala och man lägger inte mera märke på dessa (Kähärä och Lounaskorpi 2020).
Enligt Hovis studier och resande forskare bloggen har det kommits till att flesta av de
mörka turistattraktioner som finns i Finland tillhör till den ljusare sidan av mörk
turism eller till mitten av modellen men riktar sig mot gråare/ljusare sidan. Ett av de
få ställen som kan anses rikta sig mot mörkare sidan av mörk turism är den brutala
39

mordet av tre campare vid Bodomträsket sommaren 1960. Området har blivit till en
utmaning hos besökarna; vem vågar övernatta vid området. Mordet ledde till en
skräckfilm av själva händelsen som blivit ett kulturarv av händelsen. Det även
påpekas i bloggen hur offrens bekanta fortfarande är i liv och själva händelsen kan
skapa många känslor hos dem (Kähärä och Lounaskorpi 2020). Jag hittade inte en
guidning som skulle handla om mordet eller ordnas i området. Här kan man dra en
antagande om det är tidsfrågan som spelar en roll. Största antalen av de mörka
händelserna i Finland har skett länge sedan och därför är det enklare att göra dem
mer kommersiella och blanda fakta med fiktiva händelser och berättelser (Dallen
2011, 446-447).
I de valda empiriska exempel Åboland och Västnyland har turismansvariga fått
berätta mera om projekt, evenemang, vandringar och guidningar som jag har ansett
kan ses tillhöra mörk turism. Intervjuerna har innehållit frågan om begreppet mörk
turism är bekant och om de anser att den ordnade händelsen kan ses som mörk
turism. Med hjälp av intervjun fick jag också svar på min forskningsfråga som gäller
etik med mörk turism. För att kunna hitta andra evenemang och ställen som kan
räknas höra till mörk turism har det använts Timothy J. Dallens kategorisering av
kulturarvs attraktioner inom mörk turism. Med hjälp av dessa kategorier och vilka
attraktioner de innehåller har det varit lättare att hitta mörka attraktioner i Åboland
och Västnyland. Stones mörkturismspektrum hjälper oss att placera dessa
attraktioner inom olika mörkhetsgrad och Rachael Raines studie kring spektret
hjälper att förstå vad de olika turisterna söker efter när de besöker mörkaste av mörk
turism och ljusaste mörk turistattraktioner. Med hjälp av mörk turismspektret har jag
i min forsknings kunnat hålla med vad som tagits upp i Tuomas Hovis studier och
resande forskare bloggen. Hur de undersökta evenemang och guidningar samt
vandringar anses höra till ljusare sidan av mörk turism samt

4.1 Mörk turism i Åboland
I Åboland finns det skräckberättelser, väsen, sägner, ritualer, krig och mörkare
evenemang som passar in i mörk turism. Nedan har jag listat evenemang och ställen
som jag anser att kan tillhöra temat och vilka som passar in på Dallens kategorisering
av mörk turism. Jag hittade inte evenemang som skulle passa till kategori 3 som
40

handlar om naturkatastrofer i Åboland eller Västnyland. Hit räknas till exempel
jordbävningar, tornadon, översvämningar och vulkanutbrott. Attraktioner kan vara
ställen människan själv skapat och attraktioner där det har hänt en naturkatastrof. En
naturkatastrof Dallen talar om i sin bok är en katastrof som har berört oss finländare
men även hela den övriga världen; tsunamin i december 2004 som förstörde många
samhällen och attraktioner i Indonesien, Thailand och Sri Lanka drog en betydande
mängd med frivilligarbetare strax efter katastrofen. De flesta av de drabbade
platserna har nästan helt återhämtat sig, men de besöks fortfarande av nyfikna turister
som hoppas få en glimt av skadorna (Dallen 2011, 459).
Innan jag går in på de fem olika kategorier som jag hittade i Åboland och Västnyland
har jag översatt från engelska till svenska Rachael Raines studie kring turisterna ur
mörkturismspektrum. Under sin studie har hon fokuserat på turister som besöker
platser kopplade till döden. Hon besökte gravgårdar och intervjuarede själva
besökare (Raine 2020). Även om hennes studie fokuserar på gravgårdsturism kan
man koppla hennes mörka turist-spektrum med Dallens sex kategorier. Det är lättare
och enklare att se vilken mörkhetsgrad ett evenemang eller rundvandring har då man
känner kundgruppen och vad som är motivationen för att besöka attraktionen. Jag vill
poängtera att alla evenemang inom samma kategorier kan anses höra till olika
mörkhetsgrader beroende på händelsen och hur de förs fram med tanke på själva
upplevelserummet.
Engagemang

Mörkast
Sörjande

-

Erfarenhet

Mörkare
Pilgrimer

Utforska

Mörk

Slumpmässigt

Ljus

Ljusare

Ljusast

Skräckintresserade Spänningssökare Informationssökare Sightseeing

Förplanerade besök
Djupt engagemang med
platserna
Mer andlig upplevelse
Intresse för en specifik aspekt av
attraktionen
Besöker en specifik plats av en
anledning

-

Besök ofta mer spontant
Litet eller inget
engagemang med platsen
Fristående erfarenhet
Inget särskilt intresse för
platsen
Besöker flera platser av
samma anledning

Figur 4Förenklad mörkturismspektrum ur besökarens synvinkel (Dallen 2011, 447).

41

I tabellen ovan tar Raine upp Engagemang-gruppen. Denna grupp har en personlig
och andlig relation till attraktionen som har samband med döden (Raine 2020, 249250). Som Stone tog upp i sin studie kring de sju mörka leverantörer av mörk turism,
nämnde han som exempel de mörka helgedomar, det vill säga kyrkobyggnader och
heliga byggnader där respekten för den nyligen avlidne är stark (P. R. Stone 2006,
154-155). Till Engagemang-gruppen hör enligt Raine pilgrimer och sörjande (Raine
2020, 247). Pilgrimer har en religiös och personlig anknytning till stället medan
sörjande har en djupare koppling till stället. Sörjare kan åka till stället för att visa
respekt och minnas den avlidna släktingen genom att föra blommor till hens grav (P.
R. Stone 2006, 154-155). Raine anser att sörjare är ännu mörkare än pilgrimsfärder
men båda typerna av turistbesök anses tillhöra den mörkaste av spektret (Raine 2020,
247-249). Till mörkare sidan hör även Erfarenhet-gruppen. De besöker platser för att
möta och uppleva döden. Dessa besökare är lättare än pilgrimer och sörjande. De kan
vara attraherade av skräck och har ingen personlig koppling till attraktionen. De kan
även besöka andra liknande platser med samma tema. Raine anser att till denna
grupp hör skräckintresserade och spänningssökare. Skräckintresserade försöker
förstå döden och ser den som en del av livet. De som söker efter spänning har samma
motiv som först nämnda ’’mörka turister’’, men deras motiv kretsar mera kring
underhållning och nyfikenhet än till den symboliska döden. Det är därför
spänningssökare anses vara lättare ”mörka turister” än de skräckintresserade (Raine
2020, 249-250).
På den ljusare sidan finns Utforskare-gruppen. De besöker attraktioner för att
undersöka och göra olika upptäckter. Denna grupp anses höra till ljusare sidan,
eftersom de inte nödvändigtvis engagerar sig med själva platsen. De besöker stället
mera för en lustfylld upplevelse. Raine anser att ”mörka turister” som hör till denna
grupp av utforskare är informationssökare/hobbyister. De kan besöka mörka
turistmål på grund av intresse för temat eller för att det rör ens hobby, t.ex. historiker.
De kan även vara specialiserade inom temat eller området och söker nytt material till
sin forskning. Men turister kan även besöka attraktionen för att få mer information
och förståelse till händelsen (Raine 2020, 250-251). Den sista gruppen är de som
besöker en attraktionen slumpmässigt. Detta är det ljusaste gruppen i spektret,
eftersom dessa människor inte engagerar sig djupt i de besökta platsernas samband
med döden. Besöken är ofta oplanerade och impulsiva utan någon verklig agenda för
42

att besöka detta slag. Raine anser att sightseeing-intresserade hör till denna grupp.
Det kan vara människor som går förbi ett ställe för att sedan återvända och bekanta
sig noggrannare. Det kan även vara ett sätt att fly undan från stressen i det dagliga
livet (Raine 2020, 251-252).

4.1.1 Platser för mänsklig interaktion
Fängelseturism handlar om platser för mänsklig interaktion (Dallen 2011, 448-454).
Jag anser att fängelset Kakola passar hit. Det ordnas en rundvandring vid Kakola
som beskriver hur det har sett ut tidigare och hur det ser ut idag. Besökarna får
bekanta sig till fängelsets historia utanför byggnaden. Inne får man lära sig om
fångarna och fängelsets historia via en dia-show. 2018 var det sista året det ordnades
en rundvandring inne i byggnaden. Jag själv minns hur jag försökte boka en plats
men den slutsåldes rätt snabbt vilket inte förvånar mig alls. Platser som oftast är
stängda för allmänheten intresserar folk, speciellt lokalbefolkningen. (IF mgt
2021/008).
Rundvandringen fokuserar sig på Åbos länsfängelse och Åbo centralfängelse. Åbos
länsfängelse fungerade som försvarsanläggning från vilken fångarna skickades
antingen till tingsrätten, en av de faktiska avdelningarna i fängelset eller till ett annat
fängelse. Vissa släpptes ut som oskyldiga. Väggarna här är fyllda med texter
fångarna har skrivit; när de har kommit in och vilken dom de har fått. De fångar som
har kommit in genom Kakolas dörrar har vetat att de kommer att avtjäna ett långt
straff. Kakola var det våldsammaste fängelset i Finland, dit de mest ökända
brottslingarna skickades (Emma 2017).
Om man betraktar fängelseturismen ur mörkturismspektrums och Mossbergs
upplevelserums synvinkel anser Stone att också denna sorts turism befinner sig i
mitten av mörkhetsskalan. Här finns både mörka faktorer och ljusa faktorer. De är
öppna för publiken i både underhållnings – och undervisningssyfte. Jag kan absolut
se att rundvandringarna som ordnades inom fängelsets utrymmen skall räknas till
denna grad, men det samma ser jag inte med dagens rundvandring. På grund av att
besökaren inte längre har möjlighet att komma in i rummet och uppleva det, se
fångarnas skrifter på väggarna, gå i samma gångar som fångarna har gått, se hur de
43

har bott mm, så känns upplevelsen inte lika äkta. Besökarna får bekanta med
fängelset utanför och titta på en dia show som innehåller bilder från byggnaden.
Därför skulle jag säga att denna vandring kan placeras mera på den ljusare sidan.
Men syftet är det samma; den fungerar i underhållnings- och undervisningssyfte.
De ”mörka turister” som hör till denna grupp enligt Raines studie är Utforskaregruppen. Hit räknas informationssökare/hobbyister (Raine 2020, 250), vilka kan
motsvara lokalbefolkningen som har intressen för ens hemkommuns kulturarv och
lära sig om fängelsets och själva fångarnas historia. De besöker stället mera för en
lustfylld upplevelse eller för att få mer information och förståelse till händelsen
(Raine 2020, 250-251).

4.1.2 Krigs- och konfliktrelaterade attraktioner
Gravgårdar är kopplade till döden där ämnen som döden, lidande och
förskräckligheter dyker upp i undervisningssyfte och fokus ligger mindre på nöje
(Dallen 2011, 454). Ett exempel jag tänker på är vandringen på Åbos gamla
begravningsplats som hör till Finlands högst aktade. Begravningsplatsen grundades
1807 på malmen i Skansbacken. Visit Turku ordnar rundvandringarna året runt där
besökarna får höra om begravningsplatsens historia, bekanta sig med mer eller
mindre kända Åbobors gravar, monumenten, konstverk och även de avlidnas
historier. Rundvandringen fokuserar antingen på en allmän rundvandring, konst och
konstnärers rundvandring där fokus ligger på monument och avlidna konstnärer inom
olika genrer.
Rundvandringar vid en gravgård kan anses höra till mitten av turismspektrums
mörkhetsskala. Fokus i vandringen ligger på undervisningssyfte där besökaren får
lära känna gravgårdens historia samt de avlidnas historia. Fokus ligger mindre på
nöje. Jag tror även att denna vandring skiljer sig från temaguidningen som ordnades i
Pargas gravgårdsplats, där guidningen var en blandning av fakta- och fiktivbaserade
berättelser. Mera om denna temaguidning i kapitel 4.2.2. Enligt Raines studie hör
Utforskare-gruppen till mitten av spektret men riktar sig mot mörkare sida än ljusare.
Dessa ’’mörka turister’’ kan vara skräckintresserade eller spänningssökare.
Skräckintresserade försöker förstå döden och ser den som en del av livet. De som
44

söker efter spänning har samma motiv som först nämnda ’’mörka turister’’, men
deras motiv kretsar mera kring underhållning och nyfikenhet än till den symboliska
döden. Det är därför spänningssökare anses vara lättare ”mörka turister” än de
skräckintresserade (Raine 2020, 249-250). Jag tycker spänningssökande ’’mörka
turister’’ passar till denna kategori. Deltagarna vill höra om begravningsplatsens
historia och bekanta sig med avlidna Åbobors historier.
4.1.3 Platser kopplade till döden
Museer som är kopplade till döden eller som sägs vara besatta av andar av de döda
och platser med hemska händelser är spännande för många människor (Dallen 2011,
460). En av de attraktioner som passar in på denna kategorisering är
Skräckvandringen vid Åbo slott som kan anses vara ett evenemang kopplat till
döden, lidande och katastrofer. Som namnet Skräck, våld och vålnader antyder.
Vandringen ordnas varje år i oktober-november och är öppen för alla som fyllt 16 år.
Under en månads tid har man chansen att delta i vandringen under kvällstid då det är
mörkt ute.
Idén till skräckvandringen uppstod 2006 då personalen vid Åbo slott lade märke till
besökarnas intresse för den blodigare biten av slottets historia. Med hjälp av
besökarnas frågor började idén att skapa en vandring med de grymmare delarna av
slottets historia ta sin form. ”Det inte är meningen att vara som något spökhus eller
tivoli. ” berättar Selin. Han tar upp hur berättelserna och historien kring slottet ska
vara faktabaserade och knytas till rummet. De får stå för det obehagliga och
skrämmande medan karaktärerna som dyker upp under vandringen ska berätta sin del
av historien. Skådespelarnas mål är inte att skrämma trots att de oftast gör det. Målet
med vandringen är att berätta en annan del av slottets historia än den vanliga. (Jylli
2019)
Tuomas Hovi anser att skräckvandringen i Åbo slott räknas som mörk turism. Redan
namnet ”Skräck, våld och vålnader” kan kopplas till temat. Han tar upp hur
vandringen hör till ljusare delen i Stones mörkhetsspektrum (Hovi, Synkkä turismi
2011). Jag håller med honom. När man jämför skräckvandringen med turismen inom
gravgårdar skiljer de sig enormt från varandra. Rundvandringen vid en gravgård har
45

undervisningssyfte. Samma gäller med skräckvandringen där dock också ett visst
nöjessyfte finns med. Nöjet kommer fram genom att besökaren och guiden spelar
tillsammans och tas med i vandringen samt att skådespelarna får berättelserna av
olika utrymmen vakna till liv. Alla spelar tillsammans. Trots
underhållningselementen (belysning, rekvisita, skådespelare, guidetillbehör) håller
sig vandringen till historiska fakta, eftersom syftet framför allt är att berätta slottets
historia (Hovi, Synkkä turismi 2011).
Vandringen fokuserar på den grova historien inom slottets mörkare del. För
samtidens folk speglade händelserna inte nödvändigtvis det onda, men ur ett modernt
perspektiv kan många av de grova och grymma händelser som beskrivs i rundorna
chocka. Till exempel kan många medeltida metoder för straff verka överdrivet
grymma för en turist och de strider mot nuvarande etiska värderingar. Å andra sidan
kan händelser som ligger tillräckligt långt i det förflutna nu kan hanteras på ett
underhållande sätt (Hovi, Synkkä turismi 2011). Då fokus ligger på underhållning
och nöje anser jag att ’’mörka turister’’ är en blandning av Erfarenhet- och
Utforskare-gruppen. Spänningssökares motiv att delta i vandringen kretsar kring
underhållning och nyfikenhet att bekanta med slottets äldsta del och höra om spöken.
De kan även vara informationssökare och specialiserade inom temat eller har som
intresse att besöka ställen som handlar om mörka berättelser. (Raine 2020, 249-250)
4.1.4 Brottscener
Brottscener är oftast ställen där mord har begåtts (Dallen 2011, 464). Jag hittade två
stycken rundvandringar i Åbo som ordnas av Visit Turku. Vandringarna hette Turku
Dark side-kierros, Åbos mörka sida-vandring och Turku Crime, Åbos brott. Jag har
inte själv besökt dessa rundvandringar men har bekantat mig med Sussu Pietiläs
blogg Susu al Mare. Hon jobbade inom Visit Turku försäljningstjänsts
marknadsföringssida och fick som uppgift att ta bilder på själva brottvandringen.
Turku Crime ordnades första gången i slutet av 2019 vilket betyder att själva
vandringen är ganska ny.
Det tas upp olika brott som begåtts i Åbo centrumområde. Under turen talas det om
rånet mot Finlands Bank, som är ett mycket exceptionellt fall i Åbos kriminella
historia. Deltagarna fick se staketet över vilket rånarna klättrade. Specialfall som togs
46

upp under vandringen var händelsen där en man dök upp i sovande Åbobors hem
2013. Naturligtvis fanns det ett par något lättare historier, berättade i pauser för att
lätta upp stämningen. Några av händelsebeskrivningarna var tuffa, men
tankeväckande (Pietilä 2020). Rundvandring vid brottscener kan höra till mörkare
men även ljusare sidan av skalan. Denna vandring fungerar som underhållning och
undervisning, även om vandringen sker under kvällen och det är mörkt ute. Det talas
om lindrigare brott där döden inte är närvarande.
En intressant sak jag fick höra i AlterNATIIVI podcasten var berättelsen om
knivdådet i Åbo 18.8.2017. En händelse som chockerade hela Finland. Det kallas
Finlands första terrorbrott där en man skadade sammanlagt 10 personer varav två
personer förlorade sina liv. Några timmar senare dyker det upp blommor, nallar och
ljus. (Sundström 2018) Det blev en symbol för händelsen som människorna kom för
att se och tala om. Det uppstod en tillfällig mörk turistattraktion vilket ledde till
diskussioner om att bygga ett minnesmärke för de skadade och det planterades ett
träd. Renoveringen av torget ledde senare till att trädet togs bort. Symbolen försvann
och även själva händelsen. Det talas inte om knivdådet då man tänker på Åbos torg
utan om själva renoveringen. Men det är dock en händelse som aldrig kommer att
glömmas bort (Hovi, AlterNATIIVI-podcast: Synkkä turismi 2019).
Jag skulle säga att den sorts tillfälliga mörk turism, som ligger under kategorin
brottscener, ligger på mörkare sidan av skalan. Tuomas Hovi jämför Knivdådet med
Ground Zero i New York. Strax efter terrorattacken kom människorna och titta vad
som hade hänt; det placerade blommor, nallar, ljus på gatan med mera (Hovi,
AlterNATIIVI-podcast: Synkkä turismi 2019). Denna tillfälliga mörka
turistattraktion ledde till att det byggdes ett minnesmärke för de 3 000 personer som
förlorade sina liv samt ett museum där det berättas om själva händelsen (Stone och
Sharpley 2009). De ’’mörka turister’’ enligt Raines studie är Engagemang-gruppen
dit pilgrimer och sörjare hör till. Jag anser att sörjare som åker till stället för att visa
respekt och minnas de avlidna passar till båda ovannämnda attraktionerna. Själva
rundvandringarna i Åbo som handlar om brott hör mot ljusare sidan av spektret och
’’mörka turister’’ är spänningssökare och informationssökare gällande stadens
historia och kända brott som begåtts.

47

4.1.5 Andra sjukliga attraktioner och platser för mänskligt lidande
Mentalsjukhus anses vara andra sjukliga attraktioner och platser för mänskligt
lidande (Dallen 2011, 465). En av dessa attraktioner är mentalsjukhuset i Själö. Det
fungerade som mentalsjukhus för unga kvinnor som var psykiskt sjuka, psykiskt
funktionshindrade, steriliserade och fattiga. Det fanns 30–50 patienter vid ett tillfälle,
vilket gjorde Själö till Finlands största mentalsjukhus fram till 1889. Från 1945 har
ett rörande brev överlevt, som en dam i vården på ön försökte skicka till sin syster.
Hur otroligt som det än låter, tjänade Själö som ett mentalsjukhus för kvinnor ända
till år 1962. Det ordnas guidade turer i Själö där besökaren har möjlighet att besöka
mentalsjukhuset. Idag fungerar det som forskningsstation för Åbo Universitet. Men
man har bevarat ett patientrum, där en sjuksköterska uppges ha begått självmord.
(VisitKimito 2020).
Själva rundvandringen i Själö kan inte anses utgöra mörk turism eftersom besökarna
får bekanta sig med hela ön och vandringen vid mentalsjukhuset bara är en liten del
av vandringen. Patienterna ligger inte heller i huvudfokus. Men alla ställen t.ex.
kyrkan kan kopplas med mentalsjukhuset dit patienterna har farit. Det berättas kort
under rundvandringen om patienternas olika arbetsuppgifter de fick på ön. De mest
pålitliga fick även gå lite utanför byggnaderna ut i naturen. Hela ön och dess
byggnader kan kopplas till Själös mörka historia och till hur de mentalsjuka
kvinnorna behandlades av dem som jobbade på ön. Under guidningen fick man höra
vissa av internerna inte ens egentligen var sjuka. Mentalsjukhuset vid Själö kan inte
anses höra till den mörkaste sidan, men guidningen som fokuserar på kvinnorna som
bodde på ön har gjorts i undervisningssyfte och det har lagt fokus på att respektera
deras minne. Om fokus skulle vara enbart på mentalsjukhusets historia, skulle
attraktionen läggas på mitten av Stones mörkturismspektrum och ’’mörka turisterna’’
skulle vara en blandning av Engagemang- och Erfarenhet -grupp. Det kan vara
sörjare som har personlig förbindelse till attraktionen (Raine 2020, 247-249) t.ex.
någon i släkten bott i där eller försöker förstå vad som har hänt och motiven kretsar
kring nyfikenhet (Raine 2020, 249-250).

48

4.2 Projektet Det mörka Åboland
Som jag har tagit upp tidigare är besöksplatser kring mörk turism på något sätt
relaterade till döden, terror, lidande eller katastrofer. Många platser kring mörk
turism har också en dimension av ondska, till exempel genom tragiska händelser och
handlingar som har ägt rum på platserna (Hovi, Synkkä turismi 2011, 182).
I mars 2019 utförde jag min praktik tillsammans med Vårkultur och vi hade ett
samarbete med Pargas Hembygdsmuseum där vi ordnade en smakkväll där
deltagarna fick bekanta med gamla tiders matkultur. Som tack för hjälpen fick jag
som gåva två böcker. Böckerna innehöll mörka, mystiska och barnförbjudna
berättelser gällande mord-, spökhistorier, häxanklagelser, övernaturliga fenomen och
brott och straff. Projektet fokuserade på de immateriella delen inom kulturarvsturism.
De immateriella funktionerna så kallade ”Folkways”, handlar om folklore, myter och
berättelser. (Dallen, 2011 s.49). Den immateriella delen av kulturarv inom mörk
turism kan även kallas för ”Deathlore”, döds tradition. Den handlar om folklore som
rör materiella föremål och immateriella ting som berättelser och föreställningar om
döden. Det kan inkludera, men är inte begränsat till, begravningsseder, tron på
efterlivet, gravstenar, demoner, änglar, berättelser om döden med mera. Berättelser
som ingår i deathlore består av skämt, väsen, slang vilka är relaterade till idén om
döden. Dessa berättelser kan vara humoristiska, hemska eller lära läsaren en läxa
(McCormick och White 2020).
När jag började skriva min pro gradu-avhandling visste jag att jag ville veta mera om
själva projektet Mörka Åboland och hur man byggt vidare på dessa böcker, t.ex.
genom att ordna utställningar och rundvandringar. Själva projektet kördes igång
2016 av museiamanuens Anne Bergström från Pargas Hemsbygdsmuseum och
Sagalunds museichef Li Näse. Det ordnades ett seminarium av Sydkustens
landskapsförbund som fokuserade på turism. Där medverkade en gästföreläsare från
Sverige som sysslade med projektet Arns fotspår, en guidning i Västra Götaland (IF
mgt 2021/007). I Arns fotspår är ett kulturturismbaserat projekt i Västra Götaland
som fokuserar sig på en fiktiv, men möjlig karaktär, Arn Magnusson, från år 1150.
Själva karaktären skapades av författaren Jan Guillou 1998 (Västergötlands museum
2020). Trilogin handlar om korsriddartiden och var väldigt populära och lästes av en
49

stor publik (IF mgt 2021/007). Det blev Västergötlands museum som tog initiativet
till att förena alla Arn-intressenter och sjösätta I Arns fotspår. Resultatet har blivit en
resehandledning där museets engagemang handlar om att utnyttja Guillous böcker
för att väcka ytterligare intresse för historien. Att stimulera till vidare studium av vår
medeltidshistoria och på så vis kunna ge en fördjupad bild av vad som utspelat sig i
vårt rikes begynnelse (Västergötlands museum 2020). Eftersom Jan Guillous böcker
var mycket populära lockade vandringarna stora mängder turister till platserna som
nämns i böckerna. Detta väckte Anne Bergströms och Li Näses intresse. Under
seminariet ordnades det workshops där Bergström och Näse funderade på någonting
liknande i deras trakter i Åboland och de kom att tänka på mängden insamlad
information kring folksägner, folktro, spökhistorier och mordhistorier. ”Folk är
intresserade av det helt enkelt.” Poängterar Bergström under vår intervju (IF mgt
2021/007).
Bergström berättar under intervjun hur hon och Näse tidigare har jobbat med
spökhistorier, folktro, och folksägner. Det fanns redan samlat material i
finlandssvensk folkdiktning som man kunde jobba vidare på. Helen Honkasaari, som
då jobbade delvis på Pargas Hembygdsmuseum och delvis på Sagalund i Kimito,
samlade in muntliga historier och sägner från folket som skulle ge nya historiesägner
(IF mgt 2021/007). Det som var intressant att höra var att det var väldigt få som
kontaktade, två eller tre, för att berätta om egna berättelser. De material som
samlades ihop var sådant som redan fanns i arkivet.

4.2.1 De förbjudna berättelserna
Den insamlade materialet ledde till publicering av två böcker, vilka utgavs av Pargas
Hembygdsmuseum och Sagalunds museum 2018. Den första delen i bokserien heter
Elden som förvandlades till en oxe. Det handlar om berättelser om folktroväsen,
häxor och djävulen i Åboland. Andra boken behandlar mord-, straff- och
spökhistorier och bär namnet Det mörka Åboland. Anne Bergström tar upp under
intervjun hur första boken koncentrerar sig kring olika folktroväsen t.ex. tomtar,
landråd, sjöjungfrun och näcken. Dessa var en del av de sex olika teman som
förekom i utställningen som ordnades i Pargas och i Kimito när böckerna hade
publicerats. Andra som togs upp var djävulen och häxan. Utställningen gjordes till en
50

mobilversion så man lättare kunde höra om dessa folktroväsen, men tyvärr är den
inte mera tillgänglig.
De övernaturliga väsen som var med i boken kunde vara goda eller onda och mycket
berodde på hur man uppförde sig mot dem. Det är fel att anta att till exempel tomten
i alla omständigheter var ett snällt väsen. Till exempel tomtegubben vid Lampis
träsk. Han håller sig nuförtiden stilla men kommer ibland fram och ger örfilar åt
pojkar som om nätterna begivit sig på friarfärder (Honkasaari, Bergström och Näse,
Elden som förvandlades till en oxe - Berättelser om folktroväsen, häxor och djävulen
i Åboland 2018, 3-4). Här kan man tolka berättelsen som att den vill lära läsaren en
läxa (McCormick och White 2020).
Det berättas om den avundsjuka grannkvinnan som kallades för maran i Kimito, som
i en eller annan form kommer till ens ladugård och plågar kreaturen. I Iniö
uppfattades maran som en avundsjuk människas önskan om otur som verkställdes av
djävulen. Ett väsen som tas upp är den unga flickan i Hitis som var förtjust i en ung
man som inte kände likadant. Hon tänkte på honom hela tiden, vilket ledde till att en
mara som liknade henne dök upp i den unga mannens drömmar och oroade honom.
Senare kunde han koppla maran till den unga flickan. Hennes önskan om giftermålet
gick aldrig i uppfyllelse (Honkasaari, Bergström och Näse, Elden som förvandlades
till en oxe - Berättelser om folktroväsen, häxor och djävulen i Åboland 2018, 11).
Förr ville man oftast hitta syndabockar till sin egen otur. Man trodde att det fanns ett
visst mått av lycka i världen och om någon fick mera än andra blev det mindre eller
inget alls kvar för resten. Härifrån kommer tron på häxor, sådana som ingick en pakt
med djävulen för att få mera lycka eller orsaka andra olycka. I Åboland förkunnades
det inga dödsdomar men man kunde bli straffad för häxeri (Honkasaari, Bergström
och Näse, Elden som förvandlades till en oxe - Berättelser om folktroväsen, häxor
och djävulen i Åboland 2018, 23). I boken ingår en historien om rättsfallen i Kimito
1684 där en grannfru hade påstått för äkta maken att hustrun Valborg Henriksdotter i
Nordanå var en häxa. Rättsfallen slutade med att det saknades bevis, vilket ledde till
att grannfrun måste betala 40 marks böter för ”obevisad tillvitelse”, falsk anklagelse,
vilket på den tiden var allvarligt (Honkasaari, Bergström och Näse, Elden som
förvandlades till en oxe - Berättelser om folktroväsen, häxor och djävulen i Åboland
2018, 27).
51

Sista delen i första boken handlar om djävulen. De flesta historier som presenteras i
denna del stammar från en kristen kyrklig tradition där kampen mellan det goda och
det onda var central. Under intervjun berättade Bergström att själva projektet inte fått
någon kritik, även om det ingår hemska berättelser. Den enda negativa feedbacken
kom från kyrkans sida. Dock inte direkt till henne utan via omvägar. Det tycktes att
det talades för mycket om djävulen (IF mgt 2021/007). I boken sägs det hur natten är
djävulens och alla onda andars tid. I Pargas berättades det en historia om att vid en
midnatt under julnatten brann ett ljus i Pargas kyrka. En kvinna råkade se att kyrkan
var upplyst, hon gick in och fann att kyrkan var överfull med döda personer. Bland
de döda fanns även hennes avlidna syster som bad henne att gå därifrån samtidigt
som andra i kyrkan rusade på henne för att hindra från att gå. Kvinnan sägs ha blivit
galen av upplevelsen (Honkasaari, Bergström och Näse, Elden som förvandlades till
en oxe - Berättelser om folktroväsen, häxor och djävulen i Åboland 2018, 36).
Det mörka Åboland handlar mera om barnförbjudna berättelser med lokal
anknytning. Det berättas om de olika straffen som kunde utdömas och hur vissa
handlingar kunde ha följder ännu efter döden för de drabbade, de skyldiga och de
efterlevande. Denna del anser Bergström inte vara riktad till småbarn. Detta är också
något hon gärna skulle fortsätta med i framtiden. Boken innehåller berättelser om
spöken, skeppsbrott, varsel, mördare, förbjuden kärlek, gömda och odöpta barn samt
om olika avrättningsplatser.
Spöken brukar sägas vara dödas andar som inte fått ro. De kan ha dött i förtid, lämnat
något halvfärdigt eller gjort något orättfärdigt för att bli nekade ro i graven. De döda
kom tillbaka till de ställen som betytt något för dem, såsom hemmet eller platsen där
de dödats. Det berättas om den svartklädda dam som ännu idag kan anses gå omkring
i Dalsbruks Corps de logis. Damen sägs vara Charlotte af Petersén som bodde i huset
med sin man Wolter af Petersén. Efter att hennes pappa, två barn och man dog, gick
hon runt de återstående nio åren av sitt liv, klädd i svart. Under hennes sorgetåg drog
hennes kista av två gamla hästar som inte orkade bära vagnen upp för en brant backe
vilket ledde till att vagnen rullade bakåt och orsakade en kollision. Denna händelse
ledde till att hon inte skulle få ro i graven (Honkasaari, Ekqvist, o.a. 2018, 7-8). I
boken tas det upp många olika ställen där det sägs att det spökar i t.ex. Kimito, Nagu,
52

Iniö, Korpo, Västanfjärd, Kurkas, Vallis med mera. Jag ser stor potential i att bygga
vidare på detta tema och ordna vandringar till de olika ställen där det sägs att det
spökar.
De tre sista kapitlen i boken fokuserar på straff och död. Oftast var det vanligt att
gärningsmännen vid olika brott fick böter eller kroppsstraff. Enligt
missgärningsbalken i 1734 års lag kunde en mördare bli halshuggen, steglad och
bränd på bål. Efter 1826 kunde dödstraff för män omvandlas till förvisning till
Sibirien och efter 1848 kunde även kvinnor förvisas dit för att jobba i gruvor och
fabriker. Efter 1870-talet ändrades kroppsstraff till böter, straffarbete eller fängelse.
Hur många dödsdomar som verkställdes i Åboland går inte att avgöra för att
hovrättens domböcker förstördes under Åbo brand 1827. Då ett dödsstraff
verkställdes skedde det vanligen på en avrättningsplats genom hängning eller
halshuggning. De dömda hade rätten att inta en lugnande dryck innan avrättningen.
Oftast var det ett stop öl eller brännvin. Det kunde vara frågan om förbjuden kärlek,
det vill säga sexuella förbindelser utan äktenskapslöfte mellan ogifta, kvinnor som
gjorde eller hjälpte till med fosterfördrivning (abort), inbrottstjuvar som brutit sig in i
många fastigheter och naturligtvis folk som mördat någon (Honkasaari, Ekqvist, o.a.
2018, 41-43,48,56).
Jag blev intresserad av dessa sista delar av boken för att berättelserna är väldigt
groteska. Bergström säger under intervjun att hon har planer på att fortsätta med brott
och straffdelen mera, där berättelserna baserar sig på verkliga händelser. Det finns
planer att göra ett turistpaket för en lite äldre målgrupp än småbarn. Straffdelen
skulle tas med och evenemanget skulle ordnas i naturen och i en torparstuga (IF mgt
2021/007). Bergström berättar att det har gjorts ett turistpaket som baserar sig på
första boken. Senaste sommar och höst (2020) har Pargas hembygdsmuseum ordnat
tidsresor för barn där en del av berättelserna, sådana som var lämpliga för yngre
barn, fanns med. Dessa byggde främst på den första delen Elden som förvandlades
till en oxe. Det ordnades tre tidsresor på svenska och tre på finska där barnen fick
bekanta sig med historierna kring väsen och folktro. För lite äldre barn, årskurs 5 i
vars kulturläroplan Pargas hembygdsmuseum ingår, var temat spökhistorierna. ”Dom
är då lite äldre så där kan man liksom berätta mera om skrämmande historier” (IF
mgt 2021/007).
53

4.2.2 Böckernas historier som element i guidningar
Bergström berättar att de två böckerna har tagits bra emot vilket lett till att man har
velat fortsätta vidare på dem. Guiderna i Pargas har använt sig av det här materialet
för att göra guidningar och inbakat böckernas olika element i dem. Bergström visste
inte exakt vad dessa guidningar innehöll och jag beslöt att kontakta Visit Pargas för
att få veta vilken sorts guidningar det blev. Jag fick kontaktuppgifterna till guiden
Paola Fraboni.
Under Lux Archipelago, ljusfestival, evenemanget som ordnas i Pargas varje år har
Fraboni och andra guider i Pargas använt sig av de två böckerna Pargas
Hembygdsmuseum har publicerat. Pargas lågstadium, från årskurs 1-6, hade 2020 ett
projekt där de fick skriva egna spökberättelser. De fick bekanta sig med de två
böckerna och Fraboni hade valt ut de lindrigare berättelserna för att det inte skulle bli
för skrämmande. Barnen fick lära sig hur en mörk berättelse kan börja och slutligen
fick de sitta under ett täcke med en ficklampa i handen för att få den rätta
stämningen. Berättelserna bandades in och blev till en utställning under Lux
Archipelago.
Annat intressant som Fraboni tar upp är hur barn tar emot hemska händelser. Barn är
kanske inte det första man tänker sig som målgrupp när det gäller mörka händelser.
Även Anne Bergström tar upp under intervjun att böckerna var skrivna för vuxna.
Men detta leder till följdfrågan att varför inte? Fraboni och Sundman ordnade under
halloween en guidning för barnen vid Pargas begravningsplats. De bojkottade
halloween och ville mest att fokus skulle ligga på varifrån den riktiga halloween
kommer och vad detta betyder och varför man på vissa ställen firar de döda.
Promenaden handlade om begravningstraditionen där det berättades hur man
begravdes under vikingatiden. Det togs även upp vilka kända människor som är
begravda på begravningsplatsen vilka också har gett namn åt olika gator och platser i
Pargas. De berättade även om olika ritualer som utfördes under 1800- talet samt om
att de avlidna tidigare har blivit begravda under kyrkan. Det fanns även med mörka
berättelser och spökhistorier men som blivit lite uppmjukade för att barnen skulle
våga sova på natten. Det som överraskade henne och mig var att barnen ville höra
54

mera. De tog bra emot informationen med ett praktiskt grepp och tänker på ett annat
sätt än vuxna. Barnen tänker inte att något hemskt har hänt och kan hända på nytt,
utan de tänker mera att detta låter intressant och vill höra mera om själva personen
och händelsen. Barnen tänker inte på konsekvenserna med morden, t.ex. om
dubbelmorden som hänt i Pargas 1972 som tas även upp i Mörka Åboland boken i
mord och brottdelen (IF mgt 2021/008).
Barnen är nyfikna att höra om de mörkare berättelserna och vill gärna bekanta sig
med historiska händelser som de kan berätta åt sina föräldrar t.ex. liken som
begravdes under Sockenkyrkan och hur man än idag kan se stenen som fungerade
som en öppning i golvet genom vilken liken lades under golvet (IF mgt 2021/008).
Det som Fraboni har märkt är att vissa berättelser är lite för kluriga för barn och
kanske innehåller för mycket fakta som barn inte förstår och man kan inte berätta
dem på samma sätt som för vuxna gällande t.ex. årtal eller vilken roll personen har
haft i historien och fram till nutid.
Ett annat intressant projekt med vuxna som målgrupp var temaguidningen som
ordnades av Pargas berättardynamo. Berättardynamot består av två guider, Paola
Fraboni och Magnus Sundman samt en författare och en som varit bibliotekarie och
guide länge och kan allt möjligt och hittar allt möjligt. Inspiration hämtades från de
två böckerna Det mörka Åboland och Elden som förvandlades till en oxe men andra
källor användes också. Guidningen skedde vid gravgården och Pargas kyrka och var
baserat på både fakta och berättelse. Fraboni berättade om fakta-delen som bestod av
information om platserna; byggnadstid med mera. Magnus och de andra berättade
om olika väsen och om djävulen samt om vad man skall göra om man ser ett troll vid
begravningsplatsen. Det togs även upp vad det finns för folktro och att det sägs att
det spökar på området och berättelsen som spöket. Det ingick även platser som oftast
är stängda för allmänheten t.ex. Pargas klockstapel, Agricolakapellet,
begravningskapellet och det gamla bårhuset. Själva guidningen fick 82 deltagare och
deltagarna har haft bara positivt att säga om själva temaguidningen, även om det
skedde i november och det var mörkt och kallt ute (IF mgt 2021/008).
De mörka guidningarna slutade inte här. Det har skapats mera guidningar med mörka
element från Mörka Åboland böckerna. I november 2020 ordnades under Lux
55

Archipelago och litteratur veckan en guidning som hette En mörk kväll vid sundet
där fokus var på mörka händelser. Själva guidningen var en blandning av fakta och
folktro. Det talades om sjöjungfrun man har sett i Pargas och jungfrun som bodde på
ett ö i Pargas och som tog livet av sig själv med sin mans svärd. Han i sin tur blev
dödad i en duell och han var så kär i henne att han inte kunde leva utan henne.
Härifrån gick turen vidare till Andersens mörka sägen om sjöjungfrun. Det berättades
om dubbelmordet i Pargas tillika med historien om kvinnan som besökt en spåkvinna
som redan hade vetat detta innan någon hade blivit mördad (IF mgt 2021/008). Här
uppstår frågan om man vill tro på detta eller inte. Samma koppling kan man dra med
skräckvandringen vid Åbo slott där guidningen är en blandning av fakta och
berättelser om spöken där deltagarna själva får bestämma om de tror på berättelsen
eller inte.

4.2.3 Var går gränsen
Själva begreppet mörk turism var bekant för Bergström och hon berättar hur hon och
Li Näse alltid var intresserade av de mörka händelserna, berättelserna och väsen.
Hon berättar hur noggrant det funderades över vad som kan tas med i de båda
böckerna. Den första boken fokuserar mera på folktro och hon ser inte att där skulle
finnas etiska problem eller risk för att någon skulle bli sårad. Förutom möjligen
berättelserna om djävulen som hade sagts väcka misstänksamhet bland en medlem
från kyrkan som tydligen inte gillade att djävulen togs upp så mycket. Annars har det
inte kommit annan negativ feedback utan folk har besökt utställningarna, köpt
böckerna och deltagit i guidningarna. Vilket leder till att Bergström inte ser att mörk
turism skulle vara något problem inom turismen i Finland (IF mgt 2021/007).
Men som jag redan visste ser hon inte någon möjlighet att marknadsföra det
planerade turistpaketet eller andra evenemang kring böckerna som mörk turism.
Termen inte är känd i Finland. Men som jag har noterat finns det sätt att föra detta
fram genom att använda andra ord som till exempel farligt, förbjudet, spökeri,
ondska, och mörka och mystiska berättelser. Liknande ord kommer fram i Visit
Turkus webbsidor som jag kommer att ta upp i kapitel 4.4.
Även om mörk turism-begreppet inte används är det viktigt att beakta de etiska
frågorna. I början hade Näse och Bergström planerat att ha en utställning men även
56

att göra en digital karta. I kartan skulle de märka ut de olika platserna som finns med
i böckerna. Men de insåg att det skulle vara för svårt därför att det kräver
markägarens tillstånd och det kan hända att det inte alltid är så trevligt att man säger
att ”ni har en avrättningsplats på ert område” (IF mgt 2021/007).
Den andra boken väcker också frågeställningar. Den handlar om brott och straff som
har hänt på riktigt. Brotten som tas upp fokuserar på 1600-1900-talet, vilket betyder
att det är en tid sedan händelserna har inträffat. Tuomas Hovi påpekar att för samtida
människor speglade händelserna inte nödvändigtvis ondska, men ur ett modernt
perspektiv kan många av de grova och grymma händelser som beskrivs chockerande.
Till exempel kan många medeltida straffmetoder verka alltför grymma för en turist
och strida mot gällande etiska föreställningar. Å andra sidan sker händelserna så
långt bak i tiden så att de kan hanteras underhållande (Hovi, 2011 s.190). Bergström
berättar hur det fanns berättelser också från nyare tider. Man beslöt att dra en gräns.
Berättelser som var över 100 år gamla publicerades medan nyare utelämnades (IF
mgt 2021/007).
Anne Bergström berättar gällande barnförbjudna berättelser att det finns mycket
mörkt i vår historia som man kanske inte alltid vågar ta fram. Bergström betonade
vikten av att bevara kulturarvet och att också de obehagliga berättelserna bör
berättas. Sådana har alltid funnits och kommer alltid att finnas. Några av dem kan
vara hemska men de är lika viktiga, man måste bara hitta den rätta målgruppen och
fundera på åldern och hur de ska presenteras för barn och vuxna. Vissa saker bör
man utelämna; ”Vissa är ganska skrämmande på riktig och vi vill ju inte göra barnen
rädda” (IF mgt 2021/007).

4.3 Mörk turism i Västnyland
Exemplen som jag har tagit upp har fokuserat på Åboland. Mest på grund av att jag
bor på området och har deltagit i dessa evenemang men också för att platser där jag
går dagligen har en mörk historia som tas upp i rundvandringar, t.ex. Turku Crime
guidning som ordnas av Visit Turku. Men studien sträcker sig också till Västnyland
där fokus närmast ligger på Hangö och Raseborg. Under kursen Fördjupning i
fältarbete som ordnades av Åbo Akademi under hösten 2019 åkte en grupp med
57

studerande till Hangö för att intervjua hangöbor kring stadens förändring. En av
informanterna var Hangös turismansvariga Jon Lindström. Under intervjun berättade
han hur det är dags att satsa mera på höst- och vintersäsong och öka de inhemska
turisternas antal under denna tid. Han berättade kort om evenemanget Mörka helgen.
Hangö har hittat sin kundgrupp som besöker staden under sommaren men under
hösten och vintern är det tystare.
Mars 2020 intervjuade jag turismansvariga Jon Lindström och Ville Vuorelma om
evenemanget Mörka helgen. När två människor intervjuas på samma gång dyker det
upp olika åsikter. Ville Vuorelma knyter mörk turism starkt med den mörkaste av
mörk turism och tog upp som exempel Auschwitz. Medan Jon Lindström kopplade
mörk turism med vissa evenemang som ordnades under Mörka helgen t.ex.
vandringen vid Hangös gravgård och besöket vid Bunkern Irma. Men även om
synvinkel på mörk turism skilde sig från varandra hade båda samma syn på Mörka
helgen. Evenemanget har ingenting med mörk turism att göra (IF mgt 2021/006).
Innan intervjun hade jag bekantat mig med evenemangets program 2019 och hittade
på Visit Raseborgs sidor information om hur helgen marknadsfördes: ”Dyk in i
november med kusligt, mysigt och uppiggande program och se våra rysligt fina och
historiska knutar i ett nytt sken.” (Visit Raseborg, Raseborgs evenemangskalender
2020). Under rubriken berättas det hur Mörka helgen samlar de lokala krafterna
genom att lyfta upp de olika stadsdelarnas och byarnas rika historia och spännande
berättelser. Utöver detta bjuder Mörka helgen på västnyländskt hygge med mysig
samvaro i form av till exempel filmvisningar, sagostunder, mörkerjogging samt
naturligtvis god, närproducerad mat och dryck. (Visit Raseborg, Raseborgs
evenemangskalender 2020) Jag fastnade på orden kusligt, rysligt, historiska knutar
och spännande berättelser och kopplade dessa med mörk turism. I kapitel 4.4 tar jag
upp hur Visit Turku marknadsförde evenemangen med mörkare bakgrund som hade
liknande ordval. Under min intervju med Lindström 2019 tog han också upp att de
har planerat att samla in skräckberättelser som ska sättas upp i Hangös bibliotek som
en föreställning. Även bilden som hade valts för att marknadsföra evenemanget är på
mörkare sidan. Men efter intervjun kan jag tydligt koppla den till Jon Lindströms
kommentar: ”Mörka helgens syfte är att föra fram ljus under den mörka årstiden” (IF
mgt 2021/006).

58

Bild 1Mörka helgen, Pimeä viikonloppu 1.-3.11.2019 (Visit Raseborg, Raseborgs
evenemangskalender 2020).

Det nämndes också andra evenemang som jogging i mörkret och att äta i mörker med
ögonbindel. Det var alltså tydligt att hela evenemanget inte kan anses tillhöra mörk
turism, men en del hade drag av mörk turism. Därför skulle jag inte säga att Mörka
helgen kan kopplas med mörk turism men om man tittar på programmet och enskilt
på de olika evenemang som ordnades finns det kopplingar till mörk turism. Jag
kommer därför att ta upp de enskilda evenemang som ordnades under mörka helgen
och som kan anses höra till mörk turism och som liknar de evenemang som ordnas i
Åboland.

4.3.1 Mörka helgen - Ljuset i mörkret
Mörka helgen bestod av cirka 50 olika små program riktade till barn och vuxna.
Syftet med mörka helgen är att fungera som en helg där det hämtas ljus, gemenskap
och mysighet under den mörka årstiden (Visit Raseborg, Raseborgs
evenemangskalender 2020). Ett sätt att samla lokalbefolkningen men även att väcka
intresset bland inhemska turister att åka till Hangö och Raseborg. Lindström
förklarade att Mörka helgen är ett kulturevenemang med västnyländska rötter och
historier, vilka vill föras mera fram (IF mgt 2021/006). Under intervjun kom det fram
att mörka helgen har fått sin inspiration av Neewollah evenemanget som ordnas varje
å i Kansas. Festivalen lockar ett stort antal besökare under oktober månad till staden
som annars har 10 000 invånare, vilka under festivalen ökar till 75 000 invånare. Det
ordnas program för barn och vuxna under Halloween vilket bildar gemenskap bland
deltagarna (IF mgt 2021/006). Samma idé hämtades till Västnyland; gemenskap
59

bland deltagaren och arrangörer och roligt program som ordnas under den mörka
årstiden och som samlar lokalbefolkningen men också lockar folk från andra
regioner. Program som ordnades var till exempel en eldshow vid galleri Elverkets
innergård med dryck och smått tilltugg. Det ordnades även filmvisning i Fiskars med
skräckfilmer som passade in i Halloween-temat. I Fiskars ordnades det även
Halloween joggning där deltagarna fick välja mellan en 7 km och en 4 km sträcka.
Andra intressanta evenemang var drop-in verkstaden vid Villa Schildt i Ekenäs.
Deltagarna hade möjlighet att skapa färggranna skuggor med hjälp av en OHprojektor (Visit Raseborg, Raseborgs evenemangskalender 2020) (Visit Hangö,
Place2Go - Hangö 2020).
Evenemang som riktar sig mot mörkare händelser och som handlar om spöken fanns
det ett antal. Ett av dem var filmvisningen vid EKTA i Ekenäs. Det visades avsnitten
”Chasing the Dead in Raseborg”, på jakt efter de döda i Raseborg. Gängen av män
som är ute efter paranormala aktiviteter liknar den tidigare nämnda serien ”Aaveiden
jäljillä”, i spökenas fotspår, och har samma syfte (Fiskars Village 2020). Annat
spökrelaterat evenemang ordnades av Hangös museum med namnet Finns det spöken
i Hangö? Museet har samlat in spökhistorier och även allmänheten har haft möjlighet
att skicka in spökhistorier. Under evenemanget berättas det om spöket i Casino, huset
på Spökberget samt andra mörka artiklar ur gamla Hangötidningar. Evenemanget är
inte för småbarn och marknadsförs med meningen: Kom om ni vågar (Visit Hangö,
Place2Go - Hangö 2020). Jag tycker detta evenemang liknar projektet Det mörka
Åboland där fokus ligger på spöken lokalbefolkningen har sett. Ett annat evenemang
som påminde mig om projektet Det mörka Åboland var filmvisningen i Cafe Bar
Pesula i Fiskars. Det visades hemska stumfilmer i samband med musik, och tomtar
och troll. Dessa väsen var gjorda barnvänliga och barnen fick höra om troll och
tomtar man sett på området (Visit Raseborg, Raseborgs evenemangskalender 2020).
Även om helgen ordnas under Halloween och det är mörkt ute fokuserar det inte
mest på mörka händelser. Jag ser inte heller att mörka helgen kan kopplas till mörk
turism men den potentialen finns, mörk turism kan vara riktat till hela familjen
beroende på hur fakta och berättelserna förs fram. Men även nu fungerar den bra och
jag har undersökt evenemanget närmare och hittat program som kan anses höra till
denna sorts turism.
60

4.3.2 Krig- och konfliktrelaterande attraktioner
En av de evenemang som ordnades under mörka helgen var En natt i Bunkern Irma
1.11.2019 (Visit Raseborg, Raseborg evenemang - En natt i bunkern 2020). Bunker
nummer 302 Irma är en av de betongbunkrar som byggdes några kilometer från
Lappvik mot Ekenäs 1940. Bunkern Irma finns i Harparskog och hör till Hangö
Frontmuseum (Hangö Frontmuseum 2020). Inne i bunkern berättas det om historier
och legender från krigstiden och i själva byn. Detta sker i en skum belysning, där
ljuset kommer från en lykta som användes även under krigstiden. Programmet
skräddarsys så att det passar åt både barn och vuxna. Som guide i bunkern Irma
fungerar Piia Hasselberg som jobbar i Hangö Frontmuseum. Deltagarna får även se
maskingeväret och pansarvärnskanonen som är i originalskick samt höra hur de
användes av soldaterna (Visit Raseborg, Raseborg evenemang - En natt i bunkern
2020).
Det ordnas även utanför Mörka helgen besök till bunkern och för grupper ordnas det
bunkervandringar där deltagarna besöker sju andra bunkrar och får höra deras
historia (Hangö Frontmuseum 2020). Jag ser stor potential med bunkern Irma och
berättelserna som byggs kring den. Men kan anta att samma 100 års gräns gäller här
vad man kan berätta och vad som skall lämnas bort. Jag anser även att en
rundvandring som är riktad till vuxna kan innehålla mörkare händelser under
krigstiden medan de inte anses vara lämpliga för små barn. Jag menar inte här bara
död och lidande utan att det som berättas under vandringen består av detaljerade
fakta med årtal och viktiga personer och vilken inverkan de har haft på vår historia.
De ’’mörka turister’’ är samma som tidigare togs upp i kapitel 4.1.2. Till Utforskaregruppen hör skräckintresserade och spänningssökare. Skräckintresserade försöker
förstå döden och ser den som en del av livet. (Raine 2020, 249-250) Här tänker jag
på att förstå vad som har hänt under krigstiden och folk som förlorat sina liv. De som
söker efter spänning har samma motiv som först nämnda ’’mörka turister’’, men
deras motiv kretsar mera kring underhållning och nyfikenhet än till den symboliska
döden. Det är därför spänningssökare anses vara lättare ”mörka turister” än de
skräckintresserade (Raine, 2020, ss. 249-250). Jag tycker spänningssökande ’’mörka
61

turister’’ passar även till denna kategori. Deltagarna vill höra om bunkerns och
krigets historia och innehållet skräddarsys så att det passar åt både barn och vuxna.
Det finns även möjlighet att smaka på krigstidens mat. (Visit Raseborg, Raseborg
evenemang - En natt i bunkern 2020)

4.3.3 Brottscener
Ett intressant program som ordnades under mörka helgen baserade sig på
deckarförfattaren Matti Remes böcker. Under Mörka helgen ordnades en
rundvandring i Hangö som besökte de brotts- och mordplatser som förekom i
deckarna. Huvudkaraktären, hangöbon, Ruben Waara hamnar mitt i ett
mordmysterium till havs på träskeppet Astrid. Deltagarna i vandringen besöker bland
annat Gäddtarmen och Bryggan i Östra hamnen. Restaurangen Kroken nämns i
boken som en mötesplats (Visit Hangö, Place2Go - Hangö 2020).
Jag skulle kanske inte helt jämföra denna vandring med Crime vandringen vid Åbo
som baserar sig på äkta mörka handlingar. Denna sorts av vandring som baserar sig
på en fiktiv karaktär på äkta ställen i Hangö kan anses höra till den ljusaste sidan för
att den är nöjesorienterad och fiktivt. Men den har liknande drag som guidningen
som ordnades av Västergötlands museum i Sverige: I Arns fotspår. Guidningen
byggde på de populära böckerna skrivna av Guillou som handlade om
korsriddartiden.
Då rundvandringen hör mot ljusare sidan av spektret anser Raine att Utforskare- och
Slumpmässigt- gruppen hör hit. Jag anser att båda ’’mörka turister’’ kan höra till
denna vandring. Utforskare-gruppen kan vara hobbyister som läst Remes böcker och
vill besöka ställen som nämns i böckerna. (Raine 2020, 250-251) Det kan även vara
turister som slumpmässigt besöker attraktionen dvs. Besöken är oplanerad och
impulsiv. (Raine 2020, 251-252) Här tänker jag på att deltagarna har bekantat sig i
Mörka helgens program och tyckt att vandringen lät intressant.

62

4.3.4 Platser kopplade till döden
Liksom i Åboland ordnades det begravningsplatsvandring också i Hangö. Under
Granitpärlor på gamla begravningsplatsen-vandringen berättar Hangöguiden Tarja
Kvarnström om en del av de äldre gravarna. Vid Tulluddsvägen finns många ståtliga
gravstenar gjorda i granit. Deltagarna får höra om sjökapten August Granroths grav,
släkterna Korsmans och Appelgrens gravar och andra bemärkta Hangöprofilers
gravar. Även om den vackra Rosinas grav (Visit Hangö, Granitpärlor på gamla
begravningsplatsen 2020).
Gravgårdsvandringen är avsedd för både vuxna och barn men det som får den och
skilja sig från vandringen vid Åbos gamla gravgård var att den ordnades under
kvällen och deltagarna skulle ha med sig en ficklampa. Detta ger en helt annan
känsla och atmosfär för vandringen. Jag själv deltog inte i guidningen men som i
Åbos gamla gravgårdsrundvandring handlar inte heller detta om några hemska
berättelser. Det är själva stället som avviker sig från det turistiska stället man blivit
van vid. Då denna vandring påminner Åbos begravningsplatsvandring anser jag att
spänningssökande ’’mörka turister’’ ur Utforskare-gruppen passar till denna kategori.
Deltagarna vill höra om begravningsplatsens historia och bekanta sig med de avlidna
bemärkta hangöbors historier.

4.3.5 Andra sjukliga attraktioner och platser för mänskligt lidande
Under mörka helgen ordnades i Svartå slott en vandring, ”spöktur”, som berättade
om spöken som bor i slottets fem olika våningar. Under guidningen fungerar slottets
som ett hemsökt hus där man ordnar vandringar separat för barn och vuxna. De som
jobbar på slottet har klätt sig ut i olika slags kostymer och barn som deltar i
vandringen och har klätt ut sig har möjligheten att vinna ett pris (Visit Raseborg,
Raseborgs evenemangskalender 2020).
Under spökturerna berättar guiden Kerstin Ilander att det finns spöken i slottet. I
nedre våningen är det den svenske kungen Gustav III som spökar i det kungliga
sovrummet, medan den vita damen syns i den övre våningen. Totalt är det fem
spöken som finns på olika ställen på slottet. Samma sak konstateras det i programmet
63

”Chasing The Dead”, på jakt efter de döda. Detta program kan göra berättelserna mer
sanna, eller så inte. Det berättas att man har sett den vita damen, med ett ljus i var
hand, spöka på andra våningen. Dessutom anses det finnas en så kallad poltergeist,
ett bullerspöke som inte syns men som ställer till oreda i den vita byggnaden intill
slottet. Deltagarna har även möjlighet att komma upp på vinden. Oftast är dörren hit
stängd och användes tidigare bara av tjänstefolket. Den leder upp till vinden där det
givetvis anses spöka (Svartåslott 2020). Då det är frågan om spöken, och vandringen
hör till Dallens sjätte kategori dit hemsökta hus, finns den på ljusaste sidan av
spektret där nöjet spelar en stor roll och därför anses den inte vara liknande som
skräckvandringen vid Åbo slott som är en blandning av utbildning och nöje. En
koppling till döden saknas och det är mera från om en lustfylld upplevelse att höra
om spöken och klä sig ut för att vinna ett pris. Det kan även vara deltagare som är
intresserade av spöken. (Raine 2020, 250-251)
Igen kommer det fram berättelser om spöken vid vilka deltagaren själv får bestämma
huruvida de finns eller inte. Det finns också en plats dit man inte normalt kommer
men under spökturen har deltagarna möjlighet att komma upp till vinden och höra
mera berättelser där. I kapitel 4.3 har jag tagit med en bild av hur evenemanget
marknadsfördes under Mörka helgen. Det som man även kan se på bilden är att alla
vandringarna är slutsålda.
Jag kan se potential med Mörka helgen och tycker det är bra att satsa mera på den
mörka årstiden och utnyttja mörkret ute. Mörka helgen kan också fungera som ett
sätt att föra fram olika vandringar, guidningar och väsen och sägner som en lokal
person kanske inte hört om eller som ett sätt för nya besökare att hitta dessa ställen
och höra om Hangös och Raseborgs samt andra områdens historier och berättelser.
De mörka men även de ljusa. Lindström och Vuorelma berättade att feedbacken
gällande helgen var väldigt positivt och deltagarantalet ökade i attraktionerna som
även ordnas utanför Mörka helgen. Nu siktar de på att göra nyländska berättelserna
och historier kända i Finland, sedan i Europa och till sist i hela världen. (IF mgt
2021/006).

64

4.4 Visit Turkus webbsidor
I detta kapitel kommer jag att visa hur ställen som kan kopplas till döden, mörka
händelser och ondska marknadsförs av turismansvariga. Då min fokus ligger mest i
Åboland har jag undersökt hur ställen jag anser höra till mörk turism marknadsförs i
Visit Turkus webbsidor utan att nämna själva begreppet. Jag har tagit fem olika
turistattraktioner på Visit Turkus webbsidor som hör till Dallens sex kategorier inom
mörk turism. De valda attraktionerna är rundvandringen i Kakola, guidningen i Åbos
gamla begravningsplats, Turku Crime rundvandring, rundvandring i Själö och
Skräck, våld och vålnader rundvandring i Åbo slott. Fokus ligger på hur dessa ställen
marknadsförs och hur det finns likheter mellan sätten på vilka de mörka
attraktionerna presenteras.
Det första evenemanget och hur det marknadsförs på Visit Turkus webbsidor är
Turku Crime, Åbos brottsplatser. Denna vandring räknas till Dallens femte mörka
turism kategori; brottscener. Själva vandringen är inte översatt till svenska men
kunde hittas på finska. Det finns bilder på platser man kunde besöka. De valda
bilderna var svartvita och bestod av låsta portar, dörrar, tomma gator och gränder.
Detta väcker en känsla av att det är frågan om någonting förbjudet; någonting som
den som går på gatorna sällan får se. Det beskrivs hur besökarna får bekanta sig med
Åbos undre värld och får besöka äkta brottsplatser där det har hänt oförklarliga
försvinnanden, angrepp, bankrån och berättas även om den mystiska mannen som
bröt sig in i människors hem på natten och såg på när de sov.

65

Bild 2Turku Crime (Visit Turku, Turku Crime 2020)

Under rubriken Turku Crime, Åbo brottsplatser, står det följande mening; Turku
Crime är en intressant och på samma gång en hemsk blick in i den mörkare sidan av
staden – kom med om du vågar! Redan detta ger deltagaren en bild av själva
vandringen, att det kommer att handla om brott och sannaberättelser som ger en kalla
kårar. Evenemanget ordnas året runt och kan bokas av grupper på 10-25 personer.
Åldersgränsen är 12 år, så det kommer definitivt att ingå fakta som kanske inte är
helt lämpliga för små barn.
Jag kommer att fortsätta med temat brott och nu med någonting som är inlåst. Den
andra vandringen är vandringen vid fängelset Kakola. Kakola hör till Dallens första
mörka turism kategori; platser för mänsklig interaktion där fängelseturism står i
fokus. Som jag tidigare nämnde ordnades de sista vandringarna inne i själva
byggnaden 2018. Idag får man lära sig om fängelsets och själva fångarnas historia
via en dia-show som visas vid Kakolas gamla kyrka. Bilderna som visades om själva
vandringen var tagna både utanför och inifrån fängelset. Det fanns även med en bild
där det stod på finska ”Olen syytön”, jag är oskyldig. Bilden jag valt med är tagen

66

inne i fängelsets korridor och på båda sidorna kan man se stängda dörrar till som kan
antas vara cellerna för fångarna.

Bild 3Kakolabackens turer för grupper (Visit Turku, Kakolanmäen kierrokset
ryhmille 2020)

Under rubriken står det hur Kakola är Finlands mest ökändaste fängelse där de allra
hemskaste brottslingarna har suttit. Fängelsets miljö är på samma gång skrämmande
och fascinerande och fylld av olika berättelser. Även detta evenemang kan bokas av
grupper och åldersgränsen är 15 år. Deltagaren får veta att berättelserna kanske inte
är från den lindrigaste sidan, även om man inte deltar fysiskt i fängelsets utrymmen.
Rundvandringen på begravningsplatsen i Åbo hör till Dallens krig- och
konflikrelaterade attraktioner. Gravgårdar är kopplade till döden där ämnen som
döden, lidande och förskräckligheter dyker upp i undervisningssyfte och fokus ligger
mindre på nöjessyfte. När man besöker en gravgård som deltagare i en temaguidning
eller rundvandring kan detta inte jämföras med att man besöker sin släktnings grav.
Bilderna som är med på Visit Turkus sidor inte är mörka, utan de är tagna på dagen.
Vandringens syfte inte är att skrämma någon, men berättelserna om kända författare,
67

konstnärer med mera har kanske inte alltid ett lyckligt slut och de har kanske inte levt
det lättaste livet eller levt under de lyckligaste årtalen (IF mgt 2021/008).
Det berättas att under 200 års tid har här begravts både mera och mindre kända

Bild 4Rundvandring på begravningsplatsen (Visit Turku, Rundvandring på
begravningsplatsen 2020)

Åbobor. Under Konst och konstnärer-rundvandringen får deltagarna höra om avlidna
konstnärer inom olika genrer och se olika monument. Jämfört med de två tidigare
vandringarna förekommer det inte ord som hemskt, mörkare sida, förbjudet eller
brott. Guidningarna vid gravgårdarna kan vara känsliga och man vill respektera detta
område samtidigt som syftet med vandringen ligger starkt på utbildningsorienterade
sidan av mörkhetsgraden även om jag kanske inte skulle se den höra till mörkaste av
mörk turism.

68

Visit Turkus webbsidor innehåller ingen information om rundvandringen på Själö.
Däremot finns på Visit Kimitos sidor broschyren Välkommen till Kimito där det
berättas om Själö. Beroende på var fokus ligger kan Själö räknas till Dallens sjätte
mörk turismkategori; andra sjukliga attraktioner och mänskligt lidande där fokus är
på mentalsjukhus. Vad som fångade min uppmärksamhet och som överraskade mig
var det som stod under rubriken Själö; Det sägs att Själös namn har med sälar att
göra – inte själar. Sedan kommer underrubriken Mörkt förflutet. Det förs tydligt fram
att själva ön har en mörk historia som innehåller berättelser om kvinnorna som bodde
i mentalsjukhuset ända fram till 1962. Efter detta började den ljusare tiden och de
guidade vandringarna fokuserar på öns historia, natur och nutida verksamhet.

Bild 5Visit Kimito – Själö (VisitKimito 2020)

Jag har själv deltagit i denna rundvandring sommaren 2019. Under vandringen
talades mycket lite om mentalsjukhuset och kvinnorna som levde där. Det kommer
69

troligtvis inte att ordnas guidningar som enbart handlar om patienterna och
hemskheterna som har hänt på ön. Men kanske i framtiden, för att jag kan anta att det
finns folk som är intresserade av dessa historier. Nu får man nöja sig med den
information som hittas på nätet, det lilla patientrummet som kort visas under
guidningen samt Johanna Holmströms bok Själarnas Ö som berättar om de kvinnliga
patienterna.
De två sista vandringarna som jag har undersökt hör till Dallens fjärde mörk turism
kategori; platser kopplade till döden där platsen är ett museum. Jag har tagit med
skräckvandringen som ordnas varje år under Halloween vid Åbo slott; Skräck, våld
och vålnader. Ett evenemang som kan antas vara känt bland Åbobor. Redan i
marknadsföringen står det: ”De superpopulära...”. Den valda bilden är mörkare än de
vanliga bilderna man kan se av Åbo slott.

Bild 6Skräck, våld och vålnader – rundvandring (Visit Turku, Skräck,våld och
vålnader - vandringarna 2020)

Bild 6Skräck, våld och vålnader – rundvandring (Visit Turku, Skräck,våld och
vålnader - vandringarna 2020)

Det berättas hur deltagarna får höra historier ut det förgångna, berättelser som
guiderna oftast inte vill berätta om under vanliga guidningar. Detta ger en känsla av
någonting förbjudet. Sedan kommer frågan om det finns spöken på Åbo slott och
70

svaret blir ”Ja!”. Här kan deltagaren även anta att det kommer att berättas
skräckberättelser och spökhistorier.
Under Mörka helgen ordnades det en liknande rundvandring i Svartå slott. Jag ville
jämföra dessa evenemang om det kunde hittas likheter i sätten på vilka guidningen
marknadsförs. Själva informationen om guidningen hittades på Svartå slotts
webbsida.

Bild 7Spöktur i Svartå Slott (Svartåslott 2020)

Intressant var att det ordnades spökturer för yngre barn, barn och unga samt vuxna.
Vuxna hade även möjlighet att besöka slottet vid midnatt medan vid Åbo slott sker
guidningarna vid 20 tiden. Spökturen vid Svartå slott skiljer sig en del från
skräckvandringen vid Åbo slott. Vid Åbo slott får man höra om slottets äldsta del;
krig, brott, mord, tortyr, levnadssätt och om spöken. Vid Svartåslott berättas det om
de fem olika spöken som spökar i de olika rummen; t.ex. den svenske kungen Gustav
III som spökar i det kungliga sovrummet. Säkert berättas också slottets historia men
71

här finns kanske mindre av krig, brott, mord och tortyr än i Åbo slott. Det står också i
evenemanget att det är skrämmande och inte passar för barn. Det berättas även att
anställda kommer att vara utklädda, vilket kommer fram på bilden som illustrerar
evenemanget.

72

5 Hanteringseffekter av mörk turism
En fråga som rör många platser och attraktioner av mörk turism är om det är etiskt att
utveckla, marknadsföra eller erbjuda dem för turistkonsumtion. En del av platserna
och attraktioner är på sätt och vis ”oavsiktliga”. Det vill säga de inte har skapats eller
utvecklats medvetet som turistattraktioner utan har blivit så av olika skäl. Sedan finns
det turistattraktionerna som har skapats för att fungera som mörka turistattraktioner,
men där nöjet spelar större roll. På grund av att mörk turism kan delas in i olika
kategorier samt mörkhetsgrad är det viktigt för en turismansvarig att tolka den mörka
platsen eller attraktionen samt fundera hur den ska presenteras och vilken
information som ska förmedlas (Stone och Sharpley 2009, 8).
Själva begreppet mörk turism är känt bland turismansvariga i Finland även om det
inte används inom marknadsföringen. Men detta leder också till att det finns olika
syn på vad mörk turism innebär. För Anne Bergström var mörk turism ett känt
begrepp då hon själv var intresserad av de mörka händelserna, berättelserna och
fenomenen. Hon och Li Näse som jobbade med projektet mörka Åboland visste att
det finns en 100 års gräns för brottsberättelser som kunde tas upp i boken utan att
såra någon. Även kartan över de olika brott som begåtts inom ett område lämnades
bort för att man ansåg att det inte var en bra idé att kontakta markägaren och berätta
att hen har en avrättningsplats på sitt område (IF mgt 2021/007). Ville Vuorelma
anser att mörk turism kan kopplas med tragiska händelser som hänt på riktigt och
som exempel räknade han Auschwitz och Tjernobyl, händelser som skett på 1940
och 1980-talen. Det var inte ett fel svar, men dessa två turistmål hör till den mörkare
ändan av mörkturismspektrum. Mörk turism är inte bara frågan om riktiga händelser,
det kan även innehålla fiktiva berättelser. Jon Lindström som intervjuades samtidigt
kopplade mörk turism till vandringen vid bunkern Irma, spökberättelserna samt
vandringen vid Hangös gravgård, men båda höll med om att Mörka helgen inte
räknas till mörk turism (IF mgt 2021/006). Paola Fraboni som fungerar som guide i
Pargas var även bekant med mörk turism och tog upp hur både verkliga och fiktiva
väsen, sägner och mörkare berättelser kan anses höra hit. Hon menade att
användningen av begreppet mörk turism i marknadsföringen inte är sannolik (IF mgt
2021/008).

73

Slutsatsen som kan dras av intervjuerna är att själva begreppet mörk turism är bekant
men dess betydelse och vad som räknas till mörk turism uppfattas olika hos
turismansvariga beroende på hur vederbörande jobbat med temat. Användningen av
begreppet mörk turism undviks tillsvidare inom marknadsföringen av platser. Det
kan vara båda platser som är ”oavsiktliga” eller sådana som har byggts för att
fungera som mörka turistattraktioner. Då mörk turism-begreppet lämnas bort från
marknadsföringen och istället förs fram med hjälp av ord och bilder bör
turismansvariga fundera på hur avsiktliga och oavsiktliga mörka berättelser och
platser marknadsförs och presenteras under en vandring eller guidning för att inte
såra någon. Dallen tar upp fyra administrativa principer som är avgörande för att
göra svåra platser tilltalande för allmänheten: balans och känslighet, publik, effekt
och etik (Dallen 2011, 465).

5.1 Balans och känslighet
På grund av dess känsliga natur är mörk turism en mycket politiserad undersektor.
Det finns olika åsikter bland intressenter som är involverade i planering, utveckling,
hantering och visning av mörka turistattraktioner och evenemang. Guidningen måste
planeras noggrant och genomföras på ett känsligt sätt som ger en balanserad syn på
det förflutna. En aspekt av balansen är avvägningen mellan utbildning och
underhållning (Dallen 2011, 466). Nedan har jag förenklat Stones
mörkturismspektrum genom att skilja på mörkaste av mörk turismattraktions och
ljusaste mörk turismattraktions innehåll och syfte. Som tidigare tagits upp är mörka
turismprodukter mångfacetterade, komplexa i design samt syfte och har olika
karaktär. Kanske är den universella termen mörk turism för att passa alla turistmål
och för inte fram de olika lagren av mörk turism. En viss attraktion passar under en
viss kategori av mörkerhet. Spektret omfattar kontraster mellan platser, målet och
uppfattningar om autenticitet hos en turistmål.
Attraktioner och evenemang som ligger på den mörkaste delen av skalan har som
syfte att vara utbildningsorienterade med hög historisk äkthet och uppfattas som
autentiska. Dessa ställen är inte ursprungligen byggda för att fungera som mörka
turistmål utan har blivit attraktioner strax efter händelsen eller ännu senare. Därför är
tidsskalan för händelsen kort och utbudet är oavsiktligt (P. R. Stone 2006).
74

Björkholm tar upp diskussionen i sin studie där kulturarvens betydelse för den
regionala identiteten och för känslan av hemmahörande betonas och betonar att
kulturarv inte får slarvas bort. Kulturarven är ett sätt att fortsätta äldre generationers
kulturpolitiska strävanden och det förflutna används i samtiden för att skapa en god
framtid (Björkholm 2011, 102). Detta kan kopplas med mörka turistmål vars syfte
koncentrerar sig mera på utbildning och en strävan till att de hemska sakerna som
hänt inte skall upprepas i framtiden.
Högre politisk influens och ideologi
Platser av död och lidande

Mörkast

Mörkare

Mörk

Utbildningsorienterad
-

Historia centrerat (konservering och minne)
Uppfattad autentisk produkttolkning
Lägesäkthet
Kortare tidsperiod till händelsen
Utbud (oavsiktligt)
Lägre turism infrastruktur

Figur 5Mörkaste av mörkt turismspektrum (Stone
och Sharpley 2009).

Till denna sida kan man räkna koncentrationslägret Auschwitz som hörande till
kategorierna (1) platser för mänsklig interaktion och (2) krig- och konfliktrelaterade
attraktioner. Koncentrationsläger har lämnat djupa ärr i landskapet i Europa. De är de
fysiska vittnesbörden om nazisternas ideal om ras överlägsenhet, och deras strävan
att förinta den judiska rasen. Trots de negativa bibetydelserna i samband med lägren,
har flera av dem blivit stora ”turistattraktioner”. Målet med dessa inrättningar är att
minnas de avlidna, att utbilda yngre generationer och att underlätta forskningen
(Dallen 2011, 448-450). I AlterNATIIVI-podcasten påpekar Hovi att det inte är
meningen att göra koncentrationslägren till en underhållning utan syftet ligger starkt
på utbildning. Så länge personer som lever eller som har släktingar som har upplevt
detta kan det lätt väcka etiska frågor/problem (Hovi, AlterNATIIVI-podcast: Synkkä
turismi 2019) och då bör man som turismansvarig försöka hitta rätta balansen i
presentationen av någonting känsligt som hänt för under 100 år sedan.
75

En annan syn på balans är att se till att motsatta åsikter om händelserna är
representerade. Även om fördomar ofta är kopplade till hemska utrymmen och
händelser, bör man sträva till objektivitet och presentera båda sidor av debatten. Vem
dödade vem? Var eller när inträffade det? Vem var det som gjorde fel? Var hen
skyldig eller oskyldig? Detta är frågor som uppstår på platser av död och mord.
Tolkningen och presentationen bör stöda sig på fakta, men alternativa åsikter kan
också betraktas som en viktig del av ett tolkningsprogram.
Motsatsen till mörkaste av mörkt turistmål är platser som ligger på ljusare sidan. Ju
mera produkten flyttas mot högra sidan, ljusare delen, förändras och försvagas de
tidigare nämnda egenskaperna. Den viktigaste egenskapen är någonting associerat
med döden och lidande. De ljusaste produkterna är ställen, attraktioner eller
rundturer, vilkas mål är att underhålla turisterna genom att presentera äkta eller
fiktiva dödsfall. Produkterna är kommersiella och anses därför inte vara autentiska
jämfört med produkter som finns på mörkaste delen av tabellen (P. R. Stone 2006).
Lägre politisk influens och ideologi
Platser associerade med död och lidande

Ljus

Ljusare

Ljusast

Nöjesorienterad
-

Arvcentrerat
(kommersiell/romantisk)
Uppfattad oäkta produkttolkning
Icke-lägesäkthet
Längre tidsperiod till händelsen
Utbud (avsiktligt)
Högre turism infrastruktur

Figur 6Ljusaste mörkt turismspektrum (Stone och
Sharpley 2009).

Det är lättare att se nöjet i händelse som har hänt för 500 år sedan och därför är
risken mindre att man sårar någon eller att etiska frågor/problem uppstår. Ett
exempel är Skräck, våld och vålnader vandringen vid Åbo slotts gamla del.
Vandringen innehåller riktiga berättelser om hur folk under den tiden har levt,
straffats, mördats mm. Liksom även berättelser om andar som spökar i slottet.
76

Åhöraren får själv bestämma om hen tror på dem eller inte. Under intervjun med
Anne Bergström tar hon upp att det finns en gräns en turismansvariga bör ta i
betraktande när man gör mörka händelser kommersiella. Gränsen hon tar upp är 100
år (IF mgt 2021/007).
Men det finns även mörka turistattraktioner som ligger i mitten av turismspektret där
det kommer fram egenskaper från båda sidorna och både nöje och undervisning
spelar viktiga roller. Ett exempel är fängelseturism som hör till kategorin (1) platser
för mänsklig interaktion. Hit kan man räkna Kakola och rundvandringarna som
ordnades i själva byggnaden (Åbos länsfängelse och Åbos centralfängelse) 2018 var
det sista gången man fick besöka själva fängslet medan idag får besökaren göra detta
via en dia-show (Emma 2017). Under vandringen får man höra riktiga berättelser vad
som har hänt inom fängelsets väggar; vem som har bott där, vilka olika brott de
begått för att hamna dit. Utbudet är ”oavsiktligt” vilket betyder att fängelset byggdes
för fångar och det var inte meningen att det skulle bli till en turistattraktion men efter
att det stängdes lockade det turister som ville höra historien kring det våldsammaste
fängelset i Finland, där de mest ökända brottslingarna hölls (Emma 2017).
Känslighet krävs i varje aspekt av attraktionens förvaltning (tolkning, underhållning,
personalutbildning, marknadsföring) oberoende av om attraktionen ligger på
mörkaste eller ljusaste sidan av mörk turism spektret. Detta gäller särskilt med
hänsyn till offer eller familjemedlemmar. Deras sinnestillstånd skiljer sig mycket
från andra besökare, och en extra omsorg bör vidtas för att försäkra att användningen
av attraktionen görs smakfullt och på ett sätt som inte är upprörande (Dallen 2011,
466).

5.2 Känn igen publiken
Det är viktigt att känna till konsumenterna av mörkt turism. Internationella turister,
inhemska besökare, pilgrimer, reseguider, veteraner, offer, offers familjer,
sightseeing-resenärer och hobbyister är en del av den stora marknaden för mörk
turism. Var och en av dem har olika perspektiv på det förflutna och olika
förväntningar på sitt besök (Dallen 2011, 466). Turistens motivation på turistmålen

77

varierar. Intresse för det starka eller själva händelseprocessen förekommer också
(Hovi, AlterNATIIVI-podcast: Synkkä turismi 2019).
Jag har förenklat Stones turismspektrum som koncentrerar sig på själva ’’mörka
turisterna’’ och vad de söker från mörkaste av mörkt turistmål jämfört med den
ljusaste. Jag har också tagit med Rachael Raines vidare forskning på spektret och
hennes fyra olika ’’mörka turist’’ grupper.

Engagemang Erfarenhet

Mörkast
Sörjare

-

Utforska

Mörkare

Pilgrimer

Mörk

Ljus

Ljusare

Ljusast

Skräckintresserade

Förplanerade besök
Djupt engagemang med
platsen
Mer andlig upplevelse
Intresse för en specifik
aspekt
Besöker en specifik plats
av en anledning

Figur 7Mörkaste av mörk turist och förväntningar (Magee 2020)

Om man tittar närmare på Stones turismspektrum där fokus ligger på mörkaste sidan
av mörk turism är enligt honom besökaren ute efter andliga upplevelser och det är
frågan om ett planerat besök av en viss orsak. Enligt Raine har den första typens
resenär en direkt koppling till platsen eller en inre djupgående arvserfarenhet (Raine
2020). Som jag tidigare tagit upp ligger koncentrationslägret Auschwitz på den
mörkaste sidan av turismspektret. Besökaren besöker platsen för att visa respekt och
höra om koncentrationslägret och utbildnings aspekten är stark. Därför kan man se
ett besök på detta ställe också som icke-fritid. Man åker inte dit för nöjes skull.
Som tidigare konstaterats finns det få mörka turistattraktioner i Finland som hör till
den mörkast mörk turism sidan av spektret. Men det finns ställen som kan anses höra
till mörkare sidan. I kapitel 4 tog jag upp som exempel brottscenerna i Åbo. Det
tillfälliga minnesmärket över knivdådet vid torget i Åbo och vandringarna som

78

fokuserar på hemska brott i Åbo. Dessa är riktiga händelser där besökaren får gå på
samma platser där själva brotten har ägt rum.
Till Stones turismspektrum ljusaste sida ligger resenärer som söker efter spänning
och information men även för att annars titta se sig omkring. Besöken kan vara
planerade eller spontana och resenärerna kanske inte har lika stark koppling till
stället som på mörkaste sidan av mörk turism. Om man jämför figuren med Raines
studier kan man anse att resenärer som kanske inte har en direkt anknytning till
platsen men söker efter utbildning och nöje under sin fritidsresa hör till mitten av
turismspektret.
Utforska

Mörkast

Mörkare

Mörk

Slumpmässigt

Ljus

Ljusare

Ljusast

Spänningssökare Informationssökare Sightseeing

-

Besök ofta mer spontant
Litet eller inget engagemang
med platsen
Fristående erfarenhet
Inget särskilt intresse för
platsen
Besöker fler platser av
samma anledning

Figur 8Ljusaste mörk turist och förväntningar (Magee 2020).

Till mitten av spektret anser jag att rundvandringen vid Själö hör då man talar om
tiden då området fungerade som ett hem för kvinnorna som på Själös mentalsjukhus.
Detta eftersom besökaren får se själva rummet där en kvinna bott och får höra hur
kvinnorna denna tid behandlades. Det som gör vandringen mörkare är själva tiden.
Det är inte frågan om en händelse som har hänt länge sedan, utan mental sjukhuset
stängdes först 1962. Det har även bevarats ett brev av en patient som hade påståtts
mentalt uppföra sig som ett barn, men brevet visar annat.
Till ljusaste sidan av mörk turism anser Raine att hör besökare som uppvisar
gemensamma egenskaper som den andra gruppen det vill säga utbildning och
nöjessyfte ligger på fokus men deras motivation för att besöka tenderar att vara för
79

"att se det är att tro det" (Raine 2020). Till ljusare sidan anser jag att hör Skräck, våld
och vålnader rundvandringen vid Åbo slott och projektet mörka Åboland som
ordnade utställningar samt guidningarna som var fakta- och berättelsefokuserade om
de mörka händelserna i Åbo. Vad alla dessa har gemensamt är att vandringarna och
berättelseguidningarna är faktabaserade men även innehåller berättelser där
besökaren själv får avgöra om hen vill tro på dem (spökhistorier, väsen, sägner).

5.3 Effekten
En guidnings-princip som verkar fungera på många platser är att skapa den rätta
effekten. Att skapa en så kallad chockfaktor är ett sätt att få människors
uppmärksamhet eller att ge en underhållande upplevelse (Dallen 2011, 467). Detta
håller jag med om när det gäller mörk turism där chockfaktorn spelar en stor roll inte
bara i underhållnings syfte men även för att få människorna att tänka på vad som har
hänt och undvika att det upprepas. Chockfaktorn och hur den används kan vara ett
värdefullt verktyg i detta avseende (Dallen 2011, 467). I nöjessyfte kan chockfaktorn
locka människorna att delta på nytt, även om det är ett evenemang som ordnas varje
år t.ex. skräckvandringen vid Åbo slott som ordnas under Halloween i slottets äldsta
del. Jag har själv deltagit i vandringen två gånger 2016 och 2019 och båda gångerna
hade vissa element; materiella och immateriella, lite ändrats.
Upplevelserummets utformning skapar olika känslor hos besökaren. Vissa
upplevelserum gör att vi blir glada och upprymda, medan andra gör att vi blir ledsna
eller deprimerade (Mossberg 2003, 134). Vad som intresserade mig var hur
upplevelserum skapas kring turistiska attraktioner där död, katastrof och förstörelse
är närvarande. Mossbergs studie fokuserade sig mest kring att hur en upplevelse
skapas i teatrar, restauranger, museer, hotell och liknande miljöer. Men den gav mig
inte en tydlig bild hur rätta stämningen skapas på mörk turism platser där kognitiva
(rum), känslomässiga (musik, ljus, färg) och fysiologiska (bekvämlighet, lukt)
reaktioner samspelar. Roxana Magee, doktorand inom institutionen för global
verksamhet & företag, har undersökt upplevelserum kring mörk turism. I hennes
studie Servicescape Management at Heritage Tourism Sites: From Dark Tourism
Sites to Socially-Symbolic Servicescapes 2018) har hon indelat hanteringen av mörka
80

upplevelserum i tre olika kategorier som jag kommer att använda i kapitel 6. Dessa
tre kategorier är fysiologiska dimensioner, sociala interaktioner och sociala
symboliska dimensioner (Magee 2020). Magees studie har baserat sig på Bitners
modell av upplevelserum som togs upp i kapitel 3.2.1.
I Bitners modell nämns den fysiska dimensionen vilket omfattar påtagliga, synliga,
observerbara och mätbara stimuli. Det vill säga atmosfäriska förhållanden som
temperatur, ljud, musik med mera. Utrymmet och dess funktionalitet samt tecken och
symboler. Med dessa förvaltas och kontrolleras besökarna på mörka kulturarvsplatser
som togs upp i kapitel 3.2.1. Syftet med att undersöka den fysiska dimensionen av ett
upplevelserum är att förstå samspelet mellan omgivningen och de materiella
elementen, samspelet mellan besökare och anställda samt hur turismansvariga på
lämpligt sätt för fram dessa. Utrymmet och funktionaliteten är viktiga komponenter
när det gäller mörka turistattraktioner och att skilja mellan den autentiska,
ursprungliga strukturer och objekt dvs. rester av byggnader, arkiv och utställningar.
Idag förekommer det också element inom attraktionerna som inte har funnits
ursprungligen i historien (Magee 2020, 29-44). Sådana är t.ex. vägglamporna som
förekommer i Åbo slott för att hjälpa deltagarna att se och röra sig i området. Dessa
små ”moderna” element bör föras fram på ett sätt som passar till byggnaden och den
historiska miljön. På grund av detta spelar de fysiologiska reaktionerna en stor roll
för att skapa rätt stämning och få deltagarna att stanna i rummet och som Magee tar i
sin upp studie är de fem sinnen (syn, hörsel, lukt, smak och känsel) centrala när det
gäller utformningen av materiella element i ett upplevelserum (Magee 2020, 29-44).
Den andra kategori Magee tar i sin studie upp handlar om de sociala interaktionerna i
ett mörk turism upplevelserum. Hit räknar hon mörka kulturarvsplatser kopplade till
död, folkmord och mänskligt lidande där det krävs noggrann hänsyn till hur dessa
skall föras fram. En guidning, vandring eller utställning kan innehålla biografisk
forskning med data insamlat innehållande offrens namn och annan personlig
information. Det är mänskliga berättelser som möjliggör en sann berättelser av
händelsen. Vissa av offren kanske ännu lever idag och kan möjligtvis berätta sin
version av historien eller det kanske finns efterlevande familj och släktingar som kan
berätta vad de har fått höra om den mörka händelsen (Magee 2020, 29-44). Som
tidigare nämnts har dagens turismansvariga en utmaning när det gäller att föra fram
81

dessa historiska händelser i dagens turism inte bara vid valet av hur man berättar
historiska berättelser utan också av själva utrymmet där man gör detta. Den tredje
kategorin Magee tar upp är de sociala symboliska dimensioner. Att förstå och
utvärdera upplevelserum vid mörka turistattraktioner kräver holistiskt fokus på
sambanden mellan upplevelserum (attraktionens egen historia och kännetecken) och
de betydelser rummet förmedlar. Det är viktigt för en turismansvarig att se till att
upplevelserummet uppfattas på rätt sätt och förs fram på ett trovärdigt sätt. Det gäller
vad som förs fram under guidningen eller vandringen från det förflutna och hur det
presenteras och för deltagarna och samhället. Vissa ämnen kan skapa frågor eller ge
upphov till olika åsikter bland deltagarna. För att undvika detta krävs det både
materiellt (hänvisning till fysiska bevis) och kommunikativ (med hänvisning till
presentation, tolkning och kommunikationsmetoder) innehåll i guidningen eller
vandringen i upplevelserummet. Mörk turism kan innehålla ämnen som har en
mörkare historia t.ex. Auschwitz. Vad som har hänt i historien kan inte ändras och att
besöka detta ställe syftar till att ge en säker plats där besökaren kan brottas med sina
egna moraliska dilemman och djupt oroande frågor om samhället och människans
villkor (Magee 2020, 29-44). Jag anser att denna kategori inte framträder lika starkt i
Finland som i andra länder men ser att frågor om någonting som har hänt när det
gäller väsen, sägner eller spökberättelser skapar starka diskussioner bland deltagarna
även hos oss. Mer om detta i kapitel 6.

5.4 Frågan om etik
Den sista frågan handlar om etik. Många människor ifrågasätter etiken i att använda
död, katastrof och andra former av mänsklig smärta i kommersiellt syfte. Kritiken
riktas mot att man utnyttjar andras lidande för personlig eller institutionell vinst. Att
lära sig om privata aspekter av människors liv utan deras tillstånd, även efter att de är
döda, anses av många som omoraliskt. Turismansvariga samt guiderna måste föra
fram dessa teman på ett respektfullt sätt för att undvika eventuella problem (Dallen
2011, 467). Här kommer jag att tänka på intervjun med Anne Bergström. Hon och
andra som var med i projektet Det mörka Åboland lämnade bort många händelser
kring temat brott och straff för att de visste det skulle uppstå bråk vad som är etiskt
att föra fram. Därför lämnade de bort händelser som skett för mindre än 100 år sedan.
Samma etiska frågor dyker dock inte upp i samband med immateriella kulturarv
82

såsom väsen och sägner. Dessa kunde tas med för att det inte är frågan om äkta
händelser (IF mgt 2021/007).
Det som påverkar på de etiska frågorna är Dallens tre tidigare nämnda administrativa
principer; balans och känslighet, kännedom om publiken och effekten. Utmaningen
för turismansvariga med mörka turismställen är att tolka de hemska och smärtsamma
elementen i det förflutna och kunna presentera dem för deltagarna och fånga deras
uppmärksamhet (Magee 2020, 29-44). Som Tuomas Hovi nämner i AlterNATIIVI podcasten är planeringen av underhållningen på de turismansvariga. Vilken typ av
syn har de på själva evenemanget? Under podcasten talades det om etiken kring
mörk turism; vad som är acceptabelt och var gränserna går. Intervjuaren frågade råd
om hur man ansvarsfullt ordnar besök på mörka turistmålen. Hovis svar var att råden
är samma som gällande andra turistmålen. Man ska inte såra, orsaka störningar eller
förolämpningar genom sina egna handlingar (Hovi, AlterNATIIVI-podcast: Synkkä
turismi 2019). Jag håller med honom, oberoende om det handlar om mörk turism
som ligger på mörkaste eller ljusaste sidan av spektret gäller samma regler. Dock hur
berättelserna förs fram av guider skiljer sig på utbildningsorienterade- och
nöjesorienterade-guidningar och -vandringar. Nöjesorienterade-guidningar och vandringar kan innehålla element såsom rekvisita, skådespel och fiktiva berättelser
som utbildningsorienterade-guidningar saknar. Men platsen dit berättelserna och
skådespelen har byggts har värde. T.ex. temaguidningen i Pargas gravgårdsplats eller
Skräckvandringen vid Åbo slott. Platserna bör uppskattas och inte förstöras samt
förstå äkta händelser som skett i historien. Gällande när besökaren kan ta bilder beror
på stället. Under podcasten berättade Hovi om den unga flickan som hade tagit bilder
från koncentrationslägret och tagit "selfies" med byggnaderna (Hovi, AlterNATIIVIpodcast: Synkkä turismi, 2019) Bilderna ledde till starka diskussioner hur detta kan
anses vara respektlöst. Idag på Auschwitz webbsidor står det intruktioner vad
turisterna bör ta i beaktande när man besöker området. Det står även i vilka områden
man får ta bilder och var det är förbjudet. Jag tycker att samma problem finns inte i
turistmålen i Finland men besökaren kanske inte borde ta "selfies" där någons
gravsten med namn syns.
När det gäller mörk turism konstaterar Hovi att det är lättare att besöka turistmålen
som ligger långt från sitt eget land. Att förstå det historiska förflutna är en annan sak
om det har hänt i ditt eget land eller i ett annat land. Under intervjun kommer det
83

finska kriget fram och hur det ännu idag är ett känsligt tema att behandla inom
turismen. Det är svårare att "underhålla" eller ta fram turer eller utställningar som
enbart fokuserar på vad som har hänt i Finland under kriget. Händelserna har
behandlats och förts fram, men de är fortfarande en smärtpunkt i Finland. Det finns
en rädsla för att överskrida etiska gränser; vad är lämpligt och hur undviker man att
förolämpa någon? (Hovi, AlterNATIIVI-podcast: Synkkä turismi 2019). Jag håller
med Hovi, speciellt när det gäller attraktioner inom mörk turism. Men vad jag tycker
är intressant är hur bunkern Irma i Harpaskog nyligen har tagits i användning inom
turismen. Människor har besökt platsen och har fått höra berättelser från krigstiden
och om hur människorna levde och åt under krigstiden i bunkern. Så en förändring
börjar ske, med små steg.
Under intervjun med Paola Fraboni, som fungerar som en guide i Pargas men som
även som samarbetar med barn från årskurserna 1-6 och ordnar olika besök åt dem,
kom det fram att barnen väl kan ta emot information kring mörka händelser. Här
gäller det att anpassa berättelsen till att publiken består av små barn. För mycket
faktabaserad information kring mörka händelser kan vara svårt att ta emot. Därför
utelämnas exakta årtal och datum samt hurudan roll olika personer har haft i vår
historia. Fokus ligger på t.ex. hur en person har dött. Hon besökte Åbo domkyrka
tillsammans med eleverna och berättade om öppningen i stenen som man kan se på
golvet och genom vilken när lik begravdes. Hon visade dem runt och berättade om de
olika detaljer, t.ex. vad det betyder om man ser ett skepp upphängt i kyrkan. Hon
berättade om prinsessan och hennes far som blivit begravda under kyrkan. De
traditionella berättelsen om vem hon var och vem hennes pappa var och hurdan roll
de har haft i vår historia lämnades bort. Barnen ville höra hur prinsessans pappa hade
dött, vilket skedde genom att hans ärtsoppa var förgiftad. Detta ledde till att barnen
skrattar åt att de just hade ätit ärtsoppa i skolan, och denna lilla detalj får dem att
komma ihåg händelsen (IF mgt 2021/008). Jag tycker det är inte ett problem att
inkludera humor i en nöjesorienterad-guidningen där målgruppen är småbarn.
Vad jag har kommit fram till under min forskning är att problematiken kring etiska
frågor inte tar så stor plats hos oss jämfört med mörk turism i andra länder. Då mörk
turism i Finland innehåller element från materiella och immateriella kulturarv är
gränsen mellan vad som är acceptabelt och oacceptabelt otydligt och risken att såra
någon anses liten. Men jag tycker att Hovis regler gällande att man inte ska såra,
84

orsaka störningar eller förolämpa någon genom sina egna handlingar, råder även i
Finland. I följande kapitel kommer jag att presentera slutresultatet av min pro graduavhandling samt en ny mörk turismkategori och dess kundgrupp samt mörkhetsgrad.

85

6 Den sjunde mörka turismkategorin
Under forskningen dök det upp attraktioner med guidningar och rundvandringar som
kan kopplas till mörk turism men att placera dem inom Dallens sex turismkategorier
var svårt. Tidigare i avhandlingen placerades vandringen Skräck, våld och vålnader i
Åbo slott i kategori fyra som handlar om ställen kopplade till döden. Det är frågan
om platser som är besatta av andar av de döda samt att där har skett hemska
händelser. Detta stämmer, då vandringen går ut på att berätta om brotten, morden och
krigstidahändelser i slottets äldsta del. Skräckvandringen kunde även placeras i
kategori sex där vandringen fokuserar på mänskligt lidande och sjukdomar. Under
vandringen fick man höra om medeltidens sjukdomar såsom pesten (Jylli 2019). Till
kategori sex räknas det även vandringar i ett hemsökt hus. I vandringen ingick
berättelser om själar som spökar i slottet, t.ex. mannen från Kimitoön som dödade
nio gravida kvinnor och åt upp deras ofödda barns hjärtan för att få ett evigt liv. Som
straff begravdes han levande i kyrkans vägg och det berättas hur man kan höra hans
själ försöka komma ut ur väggen som en fågel (Jylli 2019). Det finns även
skådespelare som dyker upp i de valda rummen för att berätta sin del av historien.
Själva vandringen är uppbyggd av faktabaserade berättelser men innehåller också
berättelser om spöken varvid deltagarna själva får bestämma om de tror på dessa
eller inte. Liknande temaguidning, där fakta och väsen står i fokus, ordnades av
berättardynamot i Pargas. Guidningen skedde vid gravgården och Pargas kyrka och
var fakta och berättelse baserat ur en mörk synvinkel. Placeringen av
temaguidningen och vandringen som är faktabaserat men innehåller berättelser om
spöken, väsen och sägner var svårt med tanke på Dallens studier kring de sex mörk
turismkategorierna. Utifrån forskningsresultat kan det konstateras att i Finland har
man format mörk turism till någonting nytt som passar in till vårt turismutbud. Det
har skapats i Finland en sjunde mörk turismkategori som jag har valt att kalla för (7)
De mörka immateriella kulturarven. Denna kategori är faktabaserad men innehåller
mörkare berättelser där deltagaren själv får bestämma om hen tror på dem eller inte.
Det kan vara väsen och sägner men även berättelser om spöken. Jag själv anser
skräckvandringen och temaguidningen skulle passa bättre till denna kategori.

86

6.1 Immateriella kulturarv och dess mörkhet
Den sjunde mörka turismkategorin placeras på den ljusare sidan av Stones
mörkturismspektrum. Till den ljusare sidan tillhör attraktioner, guidningar eller
rundturer, vars mål är att underhålla turisterna genom att presentera äkta eller fiktiva
hemskheter. Den viktigaste egenskapen är att associerar till död och lidande.
Produkterna är kommersiella och anses därför inte vara autentiska jämfört med
produkter som finns på mörkaste delen av tabellen (Stone P. R., 2006). Som ett bra
exempel är Skräck, våld och vålnader rundvandring. Man har skapat en rundvandring
som baserar sig på fakta där döden och lidande presenteras på ett ”roligt” sätt.
”Roligt” betyder att det finns med skådespel och deltagarna av vandringen engageras
med genom att ställa frågor om de kan höra en fågel hacka på kyrkans vägg. ”Roligt”
kan även kopplas med ett sätt att fånga lokalbefolkningens uppmärksamhet. I
Västnyland finns det även evenemang som kan placeras i den sjunde kategorin.
Evenemanget Finns det spöken i Hangö? ordnades av Hangös museum där museet
har samlat in spökhistorier. Det ordnades en guidning och under guidningen
berättades det om spöket i Casino, huset på Spökberget samt utnyttjades andra mörka
artiklar ur gamla Hangötidningar. Ett annat evenemang som inte hittade sin kategori
var Kulturlänken som ordnades i Ekenäs. Under Kulturlänken ordnades det
utställningen Förbjuden sprit där besökarna fick höra de dolda berättelserna om
smuggling och om Finlands kriminalhistoria. I Ekta museum ordnades det även en
filmförevisning Chasing the dead in Raseborg och en sagostund för barn om väsen
och sägner inom området. I Fiskars ordnades det också en sagostund i Cafe Bar
Pesula. Det visades hemska stumfilmer i samband med musik, tomtar och troll.
Enligt Raines studie anser jag att grupperna av utforskande turister som söker
erfarenheter tillhör denna mörka turismkategori. Spänningssökarnas motiv kretsar
kring underhållning och nyfikenhet gentemot platsen och de är attraherade av skräck,
men har ingen personlig koppling till turistmålen (Raine 2020, 249-250). Att
vandringen eller guidningen innehåller spänning kommer i marknadsföringen genom
de ord och bilder som presenterades i kap 7.4. Även möjligheten att få delta i en
vandring som skiljer sig från det typiska och möjligheten att besöka ställen som
oftast är stängda lockar. Till utforska-gruppen tillhör informationssökare/hobbyister.
De besöker attraktioner för att undersöka och göra olika upptäckter (Raine 2020,
87

250-252). Under intervjun med Paola Fraboni kom det fram att lokalbefolkningen
vill delta i guidningar där det finns möjlighet att höra dolda berättelser och besöka
ställen vilka vanligtvis är stängda för allmänheten. Under temaguidningen fick
deltagarna stiga in i Pargas klockstapel, Agricolakapellet, begravningskapellet och
det gamla bårhuset. Dessa ställen är oftast stängda. Själva guidningen fick 82
deltagare vilket är mycket när det gäller guidningar som ordnas i Pargas (IF mgt
2021/008). En annan intressant sak Fraboni berättade var att det finns ett par som
deltar i alla temaguidningar som ordnats i Pargas för att höra om någonting nytt som
rör deras hemort (IF mgt 2021/008). Här skulle man kunna se paret som hobbyister
eller informationssökare när det gäller historia om deras hemort.

6.2 Mörkt immateriellt kulturarv – för vem?
På basen av svaren som turismansvariga har gett under intervjuerna kan det
konstateras att det finns olika syner på vad mörk turism är. Vissa kopplar mörk
turism med händelser som kan anses höra till mörkare sidan av Stones
mörkturismspektrum medan de som har jobbat mera kring temat vet att mörk turism
kan komma i olika form och mörkhetsgrad. Men även om begreppet är bekant finns
det en motvilja mot att använda mörk turism inom marknadsföringen. Istället förs
detta fram med hjälp av ordval t.ex. kom med om du vågar, hemskaste berättelserna,
förbjudna berättelserna, kusliga och frågan finns det spöken på Åbo slott med svaret
”Ja!”. Mörk turism förs även fram med hjälp av bilder t.ex. bilderna av Åbo slott är
oftast ljusa, tagna på sommaren medan bilden som tagits med i marknadsföringen av
skräckvandringen är tagen på natten. Det är mörkt ute och bilden ger en känsla att
vandringen kan vara skrämmande. Intervjuerna med turismansvariga om vad de har
planerat visar att man i Finland vill satsa på mörkare händelser och mörkare
kulturarv som är riktade för vuxna men även för barn.
Under intervjuerna togs det upp att evenemangens syfte eller målgrupp ofta blir
missförstådda då mörka händelser står i fokus. Anne Bergström berättar hur de två
böckerna i projektet Det mörka Åboland var riktade mera åt en äldre målgrupp men
böckerna köptes av äldre människor med avsikten att ge dem åt sina barnbarn som
godnattsagor. Skräckvandring vid Åbo slott tolkades av besökarna att det var frågan
om ett spökhus. Bengt Selin tog upp under intervjun att saken inte är så. För att
88

undvika missförstånd har vissa en åldersgräns i vandringarna och guidningarna och
oftast är det mellan 12-15 år. Detta gäller t.ex. Åbo slotts skräckvandring och Turku
Crime vandring. Under intervjun med Paola Fraboni konstaterade hon att yngre barn
är intresserade att höra om mörka berättelser men att guidningen eller vandringen bör
skapas på ett sätt som är barnvänligt och enklare för dem att förstå. Under spökturen
vid Svartå slott ordnades det turer skilt för vuxna och barn. Turerna för vuxna
innehöll mer fakta om själva stället, om andarna som spökar i slottet samt vilken roll
de har haft i vår historia. Turer ordnade för barn innehåller mindre fakta om själva
stället och dess historia. Det berättas lite om själva spökena och vem de var samt hur
de har dött. Fraboni berättar om besöket till Åbo domkyrka med årskurs 4. Hon
berättade om prinsessan och hennes far som blivit begravda under kyrkan. De
traditionella berättelsen om vem hon var och vem hennes var pappa och vilken roll
de har haft i vår historia lämnades bort. Barnen ville höra hur prinsessans pappa har
dött, vilket då skedde genom att hans ärtsoppa var förgiftad. Detta ledde till att
barnen skrattar att de just hade ätit ärtsoppa i skolan, och denna lilla detalj får dem att
komma ihåg händelsen (IF mgt 2021/008).
Tankar om kulturarv och hemmahörande ser Björkman i sin studie om hur
kulturarven kan hjälpa individen att komma till rätta med sin identitet genom att
skapa känslor av tillhörighet och sammanhang. Hon påstår att historieintresset har
ökat i det moderna samhället – både i form av intresse för konungar och för de egna
rötterna. Det växande intresset kan bero på att människor blivit mera rotlösa och för
att motverka detta anses historia, identitet och rötter behövas för att få människor
känna sig att höra hemma någonstans och vara mera kulturvarelser än biologiska.
(Björkholm, 2011, ss. 102-103) Detta tycker jag att är en intressant studie att lyfta
fram. Immateriella kulturkomponenter som folkminnen, traditioner, väsen, sägner,
berättelser med mera borde föras fram mera speciellt hos barn för att berika deras liv
men även för att knyta dem närmare till en kulturell gemenskap (Björkholm, 2011, s.
103). Intressen för ens hemkommuns kulturarv kom fram under intervjun med
Bergström och Fraboni. Båda lyfter fram hur populära Det mörka Åboland böckerna
har liksom temaguidningarna som baserat sig på dessa. Intresse finns hos vuxna men
även hos barn. Därför anser jag att projektet Det mörka Åboland inte misslyckades
med sin målgrupp. Böckerna var riktade åt vuxna men jag anser att det är viktigt att
barnen får läsa om de väsen och sägner som togs upp. I Björkmans studie kommer
89

det fram meningen ”små saker[inom kulturarv] är värdefulla, det som förs vidare till
barn och barnbarn är det som skapar en gedigen kultur” (Björkholm 2011, 103).
Även om det är frågan om fiktiva berättelser som berättats från generation till
generation som sedan har dokumenterats är det en del av vårt kulturarv som
människorna vill höra om t.ex. genom att delta i temaguidningar.
Immateriellt kulturarv inriktar sig på muntlig tradition där överföring sker muntligt
men även genom dokumentation av en performans. En aspekt av performans är att
den alltid innehåller drag av kreativitet, det vill säga vid en performanssituation är
målet inte att i detalj kopiera tidigare performansen utan aktörerna har en viss frihet
att medvetet eller omedvetet omforma kulturkomponenten (Björkholm, 2011, ss.
133-134). Det kan konstateras att kategori sju där immateriellt kulturarv står i fokus
är att få lokalbefolkningen att röra på sig och delta i guidningar och vandringar för att
få höra vad det finns för berättelser, sägner, väsen, händelser som skett inom området
som lokalbefolkningen kanske inte känner till. Man kanske också får tillgång till
ställen som oftast är stängda och som öppnas bara för en viss tid. För att fånga
lokalbefolkningens uppmärksamhet bör turismansvariga hitta den rätta effekten inom
mörk turism och då spelar chockfaktorn en stor roll. (Dallen 2011, 467)
Chockfaktorn i kategori sju förs fram med hjälp av grymma väsen och sägner som
hänt inom området t.ex. häxjakt, mord och brott. För att skapa en chockfaktor bör
turismansvariga skapa ett relevant upplevelserum för deltagarna där stämningen
skapas med typiska mörk turism kännetecken dvs. attraktioner där död, katastrof och
förstörelse är närvarande. Det kognitiva (rum), känslomässiga (musik, ljus, färg) och
fysiologiska (bekvämlighet, lukt) reaktioner spelar tillsammans (Mossberg 2003,
131). Turismansvariga bör fundera ska upplevelserummet göra att vi blir glada och
upprymda och fokus ligger på nöje. Eller ska upplevelserummet göra att vi blir
ledsna, deprimerade och får oss att tänka på det förflutna där fokus ligger på
utbildning. Eller är det blandning av båda två. Enligt Mossbergs studier är
upplevelserummet ett ställe där alla närvarande spelar en roll (Mossberg, 2003, ss.
110-111). Det vill säga både personalen, omgivningen och deltagarna skapar
upplevelsen. Under temaguidningarna och rundvandringarna tas publiken med.
Under Skräck, våld och vålnader ställer guiden frågor till besökarna. Frågor som
ställdes var t.ex. ”kan ni höra en fågel bakom väggen? ”som kan kopplas med
90

hemska berättelser om mannen från Kimitoön (Jylli 2019). En fungerande dynamik
mellan deltagarna kan också skapas genom en chockfaktor. Under skräckvandringen
dök det upp karaktärer som berättade sin del av historien t.ex. bödeln som plötsligt
sprang in i rummet och sökte efter brottslingar. Deltagarna blev skrämda och
hämtade stöd från varandra. Guiden berättade åt bödeln att ingen har gjort brott här
och bödeln lämnade deltagarna ifred och berättade om sitt arbete. Senare då guiden
ställde frågor till deltagarna vågade man fortsätta i vandringen, Man berättade t.ex.
om sitt stjärntecken och fick höra om den tidens syn på de vanligaste sjukdomarna
bland de nämnda stjärntecknen. (Jylli 2019).
Roxana Magee har undersökt upplevelserum kring mörk turism och hon har indelat
hanteringen av mörka upplevelserum i tre olika kategorier. Hennes studie visar att
mörka upplevelserum består av fysiologiska dimensioner, sociala interaktioner och
sociala symboliska dimensioner. Som tidigare tagits upp i kapitel 5.3 är de
fysiologiska dimensionerna påtagliga, observerbara och mätbara stimuli för både
besökarna och de anställda. Dessa dimensioner förs fram i omgivningen med olika
materiella element. I sin studie talar Magee om hur de fysiologiska reaktionerna
spelar en stor roll när det gäller att skapa den rätta stämningen i rummet och få
deltagarna att stanna längre (Magee 2020, 29-44). De kritiska faktorerna är våra fem
olika sinnen (syn, hörsel, lukt, smak och känsel) vilka bör tas i betraktande när det
gäller utformningen av de materiella elementen i ett upplevelserum.
Under intervjuerna drogs slutsatsen att största delen av de evenemang som hör till
den sjunde mörka turismkategorin är sådana som ordnas utomhus. Då guidningar och
vandringar ordnas utomhus under hösten kan det vara kallt och mörkt. Det kan även
vara svårt att höra själva guiden. Paola Fraboni poängterar att då man planerar en
guidning eller vandring utomhus är det viktigt att tänka på hur länge en människa
kan vara ute i kylan och lyssna på berättelserna. Då är det viktigt att fånga
deltagarnas uppmärksamhet och få dem att glömma kylan. Då deltagarna var 82
stycken beslöt berättadynamot att dela in deltagarna i små grupper. När de olika
byggnaderna besöktes blev det inte för trångt. Dessutom strävade Fraboni till att hitta
ställen där alla kunde se och höra henne. Temaguidningen vid kyrkogården, vilken
tog en timme, fick positiv respons; det var så intressant att deltagarna inte noterade
hur kallt det var (IF mgt 2021/008). Under temaguidningen blandades det materiella
91

och immateriella och det skapades ett upplevelserum där deltagarna trivdes. Till
exempel deltagarna på guidningen En mörk kväll vid sundet fick höra om
faktabaserade berättelser som ägt rum nära gästhamnen. Från gästhamnen kan man
se Tjuvholmen. Då berättas det om den unga flickan som tog sitt liv med sin mans
svärd. Det sägs att hon var en sjöjungfru och att folk har sett och hört henne. (IF mgt
2021/008). Man nämner henne även i Det mörka Åboland -boken.
Den andra kategorin Magee lyfter fram är de sociala interaktionerna mellan
deltagarna och de anställda i ett mörk turism upplevelserum. Inom mörk turism är det
data som samlats in t.ex. genom personlig information och berättelser som blir själva
händelsen. Det kan vara någonting som skett nyligen eller en tragedi där någon
avlidit och vars närmaste och släktningar ännu kan vara i liv (Magee 2020, 29-44).
Det kan vara en utmaning för turismansvariga att presentera hemska historiska
händelser i dagens turism och det är viktigt att välja hur hen berättar historiska
berättelser men också var man gör detta. Själv anser jag inte detta vara ett problem
när det gäller den sjunde kategorin. Största delen av den insamlade informationen är
över 100 år gammal. Väsen, sägner och spökberättelser är fiktiva och kan skapa
diskussioner bland deltagarna om huruvida de existerar eller inte och kan dessutom
uppmuntra deltagarna till att berätta om sina egna upplevelser med någonting
övernaturligt.
Den sista och tredje kategori Magee nämner är de sociala symboliska dimensionerna.
Detta kan kopplas till den andra kategorin där den turismansvariga bör se till att
upplevelserummet uppfattas på rätt sätt och förs fram på ett trovärdigt sätt. Vissa
ämnen kan skapa frågor eller olika åsikter bland deltagarna. För att undvika detta
krävs det både materiellt (med hänvisning till fysiska och historiska bevis) och
kommunikativt (med hänvisning till presentation, tolkning och
kommunikationsmetoder) innehåll i guidningen eller vandringen i upplevelserummet
(Magee 2020, 29-44). Men även om det är frågan om väsen, sägner och
spökberättelser som kan anses vara fiktiva finns det ofta dokumenterat bevis på att de
har upplevts. Under intervjun med Anne Bergström berättade hon att alla berättelser
som är med i de två böckerna hittades i arkivet och det var inte bara en persons
berättelse om någonting övernaturligt utan det var många andra som hade sätt, hört
eller känt någonting på samma ställe (IF mgt 2021/007). Samma sak tas upp under
92

skräckvandringen vid Åbo slott där det immateriella fokuserar på spökberättelser.
Deltagarna under vandringen samt de som jobbar i slottet har upplevt någonting
övernaturligt och i Visit Turkus webbsidors marknadsföring av vandringen ställs
frågan om det finns spöken på Åbo slott varefter det svaras ”Ja!” (Visit Turku,
Skräck,våld och vålnader - vandringarna 2020)

6.3 Etiska frågeställningar i anslutning till immateriellt kulturarv
I kategori sju är risken för etiska frågeställningar liten jämfört med de andra
kategorier som förekommer i Åboland och Västnyland och som tagits upp i kap 7.1
och 7.2. Men för att undvika missförstånd bland besökarna gällande vandringens och
guidningens syfte är det viktigt för turismansvariga att känna sin publik.
Konsumenterna av mörk turism har olika perspektiv på det förflutna och olika
förväntningar på sitt besök. (Dallen 2011, 466). Tidigare nämnda Rachael Raine har
konstaterat på basen av sina studier som fokuserar på Stones mörkturismspektrum att
det finns tre olika kategorier av mörka kulturarvsbesökare, ”mörka turister”. På
Stones turismspektrum ljusaste sida finner vi resenärer som söker efter spänning och
information men som även annars vill se sig omkring. Besöken kan vara planerade
eller spontana och resenärerna kanske inte har lika stark koppling till platsen som när
det gäller den mörkaste sidan av mörk turism. Till ljusare sidan av mörk turism anser
Raine att hör två olika typer av mörk turismresenärer. Det är besökaren som inte har
en direkt anknytning till platsen och uppfattar besöket som fritid och söker efter
utbildning och kunskap och å andra sidan resenärer som besöker stället för att ”att se
det är att tro det” (Magee 2020, 36). Här uppstår det problem. Raine anser att till
mörkare sidan av turismspektret hör besökaren som har en direkt koppling till stället
och uppfattar besöket som arvserfarenhet. Jag håller med att besökarna som deltar i
skräckvandringen vid Åbo slott kan anses vara personer som inte har direkt koppling
till stället eller personerna som levt under den aktuella tiden. Det är frågan om
händelser för över 500 år sedan. Men t.ex. under temaguidningen i Pargas talar man
om människor som blivit begravna inom området och vilken roll de har haft i
historien. Inom projektet Det mörka Åboland berättar Anne Bergström att vissa
berättelser lämnades bort som hade hänt för under 100 år sedan. Men det kan även
vara känsligt att delta i en vandring i sin egen hemkommun och höra olika
93

faktabaserade berättelser men även väsen och sägner. Då har besökaren en koppling
till stället och dess historia. Jag håller med att besökarna söker efter spänning och vill
höra om dolda berättelser och besöka ställen som annars oftast är stängda för
allmänheten. Men jag håller inte med hennes syn att på ljusare sidan ligger besökare
som har inte en koppling till stället. Jag anser att målgrupp för kategori sju är
lokalbefolkningen men såklart också turister från andra kommuner.

94

7 Sammanfattande slutdiskussion
I denna pro gradu-avhandling har det intervjuats turismansvariga i Finland, med
fokus på Åboland och Västnyland, för att få en tydlig bild vilka guidningar,
vandringar och projekt det finns och vad de handlar om. Materialet har bestått av
tidigare studier om mörk turism samt av intervjuer med turismansvariga i de valda
områdena har dom placerats i Dallens sex mörk turismkategorier. Efter att
kategorierna har forskats placerades attraktioner i Stones mörkturismspektrum för att
få en uppfattning om mörk turism i Finland riktar sig mot den mörkare eller ljusare
sidan. Materialet domineras av en återkommande diskussion om hur begreppet mörk
turism inte är känt i Finland och inte används inom marknadsföringen. Istället förs
den fram med hjälp av ordval och bilder. Turismansvariga Anne Bergström och
Paola Fraboni, som är bekanta med begreppet, konstaterade att användningen av
begreppet inte är aktuell för ögonblicket. Men det finns attraktioner som kan anses
höra hit, vilka är en blandning av utbildning och nöje. De kan anses höra mot ljusare
sidan av spektret där etiska frågor och möjligheten att såra någon är inte ett stort
problem.
Intresset för mörkhet, ondska, hemska berättelser och ställen som oftast är stängda
finns bland människorna. Under temaguidningen, vilken ordnades av
berättardymanot år 2020 vid Pargas gravgård, bestod turistgruppen av 82 personer.
Det kalla vädret och mörkret ute störde inte deltagarna och de vill höra fakta om
själva stället men även det fiktiva samt besöka ställen som oftast är stängda t.ex.
Pargas klockstapel, Agricolakapellet, begravningskapellet och det gamla bårhuset (IF
mgt 2021/008). Den mörka årstiden i Finland under höst- och vintersäsongen har
potential att föra fram mörkare händelser och gör det lättare att skapa den rätta
stämningen. Under intervjun Ville Vuorelma och Jon Lindström tog upp att de ville
ta tag i detta genom att skapa ett evenemang. De satsar inte lika mycket på
sommarsäsongen eftersom den kundgruppen har man redan hittat. Det är under
hösten och vintern då det är tyst i de mindre städerna och de utländska resenärerna är
färre till sitt antal. Då är det lokalbefolkningen som man ska försöka få att röra på sig
(IF mgt 2021/006). Mörka guidningar, utställningar kring mörkhet, mörka sägner och
väsen, spökhistorier och allt man kan se som kan kopplas med brott, mord och döden
95

intresserar folk. Lokalbefolkningen kanske inte känner till berättelser, sägner, väsen,
mörkare händelser som skett i hemstaden. Temaguidningar som kombinerar det
materiella med immateriella fångar folks uppmärksamhet.
Man kan dra slutsatsen att det i Finland skapats en sjunde mörk turismkategori som
saknas på Dallens lista. I Finland två olika fenomen inom kulturarvsturismen
kombinerats; mörk turism och folklore. Denna kategori fokuserar på faktabaserade
handlingar och fiktiva berättelser. Hit kan man räkna olika väsen, sägner och
spökhistorier. Till faktabaserade handlingar räknas det informationen som ges under
guidningen gällande stället men även berättelser om mord, brott och vad som hänt
under kriget. Under temaguidningar får deltagarna själv bestämma om hen tror på
berättelserna eller inte. Berättelser om spöken som folk har sett eller hört, handlingar
om sjöjungfrur, troll, maran, djävulen kan hittas arkiverade liksom de som Anne
Bergström använde i projektet Det mörka Åboland och vilka Paola Fraboni byggde
vidare på för att skapa temaguidningarna.
Mörk turism intresserar både vuxna och barn. Den etiska frågan som förekommer i
samband med de på mörka immateriella kulturarv baserade guidningarna är hur detta
skall föras fram när gruppen består av vuxna eller barn. Under intervjun med Fraboni
kom det fram att barn vill höra om mörkare berättelser och är mindre intresserade av
faktabaserad information om stället. Fraboni tar upp hur årtal, personerna som levde
på tiden eller deras betydelse i vår historia spelar mindre roll. För mycket fakta gör
att guidningen blir för tung för barn och de tappar intresset. Fokus ligger på hur en
person har dött t.ex. prinsessan och hennes pappa som är begravna i Åbo domkyrka.
De traditionella berättelsen om vem de var och hurdan roll de har haft i vår historia
lämnas bort och det berättas hur prinsessans pappa har dött av förgiftad ärtsoppa.
”Detta ledde till att barnen skrattar att de just hade ätit ärtsoppa i skolan, och denna
lilla detalj får dem att komma ihåg händelsen” (IF mgt 2021/008). Guidningar som
har ett mörkare tema t.ex. skräckvandringen vid Åbo slott, Turku Crime vandring
Kakolabackens turer har åldersgräns mellan 12-15 år. Men man skall inte glömma
bort barnen, det finns sätt att berätta dessa berättelser också åt en yngre åldersgrupp
som Svartå slott gjorde med spökturerna 2019.

96

Det finns intresse bland lokalbefolkningen, både hos vuxna och barn, att höra om
någonting nytt man tidigare inte har hört om. Intressen att delta i guidningarna men
kanske inte höra om det vanliga fakta om staden som turisterna vill höra. Paola
Fraboni konstaterade att denna sorts turism, där mörkhet finns, behöver snart ta en ny
slags form. Det är snart dags att ta nästa steg kring turismen där fokus ligger på
mörka händelser i Finland. Det finns många berättelser att berätta och kanske vid
något skede kommer det fram berättelser som tidigare varit för känsliga och som
ännu ligger inom 100 års-gränsen. Jag själv väntar med spänning på vad
turismansvariga kommer att hitta på och på vilket annat sätt våra historiska
händelser, berättelser, folktroväsen och sägner som har en mörkare bakgrund
kommer att föras fram. Potentialen finns onekligen. Men att våga och ta risken, det är
sedan en annan fråga.

97

Litteratur
Alvehus, Johan. Skriva uppsats med kvalitativ metod: En handbok . Stockholm:
Liber, 2013.
Björkholm, Johanna. Immateriellt kulturarv som begrepp och process. Vasa: OY
Arkmedia Ab, 2011.
Dallen, Timothy J. Cultural Heritage and Tourism - An introduction. Bristol:
Channel View Publications, 2011.
Hohenhaus, Peter. ”Dark Tourism.” Dark destinations. den 04 12 2020.
http://www.dark-tourism.com/index.php/destinations.
Hohenhaus, Peter. ”Dark-tourism.” Sweden. den 04 12 2020. http://www.darktourism.com/index.php/sweden.
Hohenhaus, Peter. ”Dark-tourism.” About. den 04 12 2020. http://www.darktourism.com/index.php/about.
Honkasaari, Helen, Anne Bergström, och Li Näse. Elden som förvandlades till en
oxe - Berättelser om folktroväsen, häxor och djävulen i Åboland. Painotalo
Painola, 2018.
Honkasaari, Helen, Maria Ekqvist, Anne Bergström, och Li Näse. Det mörka
Åboland - Ond bråd död, spöken, brott och straff. Painotalo Painola, 2018.
Hovi, Tuomas, intervjuad av Anna Haverinen. AlterNATIIVI-podcast: Synkkä turismi
(den 27 Mars 2019).
Hovi, T. ”Synkkä turismi.” Doria. Januari 2011.
https://www.doria.fi/handle/10024/89092.
Kähärä, Veera-Juulia, och Tuulikki Lounaskorpi. ”Matkailevattutkijat.” Kotimaan
karmivat matkakohteet. den 19 5 2020.
https://matkailevattutkijat.wordpress.com/2020/05/19/kotimaan-karmivatmatkakohteet-19-5-2020/.
Lennon, John J, och Malcolm Foley. Dark Tourism. London: Continuum
International Publishing Group, 2000.
Magee, Roxana. Servicescape Management at Heritage Tourism Sites: From Dark
Tourism Sites to Socially-symbolic Servicescapes. den 17 12 2020.
McCormick, Charlie T, och Kim Kennedy White. Folklore - An encyclopedia of
beliefs, customs, tales, music, and art volume 1. Santa Barbara, California,
den 09 12 2020.
98

Mossberg, Lena. Att skapa upplevelser : från OK till WOW. Lund: Studentlitteratur,
2003.
O'Dell, Tom. Nonstop! Turist i upplevelseindustrialismen. Lund: Lönegård & co.,
1999.
Raine, Rachael. ”Deepdyve.” A dark tourist spectrum. den 16 10 2020.
https://www.deepdyve.com/lp/emerald-publishing/a-dark-tourist-spectrum8sWAXoQZMY?
Stone, Philip R. ”Bepress.” A Dark Tourism Spectrum: towards a typology of death
and macabre related tourist sites, attractions and exhibitions. 2006.
https://works.bepress.com/philip_stone/4/.
Stone, Philip R, och Richard Sharpley. The Darkewr Side of Travel: The Theory and
Practice of Dark Tourism. Bristol: Channel View Publications, 2009.
”Tuomas Hovi.” Wordpress. den 22 03 2021. https://tuomashovi.wordpress.com/.

Källor
Emma. ”Rantapallo.” Kierros Kakolassa ja Turun Lääninvankilassa. den 31 Juli
2017. https://www.rantapallo.fi/mutkiamatkassa/2017/07/31/kierroskakolassa-ja-turun-laaninvankilassa/.
Fiskars Village. ”Mörka helgen i Fiskars.” Fiskars Village. den 16 08 2020.
https://www.fiskarsvillage.fi/sv/event/pimea-viikonloppu-fiskarsissa/.
Hangö Frontmuseum. ”Bunkern nr 302 IRMA i Harparskog.” Hangö Frontmuseum.
den 20 08 2020. https://www.frontmuseum.fi/sv/start/view-127564-5760.
Jylli, Jenina. Skräck, våld och vålnader. Åbo: Åbo Akademi, 2019.
Aaveiden jäljillä - Turun Linna. Regi av Jupe Keskitalo och Marko Keskitalo. 2019.
Pietilä, Sussu. ”Turku Crime – ilta rikostarinoiden parissa.” Susu al Mare. den 04 12
2020. https://www.susualmare.fi/turku-crime-retki-rikostarinoiden-parissa/.
Sundström, Lotta. ”Knivdådet i Åbo var Finlands första terrorbrott.” Svenska Yle.
den 17 08 2018. https://svenska.yle.fi/artikel/2018/08/17/knivdadet-i-abo-varfinlands-forsta-terrorbrott-samhallet-reagerade-med-bade.
Svartåslott. ”Svartåslott.” Svartå Slotts Halloween - spökturer i slottet. den 17 12
2020. https://www.svartaslott.fi/sv/att-gora/evenemang/evenemang/linnanhalloween.
99

Visit Hangö. ”Granitpärlor på gamla begravningsplatsen.” Place2Go. den 10 09
2020. https://hango.place2go.fi/evenemang/10474.
—. ”Place2Go - Hangö.” Evenemang - Mörka Helgen. den 16 03 2020.
https://hango.place2go.fi/evenemang/morka-helgen.
Visit Raseborg. ”Mörka helgen bjuder på upplevelser i ett nytt ljus.” Visit Raseborg.
den 16 04 2019. https://www.visitraseborg.com/sv/morkahelgen/?fbclid=IwAR2JAWFNh5rNrj_kKoNYzTTFv8ySZ2S0nLL5nOVMrgHXfn92ef2wfEiXKI.
—. ”Raseborg evenemang - En natt i bunkern.” Place2Go. den 16 03 2020.
https://raseborg.place2go.fi/evenemang/10832.
—. ”Raseborgs evenemangskalender.” Visit Raseborg. den 16 03 2020.
https://tapahtumat.raasepori.fi/sv-FI.
Visit Turku. ”Kakolanmäen kierrokset ryhmille.” VisitTurku. den 17 12 2020.
https://www.visitturku.fi/kakolanmaen-kierrokset-ryhmille.
—. ”Rundvandring på begravningsplatsen.” Visit Turku. den 20 11 2020.
https://www.visitturku.fi/sv/rundvandring-pa-begravningsplatsen-110209.
—. ”Skräck,våld och vålnader - vandringarna.” VisitTurku. den 20 11 2020.
https://www.visitturku.fi/skräck-våld-vålnader-vandring.
—. ”Turku Crime.” VisitTurku. den 10 12 2020. https://www.visitturku.fi/turkucrime.
VisitKimito. ”VisitKimito.” Välkommen till skärgården. den 17 12 2020.
https://www.visitkimitoon.fi/valkommen-tillskargarden/index_30.html#page=24.
Västergötlands museum. ”Projektet "I Arns fotspår".” Västergötlands museum . den
08 12 2020.
https://web.archive.org/web/20050324010335/http://arnmagnusson.se/.

Arkivmaterial
”IF mgt 2021/006.” Kulturvetenskapliga arkivet Cultura vid Åbo Akademi.
”IF mgt 2021/007.” Kulturvetenskapliga arkivet Cultura vid Åbo Akademi.
”IF mgt 2021/008.” Kulturvetenskapliga arkivet Cultura vid Åbo Akademi.

100

