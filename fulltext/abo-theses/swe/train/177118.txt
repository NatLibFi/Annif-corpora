HÅLLBARHETSRAPPORTERINGENS
DETERMINANTER
En fallstudie över den finska träförädlingsindustrins hållbarhetsrapportering. Beaktas
Agenda 2030?

Hannes Nummela 37833
Handledare: Professor Matti Skoog
Pro gradu-avhandling i redovisning
Fakultet för samhällsvetenskaper och
ekonomi
Åbo Akademi
Åbo 24.3.2020.

ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI
Abstrakt för pro gradu-avhandling
Ämne: Redovisning
Författare: Hannes Nummela
Arbetets titel: Hållbarhetsrapporteringens determinanter
Handledare: Matti Skoog
Abstrakt:
För att säkerställa människans och vår omgivnings välmående på denna planet, krävs en balans
mellan tre aspekter: den ekonomiska, sociala och miljömässiga. För att detta ska åstadkommas,
krävs det en ökad mängd information av organisationer om deras verksamhet. Tidigare studier
har identifierat determinanter såsom media, ägarstruktur och lönsamhet som påverkar
organisationers hållbarhetsrapportering.
Syftet med denna avhandling var att ta reda på hur intressent-, legitimitets- och
ansvarsteorierna påverkar hållbarhetsrapportering samt identifiera och förklara
determinanterna för hållbarhetsrapportering hos företag inom den finska träförädlingsindustrin.
Delsyftet var att ta reda på vilka ramverk samt hur dessa ramverk används i
hållbarhetsrapporteringen. Ett annat delsyfte var att ta reda på om FN:s Agenda 2030 (17
hållbarhetsmål) beaktas i företagens rapportering. Den teoretiska referensram som användes
för att besvara syftet bestod av teorier om legitimitet, intressenter och ansvar. Tidigare studier
användes som utgångspunkt för att identifiera determinanterna.
Resultaten visar att vissa determinanter går i linje med tidigare forskning (media, ägarstruktur
och reglering) medan andra tar sig nya uttryck (lönsamhet). Dessutom identifierades nya
determinanter (konkurrenter och intressenter). Teorierna om intressenter, legitimitet och
ansvar är starkt kopplade till varför företag hållbarhetsrapporterar, vilket bidrar till en ny
förståelse av lönsamhet. GRI och Agenda 2030 baserar sig på väsentlighet: det som påverkas,
det rapporteras. Agenda 2030 är ett effektivt legitimitetsökande kommunikationsmedel om
hållbarhet, som i bästa fall leder till ökad resursallokering mot hållbar utveckling.
Nyckelord: Hållbarhetsrapportering, Determinanter, Legitimitet, Intressenter, Ansvar,
Agenda 2030, GRI
Datum: 24.3.2020

Sidantal: 75 sidor

Innehåll
1

2

Inledning ...................................................................................................... 1
1.1

Problemområde ............................................................................................. 2

1.2

Syfte .............................................................................................................. 4

1.3

Disposition..................................................................................................... 4

Teori ............................................................................................................ 5
2.1
2.1.1

CSR (corporate social responsibility) .................................................................. 6

2.1.2

Triple Bottom Line (TBL) ..................................................................................... 7

2.1.3

Global Reporting Initiative (GRI) ......................................................................... 9

2.1.4

Integrerad rapportering .................................................................................... 11

2.1.5

Ramverkens och hållbarhetsrapporteringens problematik.............................. 12

2.1.6

Utveckling och ökad reglering .......................................................................... 14

2.2

Intressentteori .................................................................................................. 16

2.2.2

Legitimitetsteori................................................................................................ 17

2.2.3

Teorier om redovisningsansvar – Accountability & Responsibility .................. 18
Agenda 2030 ................................................................................................ 21

2.3.1

Utvecklingspolitik i Finland ............................................................................... 21

2.3.2

17 hållbarhetsmål för år 2030 .......................................................................... 22

2.4

Tidigare forskning ........................................................................................ 24

2.4.1

Företagets storlek ............................................................................................. 24

2.4.2

Lönsamhet ........................................................................................................ 26

2.4.3

Bolagsstyrning ................................................................................................... 27

2.4.4

Övriga determinanter ....................................................................................... 28

2.5

4

Hållbarhetsrapportering – teoretisk referensram .......................................... 16

2.2.1

2.3

3

Hållbarhetsredovisning - ramverk ................................................................... 5

Sammanfattning .......................................................................................... 29

Metod ........................................................................................................ 32
3.1

Fallstudie ..................................................................................................... 33

3.2

Innehållsanalys ............................................................................................ 34

3.3

Analys av data.............................................................................................. 35

3.4

Trovärdighet och relevans ............................................................................ 36

Empiri ........................................................................................................ 38
4.1

Innehållsanalys av case-företagen ................................................................ 38

4.1.1

Kvantitativ analys av hållbarhetsrapporterna .................................................. 38

4.1.2

Kvalitativ analys av hållbarhetsrapporterna ..................................................... 42

4.1.3

Sammanfattning av innehållsanalysen ............................................................. 49

4.2

Intervjuer från case-företagen ...................................................................... 51

5

4.2.1

Bakgrundsinformation.......................................................................................51

4.2.2

Hållbarhetens och hållbarhetsrapporteringens plats i företagen.....................52

4.2.3

Hållbarhetsrapporteringens determinanter .....................................................55

4.2.4

GRI som ramverk ...............................................................................................60

4.2.5

FN:s Agenda 2030 ..............................................................................................61

Analys ........................................................................................................ 63
5.1

Hållbarhetsrapporteringens determinanter inom finska träförädlingsindustrin
63

6

5.2

Hur ramverk används i rapporteringen ......................................................... 69

5.3

Beaktandet av FN:s Agenda 2030 .................................................................. 70

Avslutning och diskussion ........................................................................... 72
Källor ....................................................................................................................... 76

Tabeller
Tabell 1. Ekonomiska indikatorer…………………………………………………...40
Tabell 2. Miljömässiga indikatorer…………………………………………………..40
Tabell 3. Sociala indikatorer…………………………………………………………41
Tabell 4. Lönsamhetsmått…………………………………………………………...43
Tabell 5. Case-företagens intressenter……………………………………………….47
Figurer
Figur 1. FN:s Agenda 2030…………………………………………………………..23
Figur 2. Faktorer som inverkar på företagens hållbarhetsrapportering……………...31
Figur 3. GRI-Standarder 2016……………………………………………………….38
Bilagor
Intervjuguide……………………………………………………………………...…82

1
1

INLEDNING

Hållbarhet har blivit ett aktuellt ämne runt om i världen, vilket har lett till att större
företag och organisationer i ökad utsträckning beaktar det in sin verksamhet. Denna
ökning beror till en stor del på att omvärlden kräver att organisationerna idkar hållbar
utveckling. Då intressenterna börjat värdera den hållbara utvecklingen, måste
företagen påvisa hur de tillämpat utvecklingen i form av hållbarhetsrapportering. Kolk
(2003) skriver att de främsta bakomliggande orsakerna till den ökande mängden
hållbarhetsrapportering bland Fortune Global 250 företagen har varit finanskriser,
redovisnings- och belöningsskandaler, ökade misstankar om hur företagens
verksamhet negativt påverkar miljön samt andra samhälleliga aspekter. Därmed kräver
omvärlden mera transparens av företagen och detaljerad rapportering över deras
verksamhet.
Kravet på hållbar utveckling och hållbarhetsrapportering kommer till en stor del
från externa parter såsom intressenter i form av konsumenter och aktieägare. Under
senare tid har kraven reglerats enligt lag via EU samt i Finland med nationell
lagstiftning. Den starka trenden för hållbar utveckling härstammar från att människor
i allt högre grad blivit medvetna om den miljöpåverkan som företag har på planeten.
Konsumenter har blivit aktivare att välja produkter och tjänster från företag som inte
bara beaktar det ekonomiska perspektivet, utan speciellt också de sociala och
miljömässiga aspekterna. Det är alltså samspelet mellan organisationerna och dess
intressenter som i hög grad har lett till mer hållbar utveckling. Det har också visat sig
att hållbarhetsinformationen är värderelevant för investerare, vilket innebär att man
inte endast tittar på den traditionella finansiella informationen utan också beaktar
företagens hållbarhet för att bestämma dess långsiktiga värde (Arvidsson, Beusch,
Hartmann, Jonäll, Sabelfeld & Skoog 2018). Det finns också externt tryck på företag
från andra organisationer att idka hållbar utveckling. Förenta nationerna är ett exempel
på en organisation som försöker driva hållbar utveckling runt om i världen. År 2015
uppdaterade FN sina hållbarhetsmål och införde en ny plan som kom att heta Agenda
2030 (eng. 17 Sustainable Development Goals for 2030). Denna plan har varit mycket
omtalad och flera företag försöker i alla fall i viss mån verkställa och nå de mål som
är väsentliga för dess verksamhetsområden.

2

Det är alltså tydligt att hållbarhetsutveckling och rapporteringen i dagens samhälle
är en viktig aspekt för företag och organisationer. Både externt och internt tryck sätts
på företag och stater för att investera i hållbarhet. Dock är det inte helt klart vilka de
starkaste determinanterna för hållbar utveckling och dess rapportering är.

1.1

Problemområde

Hållbarhet och hållbar utveckling (eng. sustainable development) har varit ett mycket
omdiskuterat ämne under en lång tidsperiod och kommer att vara väldigt aktuellt en
lång tid framöver. Målet med hållbar utveckling är att säkerställa människans och vår
omgivnings välmående på denna planet. I och med det samhälle vi lever i idag,
kommer detta att åstadkommas genom att finna en balans mellan tre aspekter; den
ekonomiska, sociala och miljömässiga. Speciellt miljömässig utveckling, men också
andra ambitioner, har tidigare betraktats som kostnader. Numera har samhället insett
att hållbar utveckling är något som allt fler människor tänker på och kan därmed leda
till konkurrensfördelar. Organisationer beaktar hållbarheten i sin strategi allt oftare.
Ett begrepp som blivit vanligt när det gäller hållbarhet är CSR (Corporate Social
Responsibility), som innebär att företagen på frivillig basis bär ansvar över de tre
aspekterna där miljömässiga frågor har en viss tyngd. CSR har funnit sin plats i
företagsvärlden, och enligt Bonsón samt Bednárová (2014) rapporterar världens
största företag icke-finansiell information i ökande takt. Dessutom säger de att
kommunikationen av sociala och miljömässiga frågor spelar en stor roll för företagens
hållbara utveckling.
Tre relevanta teorier dyker upp då man funderar kring vilka de determinanter är
som driver hållbarhetsrapporteringen hos företag. Dessa teorier är intressent- och
legitimitetsteorin samt teorier om redovisningsansvar. Intressenterna är centrala
aktörer, som påverkas av beslut som företaget tar men också kan ha möjligheten att
påverka företagets beslutsfattande och strategi (Arvidsson et al. 2018). Intressenterna
spelar en viktig roll för företagets prestationer och kan ses som en orsak varför
hållbarhetsrapportering görs.

3

Enligt legitimitetsteorin strävar organisationer efter att agera och handla inom de
gränser och normer som samhället satt upp. Med andra ord försöker organisationerna
öka legitimiteten inom deras verksamhetsområde (Arvidsson et al. 2018; Hahn &
Kühnen 2013). Hållbarhetsrapporteringen kan därmed anses vara ett sätt för
organisationerna att anpassa sig till det ständigt förändrande samhälle och via
rapporteringen uppfattas som legitima.
Ansvar är ett väsentligt begrepp inom redovisning. Ansvar kan delas in i olika
perspektiv och tolkas på olika sätt. Det traditionella synsättet är att en organisation bär
ansvar över de handlingar som tas, d.v.s. rapporteras. Enligt Roberts (2009) kan
ansvarstagandet förbättras genom en blandning av transparens och formella
kontrollmedel, speciellt hos större bolag. Ansvar betyder också att man inte endast
beaktar sitt eget bästa utan utgår ifrån att de handlingar man tar också gynnar samhället
(Roberts 2009; Shearer 2002).
Det

finns

en

del

forskning

om

vilka

faktorer

som

påverkar

hållbarhetsrapporteringen hos företag, men forskningen lyckas sällan koppla teorier,
som de ovan nämnda, till själva rapporteringen. Hahn och Kühnen (2013) försöker dra
en koppling mellan bakomliggande faktorer till hållbarhetsrapporteringen och teorier
som intressent- och legitimitetsteorin, då denna koppling enligt dem oftast saknas i
forskning. I sin litteraturgenomgång finner Dienes, Sassen och Fischer (2016) att
informationsbehovet av kapitalmarknaderna, och speciellt hållbara investerare,
värdesätter både finansiell och icke-finansiell information i beslutsfattandet. De
faktorer som ligger bakom denna efterfrågan kan enligt forskarna vara storleken på
företaget, branschen de är verksamma inom, eller helt enkelt den ekonomiska, politiska
eller sociala kontexten. Även om forskningen kring de huvudsakliga faktorerna i
hållbarhetsrapportering är tudelad och det är svårt att få enhetliga svar, påstår Adams
och Whelan (2009) att de fundamentala faktorerna för hållbarhetsrapportering är
maximeringen av aktieägarvärdet, bevarandet av legitimitet och riskhantering för
organisationens rykte.

4
1.2

Syfte

Syftet med denna avhandling är att med hjälp av teorier om intressenter, legitimitet
och ansvar öka förståelsen av vad som påverkar företags hållbarhetsrapportering.
Avhandlingens forskningsfrågor är följande:
-

Vilka är determinanterna för företagens hållbarhetsrapportering?

-

Vilka är ramverken och hur används dessa i rapporteringen?

-

Hur beaktas FN:s Agenda 2030 i case-företagens hållbarhetsrapportering?

Målet är att med hjälp av teorin och genom dessa frågor utreda och få en klarare
bild om vilka determinanterna är för hållbarhetsrapporteringen och hur hållbarhet
beaktas specifikt i Finland inom denna bransch. Dessutom utreds vilken roll olika
ramverk för rapportering har och ifall företagen beaktar FN:s Agenda 2030.

1.3

Disposition

Syftet uppnås genom att först utforska vilka olika ramverk för hållbarhetsrapportering
som

existerar.

Därefter

fastställs

vilka

möjliga

determinanter

för

hållbarhetsrapportering det finns och dessa kopplas sen samman med olika
motivteorier i avhandlingens teorikapitel. Den empiriska delen kommer att bestå av en
innehållsanalys av företagens hållbarhetsrapporter och intervjuer. Innehållsanalysen
kommer att fungera som grund till intervjuerna. Slutligen kommer empirin att
analyseras med hjälp av teorin för att besvara syftet. Företagen som beaktas i denna
avhandling är Stora Enso, UPM, Metsä Group och Ahlström & Munksjö.
Dispositionen för avhandlingen ser ut enligt följande:
1. Inledning
2. Teori
3. Metod (innehållsanalys och intervjuer)
4. Empiri
5. Analys
6. Avslutning och diskussion

5
2

TEORI

Hållbarhetsredovisningen har sin grund i den starka globalisering som vårt samhälle
genomgått. I och med att det finns ett flertal multinationella storföretag, bär de också
ett stort samhälleligt ansvar. Enligt Arvidsson et al. (2018) har globaliseringen lett till
ökad konkurrens, vilket också medfört att dessa stora företag betydligt oftare flyttat
sin produktion till lågavlönade länder, såsom Kina, Vietnam eller Bangladesh. Vissa
av dessa företag har råkat ut för olika slags skandaler, ofta relaterade till dåliga löner
och/eller en farlig arbetsmiljö. Därmed har rapporteringen av samhälleligt ansvarsfulla
åtgärder blivit allt viktigare, och forskning har dessutom påvisat en koppling mellan
Corporate Social Responsibility (CSR) och förbättrad affärsverksamhet (Baboukardos
& Rimmel 2016).

2.1

Hållbarhetsredovisning - ramverk

Hållbarhetsredovisning har blivit en mycket viktig aspekt för dagens företag. All
statistik påvisar att allt fler stora, speciellt publika, organisationer rapporterar någon
form av hållbarhetsredovisning. Enligt Du, Yu, Bhattacharya och Sen (2017)
publicerade endast 20 % av S&P 500-företagen en hållbarhetsrapport år 2011. Bara
två år senare, år 2013, hade denna siffra blivit 72 %. Det är alltså tydligt att det finns
en stark trend som driver denna ökning med fokus på hållbarhet.
Elkington (2004) lyfter fram sju olika aspekter som i viss grad har satt press på
organisationer att seriöst beakta hållbarhet i sin verksamhet, inte bara för att de måste,
utan också för att generera nya konkurrensfördelar. Dessa sju aspekter är:
-

marknader

-

samhälleliga värderingar

-

transparens

-

livscykelteknologi

-

partnerskap

-

tid

-

bolagsstyrning.

6
Dessa trender eller aspekter är starkare än man först eventuellt skulle tänka sig.
Globaliseringen har lett till att marknaderna har förändrats. Företag strävar efter att
erbjuda något annat än endast en produkt, t.ex. känslor. Poängen är att företag måste
komma på nya sätt för att generera konkurrensfördelar. De samhälleliga värderingarna
förändras, vilket företagen måste beakta i sin verksamhet. Speciellt i det västerländska
samhället har hållbarhet blivit ett alltmer känt begrepp, vilket också styr företagens
behov att beakta det. Det krävs allt mer transparens, d.v.s. öppenhet, av företagen då
intressenter faktiskt kräver hållbarhetsinformation. Med livscykelteknologin syftas på
att företagens ansvarsområden blivit mer omfattande. De ansvarar inte endast för själva
produkten, utan också för dess produktion, leverans och förbrukning. Därmed
förväntas det långsiktig verksamhetsplanering av företag för att kunna förbli
konkurrenskraftiga, vilket hållbarhetsredovisningen kan stödja. Bolagsstyrningen
(eng. corporate governance) har också blivit ett kändare begrepp. Med det begreppet
upplyser Elkington (2004) att hållbarhet och dess utveckling inte kan uppnås med
fokus på endast produkter och processer, utan man måste vara medveten om externa
utmaningar. (Arvidsson et al. 2018; Elkington 2004).
Det är också värt att lyfta fram Savitz och Webers (2014) syn på varför hållbarhet
blivit en så starkt ökande trend. Enligt dem kommer företag som agerar på ett hållbart
sätt att kunna överleva på lång sikt genom att förändra tankesättet gällande hållbar
verksamhet från kostnader till nya möjligheter. De påstår också att icke-hållbara
företag i det långa loppet kommer att förlora resurser och stöd. Enligt BBC:s (2019)
artikel kommer den europeiska investeringsbanken (EIB) att sluta finansiera fossila
bränsleprojekt.

2.1.1

CSR (corporate social responsibility)

På grund av att det sociala ansvaret i företagsvärlden har blivit en viktig del av
samhället, uppkom begreppet CSR (Corporate Social Responsibility). Begreppen
socialt ansvar och hållbar utveckling kan nuförtiden anses vara synonymer, då dessa
används för att beskriva samma syfte (Arvidsson et al. 2018; Westermark 2013).

7
CSR består av tre huvuddelar: de ekonomiska, sociala och miljömässiga effekter
som organisationer har på samhället genom sin verksamhet. Den ekonomiska
dimensionen förklarar hur företag behandlar hållbarhetsfrågor som kan uppstå genom
samverkan med olika intressenter (leverantörer och kunder) och hur detta påverkar
företagets ställning på marknaden. Detta har lett till att företagens redovisning
inkluderar hållbarhetsinformation vars syfte är att se förbi den kortsiktiga lönsamheten
och istället fokusera på den ekonomiska utvecklingen och verksamhetens livslängd
genom skapande av relationer. Den sociala dimensionen handlar till stor del om
arbetstagaren. Organisationer som värdesätter denna dimension försöker förbättra
arbetstagarens

säkerhet,

hälsa

och

deras

allmänna

välbefinnande.

Enligt

dimensionerna miljö och socialt ansvar bör företag också sträva efter att vara så
miljövänliga som möjligt i sin verksamhet, d.v.s. minimera de negativa ekologiska
effekter som verksamheten medför. (Arvidsson et al. 2018)

2.1.2

Triple Bottom Line (TBL)

Konceptet Triple Bottom Line (TBL) grundades av John Elkington under 1990-talet,
med syftet att använda det som ett verktyg för att ena tre olika dimensioner. Han ville
också skifta organisationernas och kapitalleverantörernas starka finansiella fokus till
ett bredare synsätt på prestanda (Arvidsson et al. 2018). Den egentliga idén med TBL
är

att

låta

organisationerna

presentera

en

bredare

helhetssyn

på

sin

organisationsprestanda och låta intressenter se på relationen mellan organisationen och
dess externa miljö. TBL används runt om i världen och fungerar som grund för
ramverken GRI och Dow Jones Sustainability Indexes (Elkington 2013). Tullberg
(2012) återger också en studie av företaget KPMG, vars resultat påvisar att 70 % av
världens 250 största företag använder sig av någon form av TBL-redovisning och att
mängden ökat 15 % på tre år.
TBL-redovisningen skiljer sig från de traditionella rapporteringsmetoderna, då den
förutom den ekonomiska dimensionen också beaktar den sociala respektive
miljörelaterade dimensionen. Enligt Arvidsson et al. (2018) består en TBL-rapport
vanligtvis av olika slags kategorier av indikatorer inom dessa tre dimensioner som
sedan rapporteras inom olika sammanhang för att bäst nå intressenterna. Den

8
ekonomiska dimensionen är den vanligaste formen inom redovisning. Denna
dimension presenterar företagets ekonomiska resultat. Monetära värden är i fokus men
rapporteringen innehåller både finansiella och icke-finansiella indikatorer. Finansiella
indikatorer är t.ex. försäljning, vinst eller kassaflöden, medan icke-finansiella
indikatorer är relationer mellan leverantörer och kunder, antalet arbetsplatser man
skapat och kvaliteten på produkterna.
Den sociala dimensionen behandlar mänskliga resurser. Kategorierna för denna
dimension kan vara arbetsmetoder, mänskliga rättigheter samt samhälls- och
produktansvar. Dimensionen för miljön behandlar naturligtvis den ekologiska miljön
som företaget samverkar med. Inom denna dimension mäter man hur företaget
förbrukar planetens resurser och indikatorerna kan ses i form av koldioxidutsläpp,
vatten- och energianvändning samt avfallshantering och återvinning. (Arvidsson et al.
2018)
TBL är ett relativt enkelt verktyg och ramverk att förstå och definieringen av
dimensionerna är logiska. Det finns ändå några problem. Enligt Slaper och Hall (2011)
uppstår det problem med TBL då man ska mäta den. Detta mätproblem uppstår p.g.a.
att alla de olika indikatorerna inte baserar sig på samma måttenhet. Traditionellt sett
har vi endast haft en måttstock, den ekonomiska dimensionen, där enheten är ett
monetärt värde. De två övriga dimensionerna är svåra att mäta med ett monetärt värde
och ännu svårare att förena med den ekonomiska dimensionen. Slaper och Hall (2011)
presenterade tre alternativ i ett försök att mäta TBL. Det första alternativet är att företag
kan använda sig av monetära värden som en måttenhet för alla tre dimensionerna.
Detta förslag har dock både för- och nackdelar. Det andra alternativet är att basera
TBL på ett index som använder sig av olika måttenheter för relationen mellan specifika
indikatorer och en normaliserande bas. Liknande index finns redan: S&P Dow Jones
Index och Environmental Performance Index. Det tredje och sista alternativet är att
rapportera alla dimensioner med egna måttenheter, vilket skulle presentera
informationen som den är, men det kan försvåra bedömningen av utveckling och
prestanda (Arvidsson et al. 2018).

9
TBL är en bra idé som används som grund för hållbarhetsrapportering i olika
former. Detta verktyg är inte helt felfritt, vilket inte heller övriga metoder för
hållbarhetsrapportering

är.

De

svåraste

och

gemensamma

problemen

för

hållbarhetsrapportering tas upp i ett eget kapitel.

2.1.3

Global Reporting Initiative (GRI)

Global Reporting Initiative (GRI) uppkom från att företag från och med 90-talet i allt
högre takt började redogöra för sina hållbarhetsinsatser. Riktlinjerna som skapades för
hållbarhetsutveckling behövde sammanställas så att intressenter lättare kunde jämföra
företagens prestationer. GRI är idag det ledande globala ramverket för
hållbarhetsrapportering och enligt deras hemsida (globalreporting.org) har 74 % av de
största företagen i världen använt GRI som stöd för sin hållbarhetsrapportering. GRI
är ett frivilligt ramverk som innehåller olika standarder och riktlinjer. GRI grundades
år 1997 och har sedan dess använts i kombination med andra internationella initiativ
och ramverk för hållbarhet. GRI har en stark koppling till FN:s miljöprogram UNEP,
FN:s Global Compact (UNGC), och har dessutom utvecklat samarbete med
Organisationen för ekonomiskt samarbete och utveckling (OECD). GRI:s riktlinjer har
likheter med riktlinjer från International Finance Corporation (IFC), Internationella
organisationen för standardisering (ISO) och andra organisationer som Earth Charter
Initiative och International Integrated Reporting Council (IIRC). GRI har också haft
en stark koppling till EU:s direktiv 2014/95/EU—”Directive on disclosure of nonfinancial and diversity information by certain large companies”. Det är alltså tydligt
att GRI-riktlinjerna har tagits i bruk och att de har en plats i dagens
hållbarhetsredovisning. (Arvidsson et al. 2018)
GRI används i första hand som ett verktyg för att förbättra användbarheten och
kvaliteten på den information som berör företagets hållbarhet. Dessutom är detta ett
effektivt verktyg att kommunicera med sina intressenter då det gäller annan
information än endast den finansiella. GRI strävar efter samma kvalitetsnivå som den
finansiella redovisningen gällande jämförbarhet, granskning och generell acceptans.
År 2018 trädde den nyaste versionen av GRI i kraft som kom att kallas för GRIStandards. Föregångaren var GRI G4 och GRI-Standards bygger på den tidigare

10
versionen. I och med lanseringen av G4-riktlinjerna hade GRI varit i kontakt med
hundratals olika intressenter och experter från hela världen. De var i kontakt med olika
sektorer, företag, arbetsorganisationer, akademier och finanssektorn. Syftet med detta
var att skapa en standardiserad praxis i hållbarhetsredovisningen och samtidigt
garantera god kvalitet (Arvidsson et al. 2018). GRI-Standards fortsatte på samma linjer
gällande kvalitet. GRI-Standards bygger på fyra olika standardkategorier för
rapportering:
-

universella, tre kategorier

-

ekonomiska, sex kategorier

-

miljömässiga, åtta kategorier

-

sociala, 19 kategorier.

Skillnaden från G4 till GRI-Standards är relativt liten, men detta har varit ett viktigt
steg för GRI att bli den framtida normsättaren för hållbarhetsredovisning (Arvidsson
et al. 2018).
Det finns både positiva och negativa aspekter kring GRI. Fördelar med GRIStandards är den globala räckvidden och flexibiliteten, vilket leder till t.ex.
möjligheten att utföra jämförelse (benchmarking). Dessutom stöder standarderna
kommunikation av sociala och miljörelaterade insatser från olika organisationer
genom olika branscher (Willis 2003). Ett företags rykte och kapacitet att driva
konkurrensfördelar kan ha en betydande anknytning till GRI-rapportering. De GRIrapporter som företagen publicerar stöder flera olika ändamål som etisk investering,
politisk positionering eller akademisk forskning. Dessutom har intressenter nu en
möjlighet att avläsa vad dessa företag egentligen håller på med, och vad som kunde
förbättras (Arvidsson et al. 2018).
De negativa aspekterna som uppkommer från GRI är bl.a. dess inriktning på
företagens interna prestanda. Då det inte finns direkta krav på organisationerna att
rapportera extern prestanda, finns det en risk att information om externa effekter på
t.ex. miljön uteblir. Det finns alltså en möjlighet att läsaren blir missledd gällande
organisationens hållbarhetsutveckling (Gray & Bebbington 2007). Ett annat problem
med GRI är att det inte finns några krav på organisationerna att välja i vilken grad de
tillämpar GRI-standarderna. Det behövs heller inte en förklaring om varför

11
organisationen valt att tillämpa en viss grad. Utöver det så finns det heller inte några
krav på att all information om en insats måste inkluderas för att upprätta en GRIrapport. Därmed kan riktlinjerna ge potentiellt mycket utrymme för användarens egna
tolkningar. (Arvidsson et al. 2018.

2.1.4

Integrerad rapportering

I och med att företagsvärlden allt mer rapporterar om sina aktiviteter inom hållbarhet
har behovet att integrera finansiell och icke-finansiell information blivit större. En
lösning på detta behov kallas för integrerad rapportering (Integrated reporting) eller
IR. Den organisation som driver IR heter International Integrated Reporting Council
(IIRC) och fick sitt namn 2012 men har sina grunder i Sydafrika på 90-talet. IIRC har
en strategi uppdelad i fyra olika faser och för tillfället är den sista fasen den aktuella.
Den innefattar planer om att IR-ramverket från och med år 2018 framåt ska uppnå en
omfattande användning och den ska etablera integrerad rapportering som en global
norm i företagsrapportering (Arvidsson et al. 2018).
IR-ramverket publicerades år 2013 och enligt IIRC strävar ramverket till att:
-

förbättra den information som är tillgänglig för intressenter, speciellt för att
möjliggöra effektiv fördelning av kapital

-

marknadsföra ett enhetligare och effektivare sätt att rapportera för att
kommunicera alla materiella faktorer som påverkar ett företags kapacitet att
generera långsiktigt värde

-

förstärka ansvarsskyldigheten och förvaltarskapet av sex olika slags kapital
(finansiellt, producerat respektive intellektuellt kapital; humankapital, socialoch relationskapital samt naturkapital) och föra fram dess beroendeförhållande

-

stödja integrerat tänkande, beslutsfattande och handlingar som fokuserar på
värdeskapande på både kort och lång sikt.

(IIRC 2013)
Enligt Arvidsson et al. (2018) innebär dessa mål enklare sagt att IR-ramverket försöker
stödja långsiktiga investerares informationsbehov och reflektera kring kopplingar
mellan miljömässiga, sociala, styrande och ekonomiska faktorer som påverkar

12
långsiktigt resultat. Dessutom ska detta ramverk fungera som ett redskap för
rapportering av miljömässiga och sociala insatser.
Det kan sägas att integrerad rapportering handlar om rapportering av både finansiell
och icke-finansiell information, och enligt IIRC integreras de sex olika typerna av
kapital för att generera en enhetlig rapport för intressenter. Dock menar Arvidsson et
al. (2018) att utan vidare vägledning kring rapporternas innehåll, uppsättning och
användning av indikatorer kommer det fortfarande att vara svårt att jämföra dessa
rapporter med varandra.

2.1.5

Ramverkens och hållbarhetsrapporteringens problematik

Trots att hållbarhetsrapporteringen har så gott som blivit en norm i dagens samhälle så
finns det vissa svårigheter med de ramverk som företagen använder sig av. Den
väsentligaste utmaningen för tillfället är att säkerställa att hållbarhetsrapporteringen
uppnår samma kvalitet som den finansiella rapporteringen för att investeringsbesluten
ska kunna fattas på rätta grunder (Arvidsson et al. 2018). Ett annat viktigt problem
som uppstår av hållbarhetsinformation är dess jämförbarhet. Det finns ett växande
behov för företag att kommunicera sina hållbara aktiviteter för intressenterna, vilket
har lett till att allt fler olika ramverk används för att uppnå kommunikationen. De
huvudsakliga problemen som uppstår av att allt fler ramverk och riktlinjer används är
variation i kvalitet, kvantitet, aktualitet och relevans (Arvidsson et al. 2018). Denna
variation underlättar inte intressenters arbete, då de ska försöka tolka den eventuellt
ojämförbara informationen och klassificera hur bra ett företag presterar jämfört med
ett annat. Även om företagen använder sig av samma ramverk, kan
hållbarhetsinformationen hur som helst vara svår att jämföra. Boiral och Henri (2017)
försöker i sin studie besvara ifall hållbarhetsinformationen bland 12 företag inom
gruvdrift kan jämföras, då alla använder sig av GRI-ramverket. Studien i fråga
resulterar i att informationen helt enkelt är totalt ojämförbar och orsakerna är flera:
oklar och tvetydig information, publicering av kvalitativa och ojämförbara data,
ospecifik information och heterogena måttenheter (Boiral & Henri (2017).

13
Hållbarhetsredovinsingen saknar specifika bestämmelser, vilket innebär att
strukturen kan variera starkt mellan företag beroende på vilket ramverk de tillämpar.
TBL-ramverket som skapades av John Elkington är en framgångsrik idé som ligger till
grund för flera av de verktyg som används inom ekonomistyrning och
hållbarhetsrapportering. Hållbarhetsrapporteringen skiljer sig från den traditionella
rapporteringen av redovisningsinformation, eftersom den introducerar miljömässiga
och sociala mått. Detta är grundidén bakom TBL (Elkington 2004). Förväntningen att
de sociala och miljörelaterade faktorerna ska sammanställas för jämförbarhet är dock
orealistisk, då aspekterna nödvändigtvis inte kan mätas. Det är i varje fall svårt att mäta
de två övriga aspekterna i samma måttenhet som den finansiella informationen.
Måttenheterna som används i den finansiella dimensionen är monetära enheter, t.ex.
euro, som är svåranvända i de övriga aspekterna.
GRI-standarderna

medför

en

mängd

positiva

aspekter

för

hållbarhetsrapporteringen. Tack vare flexibiliteten och den globala användningen av
GRI-standarderna är benchmarking, d.v.s. jämförbarheten och kommunikationen av
företagens sociala och miljömässiga prestationer möjliga (Willis 2003). Den främsta
negativa aspekten med dessa standarder är dock dess fokus på företagens interna
prestationer. GRI främjar rapporteringen av intern prestanda, vilket leder till att företag
riskerar utelämna information om hur deras prestationer påverkar den externa miljön
de är verksamma inom (Gray & Bebbington 2007). Detta kan leda till en missvisande
bild av företagets hållbarhetsutveckling. Företagen får själva bestämma till vilken nivå
de tillämpar GRI-standarderna, vilket ytterligare försvårar jämförbarheten. GRI ger
utrymme för egna tolkningar då standarderna endast består av riktlinjer och
rekommendationer (Arvidsson et al. 2018). Jämförbarheten är det generella problemet
med alla ramverk för hållbarhetsrapportering. Även IR-ramverket har denna svårighet.
Det finns resultat på att integrerade rapporter är värderelevanta, och enligt
Barboukardos och Rimmel (2016) värdesatte investerare i Sydafrika integrerade
rapporter i högre grad än traditionella finansiella rapporter. Utmaningarna som IRramverket står inför är minimering av utrymmet för tolkning, vilket kräver ökad
vägledning, indikatorer och nyckeltal (Arvidsson et al. 2018).
De

olika

ramverkens

främsta

uppgift

är

att

vägleda

företag

i

sin

hållbarhetsrapportering för att framställa deras hållbarhetsutveckling som grund för

14
intressenter och internt beslutsfattande. Hållbarhetsrapporteringen är i allmänhet inte
så reglerad, speciellt innehållsmässigt, och dess revision krävs inte i lagen. Därmed
uppkommer möjlighet för företag att använda hållbarhetsrapportering som en
marknadsföringsprodukt. Revisionens uppgift inom redovisning är att öka
kraftfullheten, noggrannheten och tillförlitligheten i den publicerade informationen
(Arvidsson et al. 2018). Lagen förutsätter inget krav på hållbarhetsrapportering och
intressenter har inte efterfrågat revision på dessa rapporter i tillräckligt hög grad
(Arvidsson et al. 2018). Detta ger utrymme för företag att idka gröntvättning (eng.
greenwashing). Delmas och Burbano (2011) definierar gröntvättning som svaga
prestationer inom hållbarhet, men positiv kommunikation om hållbara prestationer.
Ytterligare förklarar de att begreppet innebär vilseledande av intressenter, t.ex.
konsumenter, då det handlar om företagens hållbara aktiviteter. Enligt Delmas och
Burbano (2011) har gröntvättning ökat betydligt under de senaste åren, vilket innebär
att intressenter tappar tilltron till företagens hållbara utveckling. Därmed är revisionen
av hållbarhetsrapporteringen en viktig aspekt för att öka den tillförlitlighet som krävs
inom aspekterna för sociala och miljörelaterade frågor (Arvidsson et al. 2018).

2.1.6

Utveckling och ökad reglering

Det har redan tidigare konstaterats att hållbarhetsredovisningen blivit allt mer populär
och omfattande, speciellt bland större och publika företag. En delorsak till detta är att
även regleringen blivit mer omfattande. I Finland tillämpar vi nationella lagar, men
dessa lagar styrs också av de direktiv som Europeiska unionen skapar och inför. EU
införde 2014/95/EU-direktivet år 2014, med syftet att rekommendera bolag att
använda sig av globalt accepterade standarder för sin hållbarhetsredovisning (EURLex 2014). Specifikt nämner de GRI-ramverket som ett verktyg för rapporteringen. Ett
EU-direktiv innebär att länderna som tillhör unionen bör införa lagar på den nationella
nivån (EUR-Lex 2018). Detta skedde i Finland då lagen 29.12.2016/1376 trädde i kraft
år 2017 (BFL 1336). Lagen innebär att stora företag av allmänt intresse som
specificeras enligt BFL kap. 1 § 9 och vars genomsnittliga antal anställda överstiger
500

personer

också

ska

producera

en

icke-finansiell

rapport

verksamhetsberättelse. Rapporten ska enligt 3 a kap. § 2 innehålla frågor om:
-

miljö

i

sin

15
-

sociala förhållanden och personal

-

respekt för mänskliga rättigheter

-

bekämpning av korruption och mutor.

Rapporten ska också enligt denna lag innehålla:
-

en kort beskrivning av den bokföringsskyldiges modell för affärsverksamheten

-

en beskrivning av de principer som följs enligt 1. mom. (se ovan)

-

resultaten av de principer som följs i verksamheten

-

en beskrivning om risker som relaterar till 1 mom.

-

de

viktigaste

icke-finansiella

nyckeltal

som

har

betydelse

för

affärsverksamheten.
Detta innebär att företag som bör rapportera enligt EU-direktiven och den finska
lagstiftningen bör redovisa information i tillräcklig mån om de frågor som beskrivits.
De ska också rapportera om de väsentligaste riskerna som lett till eller eventuellt kan
leda till allvarliga konsekvenser. Dessa risker mäts enligt företagets verksamhet och
hur den är sammankopplad med företagets aktiviteter.

16
2.2

Hållbarhetsrapportering – teoretisk referensram

2.2.1

Intressentteori

Intressentteorins utgångsläge och idé ligger i samverkan mellan organisationen och
dess intressenter. Teorin kan i princip tillämpas på vilken organisationsnivå som helst,
t.ex. stat, kyrka, bolag eller annan typ av organisation. Intressentmodellen, som
Arvidsson et al. (2018) använder, beskriver intressenter som bl.a. aktieägare,
leverantörer, kunder, staten och anställda. Intressenterna varierar naturligtvis då
organisationen och dess verksamhetsområde i fråga förändras. Freeman (1984)
definierar en intressent som en individ eller grupp som antingen påverkas av ett
organisationsbeslut, eller som själv har en möjlighet att påverka det beslut som
organisationen tar.
Intressentteorin har en koppling till organisationers hållbarhetsrapportering. Hahn
och Kühnen (2013) finner i sin litteraturgenomgång att forskare i allmänhet beskriver
intressentteorin som den dominanta teorin för att förklara hållbarhetsrapportering. En
organisation är omringad av flera olika sorters intressenter som oftast har sina specifika
krav på organisationens prestationer. Därav är det logiskt att denna teori är
sammankopplad med hållbarhetsrapporteringen, då organisationer i allt högre grad
beaktar intressenternas krav på hållbar utveckling. Organisationer strävar också efter
legitimitet, vilket endast kan lyckas ifall verksamheten styrs enligt de regleringar och
normer som verksamhetsområdet förutsätter (Arvidsson et al. 2018).
Företag kan också skapa konkurrensfördelar genom att beakta de viktigaste
intressenternas behov. Redovisningens uppgift är att tillgodose intressenterna med
information och genom att rapportera om företagets hållbara utveckling är det möjligt
att skapa konkurrensfördelar. Schadewitz och Niskala (2010) finner i sin undersökning
att det finns ett samband mellan företagens hållbarhetsrapportering och dess
marknadsvärde på finska börsen. Enligt dem spelar hållbarhetsrapporteringen en viktig
roll i förklarandet av ett företags marknadsvärde och att denna typ av rapportering är
ett effektivt verktyg för att minska informationsasymmetrin mellan företaget och
investerare. Clarkson (1995) delar in intressenterna i två kategorier: primära och

17
sekundära. Det finns ett starkt förhållande mellan primära intressenterna och företaget.
Som primära intressenter räknas bl.a. aktieägare, anställda, investerare samt
leverantörer och kunder. Arvidsson et al. (2018) menar att man kan analysera hur bra
företaget presterar genom att se hur väl de tillfredsställer de primära intressenternas
behov. De primära intressenterna kan i flera fall tänkas vara aktieägarna då det gäller
hållbarhetsrapportering, eftersom Adams och Whelan (2009) menar att den
huvudsakliga orsaken för rapporteringen är maximeringen av aktieägarvärdet. Denna
teori är ett rätt så effektivt verktyg för att förstå svårigheterna och utmaningarna men
också orsakerna bakom organisationers hållbarhetsrapportering.

2.2.2

Legitimitetsteori

Legitimitetsteorin anses också vara en av de teorier som bäst förklarar varför
organisationer väljer att producera och publicera hållbarhetsrapporter (Arvidsson et al.
2018). Organisationer strävar efter att upprätthålla legitimitet på den marknad där de
är verksamma. Grundantagandet är att det finns ett socialt kontrakt mellan
organisationen och samhället, där samhället godkänner organisationens verksamhet
ifall fördelarna är större än nackdelarna (Deegan & Unerman 2011). Teorin grundar
sig i idén om att organisationer ständigt försöker agera inom de gränser för regler och
normer

som

samhället

dikterar

för

att

bygga

legitimitet

inom

deras

verksamhetsområde. Hållbarhetsrapporteringen är till en stor del inte lagstadgad och
därför är dess information frivillig att publicera. Hållbarhetsrapportering är hur som
helst en ökande trend, vilket innebär att de måste finnas andra orsaker till varför
organisationer väljer att kommunicera den typen av information. Redovisning av
organisationers verksamhet och information, t.ex. hållbarhetsrapportering, är ett sätt
att förstärka samhällets uppfattning om organisationen, dess produkter och ledningens
perspektiv. (Arvidsson et al. 2018)
I och med att normer, gränser och värderingar inte är fasta utan förändras över tid
på olika sätt inom diverse verksamhetsområden, bör organisationerna konstant vara
medvetna om dessa förändringar. Legitimitet anses vara en resurs som organisationer
är beroende av för att idka sin verksamhet (Arvidsson et al. 2018). Ifall de tidigare
nämnda förändringarna inte beaktas, kan ett legitimitetsgap uppstå, vilket i sin tur

18
betyder att organisationen inte uppfyller de handlingar som samhället förväntar
(Deegan & Unerman 2011). Det finns dock olika sätt, d.v.s. legitimitetsstrategier, som
organisationer kan använda sig av för att bibehålla eller skapa legitimitet. Enligt
Lindblom (1994) samt Deegan och Unerman (2011) finns det fyra sådana strategier:
1. Organisationer kan utbilda och informera samhället om dess verksamhet och
resultat samt om förändringar i sitt beteende.
2. En organisation kan försöka ändra på samhällets syn på organisationen utan att
ändra på det egna beteendet.
3. Organisationer kan försöka flytta samhällets uppmärksamhet genom att lyfta
fram andra frågor för att dölja egna problem.
4. Organisationer kan sträva efter att förändra de externa förväntningar som
samhället har på dess verksamhet och beteende så att det gynnar den egna
organisationen.
Det finns också andra slags strategier som arbetar för att öka legitimiteten.
Arvidsson et al. (2018) lyfter upp strategier som anpassning av mål och produktion
så att de överensstämmer med omgivningens normer. Legitimiteten kan också öka
om organisationen genom kommunikation med omgivningen lyckas förändra
värderingar så att de överensstämmer med organisationens normer och värderingar.
En annan strategi är att organisationer strävar efter att genom kommunikation bli
associerade med symboler och institutioner som redan har en kraftig legitimitet i
den väsentliga omgivningen (Arvidsson et al. 2018).

2.2.3

Teorier om redovisningsansvar – Accountability & Responsibility

Ansvar är ett begrepp som studerats en hel del och som lett till att begreppet utvecklats
från flera perspektiv. Inom det engelska språket kan begreppet ansvar fördelas till
”accountability” och ”responsibility”. Begreppen kan ofta ses som synonymer och i
vissa fall är de synonymer, men teorierna försöker också separera på dessa två. För att
förtydliga denna tudelning, har jag nämnt ”accountability” till ansvar, eller
redovisningsansvar. Begreppet ”responsibility” heter i sin tur skyldighet.

19

(Redovisnings)ansvar (eng. Accountability)
Ansvar och ansvarstagande är väsentliga begrepp inom redovisning, hållbarhet och
samhället i sin helhet. Roberts och Scapens (1985) beskriver ansvar som ”givande och
krävande av orsak för visst uppförande”. Detta påstående är beroende av kontext och
kan subjektivt tolkas på olika sätt, men i sin enkelhet innebär det att man bär ansvar
för sina handlingar och att orsaken till varje handling/uppförande kan bestyrkas. På
grund av att ansvar är ett subjektivt tolkat begrepp är ansvarsprocesser också emellertid
svåra att greppa, även om formella kontrollmedel är noggrant implementerade. Detta
beror till en stor del på att vad vi säger och hur vi agerar kan tolkas på flera olika sätt
(Ahrens & Chapman 2002). Mulgan (2000) beskriver ansvar som en betydelsefull och
växelverkande komponent i social samverkan och i tillfällen där information utbyts.
Enligt Messner (2009) krävs det nuförtiden både i den akademiska litteraturen samt
inom allmänna diskussioner regelbundet ökat ansvarstagande av organisationer. Enligt
honom innebär ett ansvarskrav på en organisation att man innehar specifika
förväntningar på organisationen. Organisationen ska kunna förklara, berättiga och ta
ansvar för en viss handling. Återigen ett mera traditionellt perspektiv på ansvar. För
att kunna förbättra ansvarstagandet har transparens varit ett begrepp som ofta kopplats
ihop med ansvar. Argumentet är att organisationer bär ansvar genom att vara
transparenta. Roberts (2009) påpekar dock att ifall organisationer endast behandlar det
som är transparent, leder det till att ledningen frånkopplas från organisationens
operativa komplexitet. Dessa tankar har lett till att man börjat diskutera begreppet
intelligent ansvar. Enligt Roberts (2009) innebär intelligent ansvar att man erkänner
och accepterar organisationernas komplexitet och människans begränsningar. Detta
leder i sin tur till ökad öppen kommunikation och en betoning på lärande. Intelligenta
ansvaret ser inte själva ansvaret som transparens utan mera som något reflexivt.
Intelligent ansvar kan alltså ses som en medlidande form av det traditionella ansvaret
som driver vår skyldighetskänsla att ta ansvar för andra och inte bara oss själva.
Organisationer kan inte leda med bara transparens, då detta kan leda till att ledningen
lättare ignorerar det som inte är transparent genom siffror. Roberts (2009) erkänner
dock att större organisationer inte kan leda utan transparens och därför behöver
organisationerna formella kontrollmedel, som ska användas intelligent. Ifall

20
transparens fungerar som det enda kontrollmedlet för att uppnå (redovisnings)ansvar,
kommer den organisationens komplexitet att döljas och arbetstagarnas ansvarstagande
minskas endast till ett fåtal indikatorer (Roberts 2009).
Skyldighet (eng. responsibility)
Ansvar och skyldighet används ofta som synonymer, men det finns viss skillnad
mellan begreppen. Skyldighet sägs inneha tanken om moral on intern kontroll, medan
ansvar ofta väcker tankar om styrmedel och externa kontrollmedel (Helle 2019). I
ekonomiska teorier fungerar ansvar som förbindelsen mellan auktoritet och skyldighet,
där agenten krävs att presentera ett redovisningsansvar över dess skyldigheter och bär
därmed ansvaret över dess handlingar för dem som anförtrott ansvaret (Helle 2019;
Jensen & Meckling 1976). Lättare sagt innebär detta att principalen anförtror auktoritet
och skyldighet till agenten som sedan bär ansvaret för sin principal (Helle 2019).
Ta ansvar för andra
Shearer (2002) menar att ansvarstagande innebär att man tar ansvar för någon annan
och inte sig själv. Begreppet ansvarstagande berättigar inte till ens egna handlingar för
sitt eget bästa, för detta är inte ansvar. Shearer (2002) påpekar dock att detta är precis
vad som sker idag. Hon påstår att ekonomiska teorier bygger på det moraliska synsättet
att organisationer främst bär ansvar för sitt eget bästa, inte för andra, d.v.s. samhällets
bästa. Hon fortsätter med påståendet att ju mer de ekonomiska motiveringarna fyller
våra sinnen, desto mer ser vi oss själva och våra rättigheter samt skyldigheter i relation
till andra, vilket leder till minskad efterfrågan på ansvarstagande. Shearer (2002)
kräver ett bredare synsätt på ansvar och hon baserar detta på idén att ansvarstagande
borde grunda sig i ”de andra” istället för sig själv. Det ultimata målet med ansvar är
att leva upp till andras förväntningar, inte sina egna. Detta etiska synsätt bör enligt
Shearer (2002) vägleda rekonstrueringen av fortsatt redovisning.
Ansvar är inte det lättaste begreppet att uppfatta och detta är en av orsakerna till
varför det finns en del olika synsätt på ansvar, ansvarstagande och skyldighet.
Hållbarhet och ansvar har inte ännu forskats inom till en stor utsträckning, men det är
klart att dessa kan sammankopplas. Organisationer bär ansvar för sin omvärld, inte
bara sina intressenter. Kanske kunde organisationers ansvarstagande grunda sig i
tanken som Shearer (2002) lyfter upp.

21
2.3

Agenda 2030

Förenta Nationerna (FN) är en organisation som grundades år 1945 efter världskrigen.
För tillfället tillhör 193 länder denna organisation och dess främsta uppgifter är t.ex.
fred och säkerhet, upprätthållning av internationella lagar, klimatförändring, hållbar
utveckling, människorättigheter och humanitärt stöd (FN 2019). Finland blev en del
av denna organisation 14.12.1955.

2.3.1

Utvecklingspolitik i Finland

Utrikesministeriet i Finland beskriver utvecklingspolitik som verksamhet med syftet
att minska fattigdom, förverkliga grundrättigheter och främja en hållbar utveckling
runt om i världen. Utrikesministeriet bär det huvudsakliga ansvaret för Finlands
utvecklingspolitik och detta arbete består till en stor del av dialog med representanter
samt påverkansarbete i internationella organisationer. FN:s Agenda 2030 utgör basen
för hållbarhetsverksamheten i Finland.
Finland har åtagit sig ansvaret att konsekvent stöda genomförandet av Agenda 2030
både nationellt och internationellt. Den finländska regeringen klargjorde planen för
uppnåendet av Agenda 2030 i början av 2017 och var ett av de första länderna som
rapporterade om sina planer. Prioriteter för Finland inom ramverket för Agenda 2030
är ”ett koldioxidneutralt och resurssmart Finland” och ”ett Finland där det råder
jämlikhet, jämställdhet och kompetens”. Inom klimatpolitiken främjas klimatavtalet
från Paris och Finland stöder forskning inom hållbar utveckling och investeringar i ren
energi.
Nyckelorden för att uppnå de samtliga målen är finansiering och verkställande. För
att uppnå målen bör finansieringen aktivt stödas av både offentliga och privata samt
nationella och internationella parter. Förutom detta bör också resurser riktas till
vetenskap, teknik och innovationer för genomförandet av planen. Ett annat sätt för att
förbättra finansieringen och verkställandet är åtaganden för att utveckla beskattningen,
motverka korruption och eliminera olagliga pengaflöden. Alla politiska beslut som

22
berör hållbar utveckling spelar också en mycket betydande roll för genomförandet av
Agenda 2030. (Utrikesministeriet i Finland)

2.3.2

17 hållbarhetsmål för år 2030

År 2015 införde FN en ny plan för framtiden, som heter 17 hållbarhetsmål för år 2030
eller Agenda 2030. Ett år senare, efter klimatkonferensen i Paris, trädde Paris
klimatavtal i kraft. Denna nya agenda har införts som en följd av ”Millennium
Development Goals” för att vidare minska på alla former av fattigdom runt världen.
Enligt FN är dessa nya mål unika för att de strävar till att nå rika, fattiga och
mellaninkomstländer och förstärka deras framgång samtidigt som planeten tas hand
om. De vidareutvecklar tanken genom att igenkänna att fattigdomen endast kan
minskas genom strategier som bygger på ekonomisk tillväxt och olika samhälleliga
behov som utbildning, hälsa, säkerhet, arbetsmöjligheter och samtidigt motarbeta
klimatförändringen.

Figur 1

FN:s Agenda 2030 – 17 hållbarhetsmål (Utrikesministeriet Finland).

FN beskriver hållbar utveckling som utveckling vars nutida behov inte hotar framtida
generationers möjligheter att tillfredsställa sina behov. Organisationen vidareutvecklar
tanken på hållbarhet genom att beskriva tre viktiga element för att kunna nå hållbar
utveckling: ekonomisk tillväxt, samhällelig inkludering och skyddandet av

23
naturen/omgivningen. De menar att dessa element är sammankopplade och att de är
avgörande för individens och samhällets välmående.
Dessa 17 mål kommer enligt FN att nås genom alla länders individuella
hållbarhetspolitik, planer och program. Dessa mål finns endast till för att sammanföra
de globala behoven för en hållbar framtid. Alla länder bär sitt eget ansvar för att
uppfylla målen. Enligt FN krävs följande för att målen ska implementeras:
-

nationellt ledda hållbara utvecklingsprogram och strategier som kräver
mobilisering av resurser och nya finansiella strategier

-

intressenterna, d.v.s. staterna, civila samhället, privata sektorn och övriga,
förväntas bidra för att realisera den nya agendan

-

en återupplivning av ett globalt partnerskap krävs för att stöda de nationella
insatserna.

Övervakningen av målens uppfyllelse sköts genom indikatorer som skapas och införs
av ”Inter Agency and Expert Group on SDG Indicators (IAEA-DFGs). Från ett
helhetsperspektiv är målen 17 stycken, men individuellt är de 169, vilket innebär att
övervakningen måste skötas smidigt. Nationerna bör också grunda egna sätt (egna
indikatorer) för att övervaka och säkerställa att målen uppfylls. Dessa 17 mål är inte
lagenligt bindande på något sätt, utan FN förväntar att medlemsländerna grundar egna
nationella ramverk för att uppnå målen.

24
2.4

Tidigare forskning

Det finns mycket forskning kring hållbarhetsrapportering från de senaste 20 åren. En
av de främsta studierna inom ämnet är utförd av Dienes et al. (2016) och den strävar
till att besvara frågeställningen om vilka determinanterna för hållbarhetsredovisning
är. I deras metaanalys har de bearbetat 316 studier, varav 48 specifikt handlar om
determinanter för hållbarhetsrapportering. Dessa studier är gjorda mellan åren 2000–
2015. Forskarna har i denna studie haft striktare kriterier på vilka studier som de
inkluderat i sin litteraturgenomgång. De har bl.a. exkluderat äldre studier som enligt
dem inte oftast innehåller hållbarhetsrapporter med alla de tre dimensioner
(ekonomiska, sociala och miljömässiga), vilket beskrivs i Elkingtons Triple Bottom
Line. Därför har de endast inkluderat studier som innehåller hållbarhetsrapporter som
beaktar alla dessa dimensioner. Utav dessa studier har Dienes et al. (2016) hittat sju
determinanter för hållbarhetsrapportering:
-

företagets storlek

-

lönsamhet

-

kapitalstruktur

-

mediasynlighet

-

bolagsstyrning

-

ägarstruktur

-

företagets ålder.

Studien av Dienes et al. (2016) är den nyaste forskningen inom ämnet, men det är
också värt att nämna studien av Hahn och Kühnen (2013); en mycket omfattande
metaanalys på 178 artiklar mellan åren 1999-2011.

2.4.1

Företagets storlek

Storleken på ett företag har enligt forskningen en betydande inverkan på
hållbarhetsrapporteringen hos företag. Storleken på ett företag kan uppfattas som
antalet anställda, balansomslutningen, antalet geografiska verksamhetsområden eller
marknadsvärdet på företagets tillgångar. Dienes et al. (2016) drar slutsatsen att

25
företagets storlek är antingen en positiv betydande faktor för rapporteringen eller har
ingen påverkan alls. De finner inga studier som skulle påvisa förhållandet negativt.
Detta kan förklaras genom att större företag har mer incitament för att publicera
frivillig information över sina prestationer. Storlekens betydelse kan också härledas
till intressent- och legitimitetsteorierna. Större företag är ofta mer synliga och utsetts
därför i högre grad för allmänhetens granskning, vilket innebär att företagen
hållbarhetsrapporterar för att legitimera sin verksamhet.
Det är också värt att nämna regleringen i detta skede. I Finland bör företag som
uppfyller kraven enligt BFL kap. 1 § 9 upprätta en icke-finansiell rapport (beskrivs
noggrannare i kapitlet Reglering). Orsakerna till varför mindre företag allt som oftast
inte upprättar hållbarhetsrapporter är flera. I sin enkelhet beror de på att incitamenten
inte är lika betydande. Dessutom kan detta förklaras med att mindre företag är mer
benägna till konkurrens eller har överhuvudtaget inte resurserna för att upprätta en
sådan rapport.
Hahn och Kühnen (2013) påpekar att de mest beaktade determinanterna, företagets
storlek samt dess prestanda, har en positiv korrelation till publicerandet av
hållbarhetsrapporter. I deras litteraturgenomgång beskrivs företagets storlek enligt
dess totala tillgångar, omsättning, antalet anställda eller börsvärdet. De konkluderar
också att mindre företag inte publicerar hållbarhetsrapporter då den marginella
kostnaden ofta är för hög. Studien gjord av Drobetz, Merikas, Merika och Tsionas
(2014) kommer fram till att större företag (mätt genom balansomslutning)
hållbarhetsrapporterar i högre grad.
GRI-statistiken påvisar också att det är främst multinationella och stora företag som
publicerar hållbarhetsrapporter, speciellt enligt GRI ramverket. Statistiken indikerar
dock att antalet rapporter som publiceras av små och medelstora företag ökar.

26
2.4.2

Lönsamhet

Sambandet mellan lönsamhet och hållbarhetsrapportering är en aning svårare fråga att
besvara och det finns argument för både en positiv samt negativ relation mellan
lönsamhet och hållbarhetsrapportering.
Lönsamhet kan mätas på ett antal olika sätt och studierna som Dienes et al. (2016)
beaktar har använt sig av lönsamhetsmått som omsättning, ROA och ROE. Emellertid
finner de en koppling mellan lönsamhet och rapportering, men studier med inga
samband eller ett negativt samband existerar också. Forskarna konstaterar att det i
princip är möjligt att dra ett positivt samband mellan företagets prestationer
(lönsamhet) och dess hållbarhetsrapportering, då ledningen tenderar att publicera
ytterligare frivillig information för att signalera goda resultat och bra prestanda.
Dessutom kan man tänka sig att företagen på detta vis strävar efter att skapa ännu
starkare legitimitet på marknaden (Kuzey & Uyar 2016). Hahn och Kühnen (2013) har
också mätt lönsamhetens korrelation till hållbarhetsrapportering. De uppnår ungefär
samma resultat som Dienes et al. (2016) och konstaterar att det inte finns något starkt
direkt förhållande mellan dessa två faktorer. Dock finner de i sin litteraturgenomgång
att en negativ korrelation är osannolik, då resultaten oftast är positiv korrelation eller
ingen alls.
Studien gjord av Eccles, Iannou och Serafeim (2014) hade som mål att kartlägga
hur organisationers prestanda påverkades av integrering av sociala och miljömässiga
aspekter i deras verksamhet. Samplet i denna studie var 180 företag med tidsramen
1993–2009, varav 90 företag klassades som företag med hög hållbarhet och andra
hälften som företag med låg hållbarhet. Företag klassades högt hållbara ifall de hade
på frivillig basis integrerat sociala och miljömässiga aspekter i sin verksamhet.
Forskarna kom fram till, efter att ha beaktat dessa företag under en 18 år lång
tidsperiod, att företag klassade som högt hållbara presterade bättre än andra både på
börsen och i räkenskaperna (eng. accounting performance). Enligt studien presterar de
hållbara företagen också bättre då man mäter med ROA och ROE och den
observationen är ännu viktigare för företag som idkar B2C verksamhet.

27
Lönsamhetens relation till hållbarhetsrapporteringen kan också förklaras med
intressent- och legitimitetsteorierna. Sambandet med intressentteorin och lönsamhet är
en aning liknande som företagets storlek. I och med att företagen hanterar sina
intressenter, vill de kanske publicera mer frivilliga rapporter. Små företag har inte
resurserna för att producera en hållbarhetsrapport, och det samma gäller olönsamma
företag. Därmed måste lönsamheten vara på viss nivå innan det finns resurser för att
prioritera dessa intressenter. Med legitimitetsteorin kan man förklara både ett negativt
och ett positivt samband mellan rapporteringen och lönsamheten. Lönsamma företag
kan använda sig av hållbarhetsrapporteringen för att bevisa att miljön inte tagit skada
av deras verksamhet och på detta sätt skapa legitimitet (Neu, Warsame & Pedwell
(1998). Enligt Kuzey och Uyar (2016) kan lönsamma företag oftare publicera
hållbarhetsinformation bara för att helt enkelt skapa legitimitet för sin verksamhet. De
skriver också att hållbarheten är värdefull kompletterande information gällande
företagens långsiktiga värdeskapande genom sina immateriella tillgångar, då denna
information beaktar miljömässiga och sociala ansvar. Olönsamma företag kan vara
motiverade till att publicera frivilliga rapporter för att skifta uppmärksamheten från
sämre finansiella resultat eller långsiktiga investeringar (Neu et al. 1998).

2.4.3

Bolagsstyrning

Dienes et al. (2016) analyserade 16 stycken studier gällande sambandet mellan
bolagsstyrningen och hållbarhetsrapporteringen. Dessa 16 studier hade beaktat
faktorer såsom oberoende styrelser, storleken av styrelsen (mätt i antalet
styrelsemedlemmar), antalet styrelsemöten, antalet kvinnor i styrelsen samt ”CEO
duality” (innebär att VD:n också agerar som styrelseordförande). Ett ökat antal studier
har utförts gällande detta samband, men resultaten är motstridiga och oenhetliga. I en
oberoende styrelse har majoriteten av styrelsemedlemmarna ingen anknytning till
företagets högsta ledning och idkar inte heller affärsverksamhet med företaget. Fem
studier fann ett positivt samband mellan hållbarhetsrapportering och oberoende
styrelser, medan fyra studier fann ingen sådan korrelation och en studie visade ett
negativt inflytande av oberoende styrelser. Det är också oklart ifall styrelsestorleken
eller ”CEO duality” har en inverkan på rapporteringen, då ett par studier finner positiva
samband, en studie resulterar i negativt samband och övriga finner ingen korrelation.

28
Av tre studier finner två inga samband och en studie ett negativt samband gällande
könsfördelningen.
Styrelsen och Vd:n har en mycket väsentlig roll i företagens strategi. Hassel,
Kallunki och Nilsson (2015) har studerat hur verkställande direktörers och
styrelsemedlemmars riskbenägenhet inverkar på företagens miljömässiga prestationer.
I studien kommer de fram till att styrelser med överdriven attityd för risktagande inte
beaktar miljömässiga hot eller möjligheter i samma grad som styrelser med lägre
benägenhet till risktagande. Bolagsstyrningen kan därmed sägas ha en inverkan på hur
hållbarhet och dess rapportering beaktas och görs i företag.

2.4.4

Övriga determinanter

Få studier har beaktat kapitalstrukturens inverkan på hållbarhetsrapporteringen hos
företag. I Dienes et al. (2016) litteraturgenomgång hittar de blandade resultat utgående
från de bearbetade studierna. De drar ändå slutsatsen att det är tydligt att
hållbarhetsrapporteringen har en koppling till aktieägare och både intressenter med
och utan kapital. Dessutom torde företag med större behov av kapital vara mer
intresserade av att publicera information gällande hållbarhet (Dienes et al. 2016).
Hahn och Kühnen (2013) och Dienes et al. (2016) beaktar ägarstrukturen och ifall
olikheter i dess form har en inverkan på rapporteringen. Olika ägarstrukturer enligt
dem är bl.a. ifall företaget är börsnoterat, statsägt, har koncentrerad ägarfördelning,
eller utländskt ägande. Överlag konstaterar båda studierna att börsnoterade bolag
väldigt ofta hållbarhetsrapportertar (reglering påverkar), men statsägda företag gör
detta i ännu högre grad så länge vissa kriterier möts. De påpekar också att en
okoncentrerad ägarstruktur oftare leder till behovet av rapportering, då man strävar
efter att minska på informationsasymmetrin. Vissa av studierna hittar positiva
samband mellan dessa olika ägarstrukturer och vissa studier hittar inga samband alls.
Inga studier som Dienes et al. (2016) beaktar har resulterat i ett negativt samband,
vilket indikerar att ägarstrukturer kan sägas ha en positiv tendens till
hållbarhetsrapportering.

29
Dienes et al. (2016) beaktade fyra studier gällande sambandet mellan
hållbarhetsrapportering och mediasynlighet. Alla fyra studier fann ett positivt samband
mellan CSR rapportering och mediasynlighet. Detta kan förklaras med att företag
förväntas vara mer intresserade av att informera dess intressenter för att undvika
negativ publicitet. Återigen kan teorierna om intressenter och legitimitet anknytas med
förklaringen. Företag med mer omfattande synlighet har flera intressenter vars behov
de måste beakta. Hahn och Kühnen (2013) finner samma korrelation. Enligt dem har
mediasynlighet

en

positiv

korrelation

med

hållbarhetsrapporteringen,

men

mediasynligheten har däremot ingen inverkan på kvaliteten av själva rapporterna.
En faktor som knappt behandlas är regleringen. Dienes et al. (2016) behandlar inte
denna faktor överhuvudtaget, medan Hahn och Kühnen (2013) endast konstaterar att
få studier behandlat denna faktor. De påpekar hur som helst, på basen av de få studier
som forskat i detta samband, att ökad reglering också leder till högre grad av
hållbarhetsrapportering, vilket är ett logiskt resultat.

2.5

Sammanfattning

Hållbarhetsrapporteringen är inte mera ett gammalt koncept utan har varit en del av
organisationers verksamhet och redovisning en betydande tid. Rapportering av hållbar
utveckling är ännu i utvecklingsstadiet, även om stora framsteg har gjorts genom åren.
De olika ramverken som finns idag bygger på varandra och strävar efter att minska
den problematik som uppstått. Av världens 250 största företag, publicerar 92 % en
hållbarhetsrapport och 74 % av dem använder GRI-standarderna (GRI 2019).
Ramverkens huvudsakliga uppgift är att försöka sammanställa information om de
hållbara

utvecklingsåtgärderna

som

organisationerna

idkar

och

framställa

informationen som lättläst, informativ och jämförbar. Det finns ännu flera framsteg
som måste nås innan denna information är perfekt och jämförbar mellan
organisationer. Oavsett detta bär världens alla organisationer ett socialt ansvar och bör
samt vill därmed rapportera i allt högre grad om sina aktiviteter. Externa faktorer,
såsom ökad reglering, organisationers intressenter eller den legitimitet som

30
organisationen har i samhället, spelar en betydande roll i deras rapportering.
Organisationer bär också ansvar över sina handlingar. Ansvarstagandet bör vara
intelligent och finna en balans mellan kontrollmedel, moral och etiska grunder.
Dessutom påverkar signifikanta faktorer som företagets storlek och dess lönsamhet
samt strukturen av ägandet, kapitalet och ledandet hur hållbarhetsrapporteringen
utförs.
Flera faktorer påverkar hållbarhetsrapporteringen och det finns flera ramverk att
välja emellan, varav GRI ramverket används i hög grad. Detta betyder ändå inte att
rapportering över hållbarhet är lätt. Tvärtom, det finns en hel del svårigheter med
hållbarhetsrapportering. Hållbarhet i sig är ett komplext begrepp, som inte verkar ha
ett klart mål (Roca & Searcy 2012). Hållbarhet är svårt att mäta och indikatorer som
används t.ex. inom GRI ramverket fungerar endast som indirekta mått på verkligheten.
Företagen har olika mål, innan och utanför branscher, och intressenterna har
kontinuerligt nya perspektiv och krav på hållbarheten. Företag bör utveckla en
förståelse över vad hållbarhet betyder för dem, identifiera sina väsentligaste
hållbarhetsfrågor och på basen av dem utveckla indikatorer som är sammankopplade
med klara målsättningar. Därefter måste de ännu besluta vad som kommer att
publiceras och hur denna information ska delas till allmänheten/intressenterna.

Figur 2. Faktorer som inverkar på företagens hållbarhetsrapportering.

31
Det är klart att det finns flera faktorer som inverkar på företagens
hållbarhetsrapportering. Dessa faktorer är både interna och externa och har flera olika
grunder. Faktumet är att hållbarhetsrapportering är svårt, men flera företag och
organisationer har gjort stora framsteg under de senaste åren. Det svåraste är
jämförbarheten, och därmed krävs det insatser av företag, branscher och stater för att
utveckla hållbarhetsrapporteringens processer och för att förbättra dess transparens
och trovärdighet. Det finns ett klart behov av att förbättra jämförbarheten, speciellt för
företag inom samma bransch. (Roca & Searcy 2012)
Klimatförändringen har väckt flera rörelser och sätter allt högre press på företag
och stater att investera i hållbarhet. Klimatfrågan och hållbarhet i alla dess former är
mer aktuella nu än någonsin tidigare. Kan uppkomsten av FN:s Agenda 2030 fungera
som en ökande faktor av hållbarhetsrapportering? Beaktar företag det överhuvudtaget
i sin rapportering?

32
3

METOD

Forskningsfrågorna i denna avhandling handlar om vilka de bakomliggande faktorerna
(determinanterna) är för hållbarhetsrapporteringens innehåll, och mer specifikt, hur
situationen ser ut inom träförädlingsindustrin. Dessutom kommer det att undersökas
ifall FN:s Agenda 2030 är en av de drivkrafter som styr rapporteringen eller ifall den
överhuvudtaget beaktas. För att få svar på frågorna, har jag valt ut fyra finska företag
och ska utreda dessa frågor med hjälp av både intervjuer samt en innehållsanalys på
hållbarhetsrapporterna. I och med att denna typ av frågor är svåra at besvara numeriskt,
har en kvalitativ forskningsmetod använts i avhandlingen. Den kvalitativa
forskningsmetoden lägger tyngd på insamlingen och analyseringen av data, istället för
dess kvantifiering (Yin 2016).
I

intervjuerna

har

jag

utgått

ifrån

semistrukturerade

intervjuer.

Den

semistrukturerade intervjumetoden är den mest använda metoden inom kvalitativ
forskning (Yin 2016). Den urskiljer sig från den strukturerade formen på tre
signifikanta sätt. Förhållandet mellan forskaren och dess intervjuobjekt är inte skrivet
som ett manus, vilket innebär att frågeformulären inte är totalt specifika, utan kan
formas enligt kontext och diskussion. En semistrukturerad intervju följer en stil av
diskussion där själva förhållandet som uppstår tack vare diskussionen leder till
dubbelriktad konversation mellan forskaren och intervjuobjektet. Detta är viktigt för
att kunna besvara avhandlingens forskningsfrågor. Öppen dialog och diskussion krävs
för att samla in den rätta typen av data. Slutligen är intervjufrågorna öppna, vilket
innebär att intervjuobjektet har möjlighet och uppmuntras till att besvara frågorna i en
fri form men inte bara med enstaka ord utan längre förklaringar. Meningen är att
intervjuobjektet skall kunna besvara frågorna med egna ord ur egen synvinkel.
Frågorna skall vara formulerade på ett sätt som väcker dessa tankar och inte kan
besvaras med ett eller några ord. (Yin 2016)
Intervjufrågorna konstrueras på basen av de teorier som behandlas i teoridelen samt
den tidigare forskningen som behandlats. Dessutom används innehållsanalysen för
intervjufrågorna.

33
3.1

Fallstudie

Fallstudier har använts som forskningsstrategi inom en hel del olika ämnesområden.
Fallstudien är också enligt Yin (2006) en utmanande uppgift att genomföra. Han menar
att fallstudier lämpar sig för sådana situationer där typen av forskningsfrågan är ”hur”
och fokusen ligger på aktuella händelser. Denna avhandling uppfyller de två
kriterierna. Den tekniska definitionen på vad en fallstudie är:
-

studerar en aktuell företeelse i dess verkliga kontext och

-

framförallt då gränserna mellan företeelsen och kontexten är oklara
Yin (2006).

Insamlingen av data i en fallstudie sker på basis av en formell plan. Den specifika
informationen som insamlas som kan bli relevant under studier är inte självklar och
kan vara svår att förutsäga. I samband med insamlingen av empiriska data, bör man
konstant granska informationen och fråga sig varför informationen ser ut som den gör
(Yin 2006).
Denna fallstudie kommer att beakta fyra objekt och datainsamlingen sker via
semistrukturerade intervjuer. Frågorna som ställs ska enligt Yin (2006) vara riktade
mot forskaren och inte intervjuobjektet. Han menar att frågorna ska fungera som en
påminnelse till hurdan information som skall samlas in. Var och en fråga ska kunna
vidare diskuteras med hjälp av olika väsentliga källor, såsom konkreta dokument eller
speciella observationer. Före intervjuerna kommer också en innehållsanalys på
objektens hållsbarhetsrapporter att utföras. Den informationen fungerar som ett stöd
till intervjuerna och dess starka sidor är att informationen är stabil (kan granskas flera
gånger), diskret, precis och den täcker mycket (tid, händelser och miljöer). (Yin 2006).
Intervjun är en av de viktigaste informationskällorna i en fallstudie. Den vanligaste
formen av fallstudieintervjuer är en öppen form, d.v.s. jag kan fråga intervjuobjekten
både om fakta och om deras egna åsikter gällande saken. Meningen med frågorna är
att uppfylla syftet, genom att ställa ”hur” och ”varför” frågor på ett välvilligt och ickehotande sätt. (Yin 2006).

34
3.2

Innehållsanalys

Innehållsanalys beskrivs av Bryman och Bell (2011) som ett tillvägagångssätt där man
analyserar dokument och texter för att kvantifiera dess innehåll i tidigare genomtänkta
kategorier på ett systematiskt sätt. Kodandet av informationen är en viktig del av
innehållsanalysen och hjälper forskaren med att hitta olika samband i informationen.
Samplet som jag använder består av fyra företags hållbarhetsrapporter. Dessa kommer
jag att jämföra med varandra, hitta likheter samt olikheter, vilket ramverk de använder
och utvärdera innehållet på basen av de faktorerna. Målet är att denna innehållsanalys
ska fungera som en stödpelare till de intervjuer som utförs. Syftet med
innehållsanalysen

är

att

analysera

själva

innehållet

av

dessa

företags

hållbarhetsrapporter. Intervjuerna används för att ta reda på hur detta innehåll har
formats.
Fördelarna med en innehållsanalys är dess transparens och objektivitet (Bryman &
Bell 2011). Det är också en mycket flexibel metod som kan tillämpas på flera olika
slags informationskällor. Nackdelar med innehållsanalyser är bl.a. faktumet att
innehållsanalysen kan endast vara så bra som själva innehållet man analyserar. Enligt
Bryman och Bell (2011) kan det med hjälp av innehållsanalys vara en aning svårt att
besvara ”varför” frågor. Detta problem kan jag överkomma genom att lyfta upp dessa
frågor i intervjun istället.
Jag strävar efter att analysera all den information som hållbarhetsrapporterna
innehar och därefter kategorisera deras innehåll i enlighet med forskningsfrågorna och
i viss mån enligt intervjufrågorna. På detta vis fungerar innehållsanalysen som ett
effektivt stöd till intervjufrågorna och kan användas för att besvara syftet med
avhandlingen.
Analysen av hållbarhetsrapporterna genomförs på två olika sätt; kvantitativt och
genom en jämförelse mot teorin (kvalitativt). I den kvantitativa delen kommer GRI
ramverket att användas som grund. I analysen mäter jag hur många ämnesspecifika
indikatorer företagen rapporterar i sina hållbarhetsrapporter. Denna information kan
jag sedan jämföra mot ramverket och mellan företagen. Som följande analyserar jag
innehållet av hållbarhetsrapporterna och strävar till att koppla samman dem med

35
teorierna om legitimitet, intressenter samt teorierna om ansvarsfull redovisning
(accountability & responsibility). Denna innehållsanalys i sin helhet kommer att bidra
som en stark grund till intervjuguiden, som sedan kommer att besvara frågor gällande
avhandlingens egentliga syfte.

3.3

Analys av data

Den huvudsakliga metoden för att samla in data för avhandlingen sker genom
intervjuerna,

som

kompletteras

med

hjälp

av

innehållsanalysen

av

hållbarhetsrapporterna. Denna insamlade data är inte i ett numeriskt format, vilket
betyder att hanteringen, analyseringen och presentationen av data inte är lika entydigt
som i kvantitativ forskning. I analysen och bearbetningen av insamlade data använder
jag mig av de procedurer och tillvägagångssätt som Yin (2016) presenterar. Den första
fasen i bearbetningen är sammanställningen av data, alltså genomgång samt sortering
av all den insamlade data, vilket sedan kan kallas för en slags databas. Detta innebär
att intervjuerna är transkriberade och att innehållsanalysen är genomförd. I den andra
fasen tar jag isär (eng. disassemble) informationen för att spjälka upp den och
förbereda den inför nästa steg. Då informationen är isärtagen, kan den lättare sorteras
och kategoriseras för att sedan sammanställas återigen för vidare bearbetning. Då är
informationen användbar och kan användas för att tolka och besvara syftet med
avhandlingen. Efter att informationen har använts för tolkning kan slutsatser dras i
relation till de tolkningar som gjordes i fjärde fasen.
Denna modell som Yin (2016) presenterar är ett nödvändigt redskap för
bearbetningen av denna avhandlings data. I motsats till kvantitativ forskning, där
insamlad data passar in i tidigare utformade kategorier, kodas i den kvalitativa
forskningen data i samband med dess insamlande.

36
3.4

Trovärdighet och relevans

Trovärdighet skapas nödvändigtvis inte på något specifikt sätt, utan uppkommer
istället genom transparens och en viss sorts attityd i arbetet. Stark trovärdighet är ett
av bästa sätten att förstärka arbetets kredibilitet. Detta kan åstadkommas genom att på
ett trovärdigt sätt förklara vilka metoder som använts för att generera data, istället för
att debattera om trovärdigheten av själva data. (Yin 2016)
En modell som används för att evaluera kvalitativa studier utan att offra studiens
relevans är Gubas (1981) trovärdighetsmodell. Modellen baserar sig på fyra aspekter:
sanningsvärde, användbarhet, konsistens och neutralitet (eng. truth value,
applicability, consistency & neutrality). Sanningsvärdet, som också kallas kredibilitet,
berättar ifall forskaren har tillit till studiens resultat i den kontexten som studien är
gjord (Lincoln & Guba 1985). En kvalitativ studie innehar kredibilitet då den lyckas
presentera så precis beskrivning eller tolkning av mänsklig erfarenhet att andra som
haft

samma

erfarenhet

också

igenkänner

förklaringen

(Krefting

1991).

Innehållsanalysen baserar sig på rapportering som inte påverkas av vem som
analyserar. Rapporternas innehåll är samma för vem som helst. Däremot har jag
beskrivit interaktionen med intervjuobjekten i sin helhet och så precist som möjligt.
Användbarhet innebär hur resultat kan appliceras i andra kontexter, t.ex. större
populationer. Inom kvantitativa studier skulle detta kallas extern validitet. Kvalitativa
studier är dock unika och svåra att generalisera, då varje forskningssituation består av
en specifik forskare och specifika intervjuobjekt (Krefting 1991). Därmed kan
användbarhetsproblemet beaktas genom överförbarhet (Guba 1981). De påpekar att
ansvaret för överförbarhet finns hos användaren (den som applicerar resultaten till en
annan situation). Lincoln och Guba (1985) menar att ifall forskaren har förklarat
metodologin i sådan grad att den tillåter jämförbarhet, har användbarhetsproblemet
åtgärdats. Metodologin är i denna studie beskriven så pass noggrant att den skulle vid
behov kunna överföras till en annan situation. Då ligger ansvaret hos användaren.
Konsistens av data innebär att studiens resultat skulle vara konsistent ifall studiens
resultat kunde replikeras i en liknande kontext. I kvantitativa studier skulle detta
betyda reliabilitet, då en viktig del av reliabilitet är replikerbarhet (Krefting 1991). I
kvalitativa studier är variation förväntat och konsistens förklaras genom tillförlitlighet

37
(Guba 1981). Variation kan uppstå från forskarens ökade förståelse över ämnet eller
att intervjuobjektens livssituation har ändrats.
Det sista kriteriet för trovärdighet är neutralitet. Neutralitet berättar om till vilken
grad resultaten är baserade på t.ex. intervjuobjekten och studiens kontext, istället för
partiskhet eller andra motiveringar och perspektiv (Guba 1981). I kvalitativa studier
strävar man till att minska distansen mellan forskare och informant genom t.ex. att
förlänga

tiden

man

är

i

kontakt.

Lincoln

och

Guba

(1985)

ändrade

neutralitetsvärderingen från forskaren till själva data, så att man evaluerar neutralitet
av data istället för forskare. Jag har utgått ifrån att evaluera empirin opartiskt och
presenterat empirin transparent.
Kvalitativa studiers relevans är rätt så omdiskuterat och inte alltid enhetligt. Doz
(2011) påpekar dock att kvalitativa studier är mycket bra på att skapa teorier och svara
på frågor som hur, vem och varför. Användningen av endast en teori eller ett perspektiv
kan endast besvara ett delområde av att fenomen, medan användning och tolkning av
flera teorier kan till och med generera tvärvetenskaplig begreppsbildning (Doz 2011).
Kvalitativa studier fungerar också bra för att testa olika teorier. Det är möjligt att testa
flera olika teorier och ifall de förklarar ett fenomen. Kvalitativa studier är inte endast
bra för att testa teorierna, utan också för att visa dess användbarhet i olika situationer.
Dessutom kan kvalitativ forskning stöda i att upptäcka ett tidigare förbisett fenomen
eller relevansen av en teori som förklarar ett fenomen. (Doz 2011)
Denna avhandling strävar till att applicera teorier om intressenter, legitimitet och
ansvar på vad som ligger som grund till hållbarhetsrapportering. Detta är relativt nytt
och kan förhoppningsvis generera ny förståelse och nya idéer.

38
4

EMPIRI

4.1

Innehållsanalys av case-företagen

Innehållsanalysen i denna avhandling består av två delar. Till en början kommer jag
att mäta företagens hållbarhetsrapportering kvantitativt, med avsikt att försöka hitta
likheter samt olikheter mellan företagens GRI-rapportering. Alla fyra företag använder
sig av GRI-ramverket i sin hållbarhetsrapportering, och därmed anser jag att
användning av det är passande. Den kvalitativa delen består av en teoretisk tolkning,
där jag analyserar och tolkar hållbarhetsrapporterna, samt kopplar den till de teorier
som behandlats i avhandlingens teorikapitel.

4.1.1

Kvantitativ analys av hållbarhetsrapporterna

I den kvantitativa analysen av hållbarhetsrapporterna används GRI-standarderna som
stöd för mätningen. GRI-rapporteringen görs i sex huvudsakliga kategorier.

Figur 3. GRI-standarder 2016.

39
Företagen använder sig av modellen ovan för att upprätta sina hållbarhetsrapporter
enligt GRI-ramverket. Den kvantitativa analysen fokuserar på de tre ämnesspecifika
standarderna; ekonomiska, miljön och sociala standarderna. Genom att kvantifiera
innehållet av dessa tre standarder är det möjligt att lyfta fram likheter samt olikheter
mellan företagens aktiviteter och rapportering.
Analysen har gjorts på följande sätt. Alla ämnesspecifika standarder inom GRIramverket inkluderar indikatorer, vilka företag använder för att rapportera. Totalt finns
det 86 indikatorer inom ekonomi, miljö och sociala standarder. Standarderna består av
underkategorier, där den ekonomiska består av GRI 201–206 (6st), miljö 301–308
(8st) och sociala 401–419 (19st). Indikatorerna hittas under dessa underkategorier.
Genom att mäta hur många indikatorer, inom underkategorierna, var och ett företag
rapporterar är det effektivt att jämföra företagens rapporteringsinnehåll. De indikatorer
som faller under de universella standarderna har lämnats bort, då de ämnesspecifika
direkt ger information om respektive ämne. Jag presenterar som följande de resultat
som uppkommit efter den kvantitativa mätningen och drar inga slutsatser gällande
skillnaderna mellan företagen. Dessa skillnader bearbetas till viss grad i den kvalitativa
innehållsanalysen och framförallt genom intervjuerna. Underkategorierna som
presenteras i tabellerna är på engelska, med avsikten att i högsta grad avläsa
rapporterna rätt enligt GRI-ramverket.

40
Tabell 1. Ekonomiska indikatorer
Ekonomiska
indikatorer
1. Economic performance
2. Market presence
3. Indirect economic impacts
4. Procurement practices
5. Anti-corruption
6. Anti-competitive behavior
Totalt
%

Totalt
4
2
2
1
3
1
13
100

UPM Stora Enso Ahlström & Munksjö Metsä Group
4
4
0
4
2
2
0
0
2
2
0
2
1
1
0
1
3
3
1
3
1
1
0
1
13
13
1
11
100,0 % 100,0 %
7,7 %
84,6 %

Enligt tabellen ovan finns det totalt 13 stycken indikatorer uppdelat på 6
underkategorier för rapportering enligt GRI-ramverket. Enligt mätningen rapporterar
både UPM och Stora Enso 100 % av de indikatorer som finns tillgängliga. Metsä
Group rapporterar 11 indikatorer, medan Ahlström & Munksjö endast rapporterar 1 av
13 (7,7 %).
Tabell 2. Miljömässiga indikatorer
Miljömässiga
indikatorer
Totalt
1. Materials
3
2. Energy
5
3. Water & Effluents
5
4. Biodiversity
4
5. Emissions
7
6. Effluents & Waste
5
7. Environmental compliance
1
8. Supplier environmental assessment
2
Totalt
32
%
100

UPM Stora Enso Ahlström & Munksjö Metsä Group
2
3
3
3
4
5
2
3
3
4
4
4
6
7
1
7
4
5
5
1
1
1
2
2
1
2
24
29
2
30
75,0 % 90,6 %
6,3 %
93,8 %

Det finns totalt 32 stycken miljömässiga indikatorer, som fördelas på 8 olika
underkategorier. Här är också skillnaderna tydliga. UPM rapporterar 24 indikatorer
(75 %), Stora Enso 29 (90,6 %), Metsä Group 30 (93,8 %) och Ahlström & Munksjö
endast 2 (6,3 %). Både UPM och Stora Enso utelämnar indikatorer i underkategorierna
2 & 3 (Energy och Water & Effluents). UPM saknar också en indikator inom både 5
& 6 (Emissions och Effluents & Waste). Metsä Group rapporterar alla förutom 2
indikatorer i underkategorin 3.

41
Tabel 3. Sociala indikatorer
Sociala
indikatorer
1. Employment
2. Labor/Management relations
3. Occupational health and safety
4. Training and education
5. Diversity and equal opportunity
6. Non-discrimination
7. Freedom of assossiaction and
collective bargaining
8. Child labor
9. Forced or compulsory labor
10. Security practices
11. Rights of indigenous people
12. Human rights assessment
13. Local communities
14. Supplier social assessment
15. Public policy
16. Customer health and safety
17. Marketing and labeling
18. Customer privacy
19. Socioeconomic compliance
Totalt
%

Totalt
3
1
10
3
2
1

UPM
1
1
3
3
2
1

1

1

1

1
1
1
1
3
2
2
1
2
3
2
1
41
100

1
1

1
1
1
1
3
2
2
1
1
1
1
1
30
73,2 %

1
3
2
2
1
1
1
1
26
63,4 %

Stora Enso Ahlström & Munksjö Metsä Group
3
3
1
1
3
4
3
1
3
2
1
2
1
1

1
1

4
9,8 %

Av de totalt 41 stycken sociala indikatorerna rapporterar inte något av företagen
dem alla. Ahlström & Munksjö är fortfarande på en mycket låg nivå, medan UPM
rapporterar 26 (63,4 %), Stora Enso 30 (73,2 %) och Metsä Group 29 (79,7 %). Dessa
underkategorier består till största delen av 1–3 indikatorer, av vilka Stora Enso och
UPM rapporterar i hög grad. Underkategorin 3, arbetarhälsa och -skydd (eng.
occupational health and safety), består av 10 indikatorer, där företagen är på en rätt så
låg nivå. Ahlström & Munksjö rapporterar totalt 4 indikatorer (9,8 %).

3
2
2
1
2
3
1
1
29
70,7 %

42
4.1.2

Kvalitativ analys av hållbarhetsrapporterna

I den kvalitativa delen av innehållsanalysen analyseras företagens hållbarhetsrapporter
och syftet är att koppla samman teorin med rapporteringen. Med andra ord analyseras
determinanter för hållbarhetsrapporteringen samt teorier om legitimitet, intressenter
och ansvar i företagens rapportering. Dessutom drar jag en överblick på företagens
användning av GRI-ramverket och hur FN:s agenda 2030 syns i rapporterna.

Företagets storlek
Enligt forskningsresultat har företagets storlek antingen en positiv eller ingen inverkan
alls på företagets hållbarhetsrapportering (Dienes et al. 2016). Stora företag har oftast
mer incitament till att rapportera över sin verksamhet och publicerar dessutom mer
frivillig information än mindre företag. Enligt finsk lag bör även företag med ett
genomsnittligt antal anställda på över 500 producera en icke-finansiell rapport, som
tar i beaktande följande aspekter:
-

miljö

-

sociala förhållanden och personal

-

respekt för mänskliga rättigheter, och

-

bekämpning av korruption och mutor.

Case-företagen anställer tusentals människor (Ahlström & Munksjö: ca 8000,
UPM: ca 19 000, Stora Enso: ca 26 000 och Metsä Group: 9310), vilket innebär att
dessa klassas som stora företag och bör producera den icke-finansiella rapporten.
Ahlström & Munksjö är det minsta företaget i gruppen, både mätt i personal och
omsättning (lönsamhetsmått nedan). Enligt tidigare forskning kan detta betyda att
företaget inte rapporterar lika omfattande som de övriga större konkurrenterna. Faktum
är att hållbarhetsrapporteringen för Ahlström & Munksjö inte är lika omfattande som
för de övriga. Mera om detta vidare in i kapitlet.

43
Lönsamhet
Forskningen

är

rätt

så

oklar

gällande

lönsamhetens

inverkan

på

hållbarhetsrapportering. Studier finner tvetydiga resultat, men oftast är korrelationen
positiv (eller obefintlig) då företagen tenderar publicera ytterligare information för att
signalera goda resultat. Lönsamma företag kan också prioritera frivillig rapportering i
högre grad. Lönsamheten mäts på olika sätt i studierna, vilket gör jämförandet en aning
svårare.
I tabellen nedan kan man se case-företagens omsättning, ROA och ROI för åren 2016–
2018. Denna data är hämtad från Voitto+ databasen. Observera att för Metsä Group
syns endast omsättningen och lönsamhetsmåtten ROA % samt ROI % visas endast för
Metsä Board, koncernföretaget som finns på börsen.
Tabell 4. Lönsamhetsmått

Case-företagens lönsamhetsmått för åren 2016-2018
2016
UPM
Stora Enso
Ahlström & Munksjö Metsä Group / Metsä Board
Omsättning EURm
9 812 €
9 802 €
1 143 €
4 658 €
ROA %
8,10 %
6,70 %
6,70 %
6,00 %
ROI %
9,30 %
8,00 %
9,50 %
7,70 %
2017
UPM
Omsättning EURm
ROA %
ROI %

Stora Enso
Ahlström & Munksjö Metsä Group
10 010 €
10 045 €
1 960 €
9,30 %
7,80 %
6,30 %
11,00 %
9,40 %
8,60 %

5 040 €
9,40 %
11,90 %

2018
UPM
Omsättning EURm
ROA %
ROI %

Stora Enso
Ahlström & Munksjö Metsä Group
10 483 €
10 486 €
2 438 €
14,00 %
11,50 %
3,50 %
16,80 %
13,90 %
4,10 %

5 709 €
10,90 %
13,80 %

Inga definitiva slutsatser kan dras utifrån endast dessa mått, men några tecken kan man
lägga märke till. Omsättningen för UPM, Stora Enso och Metsä Group har ökat en
aning mellan åren 2016–2018. Likaså har lönsamhetsmåtten ROA och ROI ökat. Detta
kunde tyda på att företagen har ökad kapacitet för att prioritera hållbarhetsrapportering.
Metsä Board är Metsä Group:s börsnoterade bolag och dess lönsamhetsmått har likaså
förbättrats. Ahlström & Munkjsös omsättning har procentuellt sett ökat betydligt mera
än de andras. Lönsamhetsmåtten ligger år 2018 däremot på en rätt så låg nivå, då man
jämför med två år bakåt. Detta kunde vara ett tecken på varför Ahlström & Munksjö

44
inte rapporterar om sin hållbarhet lika omfattande som konkurrenterna, eller varför de
inte hunnit utveckla rapporteringen i samma takt som de övriga.
Övriga determinanter
Övriga determinanter som kan ha en inverkan på hållbarhetsrapporteringen är bl.a.
kapitalstruktur, ägarstruktur och mediasynlighet. Det är dock en aning svårt att dra
slutsatser om dessa determinanter endast på basen av företagens rapporter.
Kapitalstrukturen

är

en

determinant

som

i

viss

mån

kan

påverka

hållbarhetsrapporteringen. Enligt Dienes et al. (2016) kan företag som är i behov av
kapital vara mer villiga att publicera ytterligare information, t.ex. gällande hållbarhet.
Självförsörjandegraden/soliditeten (eget kapital/totalkapital) för företagen 31.12.2018
var:
UPM: 9 797EURm / 13 996EURm =

70 %

Stora Enso: 6 732EURm / 12 849EUR m =

52,4 %

Ahlström & Munksjö: 1 162,2EURm / 3 234,9EURm =

36 %

Metsä Group: 3655,6EURm / 6893,4EURm =

53 %

Current och Quick ratio:
UPM:

2,24 & 1,42

Stora Enso:

1,35 & 0,86

Ahlström & Munksjö:

1,23 & 0,67

Metsä Board:

1,6 & 0,9

Dessa jämförelsetal mäter företagens likviditet och soliditet. Behovet av kapital är
svårt att bestämma utifrån endast dessa jämförelsetal, men skillnader är klara mellan
företagen. Ahlström & Munksjö har den sämsta likviditeten och soliditeten.
Ägarstrukturen för case-företagen ser ut som följande:
Ahlström & Munksjö ägs till största delen av utländska ägare och hushåll (52 %
respektive 34 %).
Stora Enso ägs till ca 20 % av företag som är totalt statsägda (finska staten) och till 15
% av finska institutioner. 44 % av Stora Ensos ägare finns utanför Sverige och Finland.

45
UPM ägs till 67 % av förvaltningsregistrerade och 15 % av hushåll.
Metsä Groups ägande är betydligt annorlunda än de övrigas. Metsä Group består av
Metsäliitto Osuuskunta (moderbolaget) samt Metsä Forest och Metsä Wood.
Dessutom hör dotterbolagen Metsä Tissue, Metsä Board och Metsä Fibre till
koncernen. Moderbolaget ägs till 100 % av en andelslag som består av 103 000
skogsägare. Detta moderbolag äger i sin tur 100 % eller majoriteten av rösterna i alla
koncernföretag.
I allmänhet består case-företagens ägare av privata företag, staten, finansiella institut,
hushåll, offentliga samfund och utländska ägare. Metsä Group skiljer sig från de
övriga. Ägarstatisktiken ovan är från år 2019.
Enligt forskningen ökar behovet av rapportering då ägarstrukturen blir mer
okoncentrerad, för

att minska på informationsasymmetrin. Ur företagens

hållbarhetsrapporter förekommer det att företagen beaktar sina intressenter inom dess
olika verksamhetsområden genom diverse beskrivningar på relationen till
intressenterna.
Mediasynlighetens inverkan på företagens hållbarhetsrapportering är svår att
bestämma på basen av endast rapporterna. Detta är en determinant som intervjuerna
kommer att försöka besvara mer djupgående. Faktum är att man har skrivit mycket om
skog runt om i världen i medier under det senaste året, vilket kunde tänkas ha en
inverkan på verksamheten hos företag inom träförädlingsindustrin.
Legitimitet & Intressenter
Som tidigare nämnts i teorikapitlet, kan hoppet om att vara legitim inom sitt
verksamhetsområde vara den främsta drivande kraften för att producera och publicera
hållbarhetsrapportering. Företag strävar efter att vara legitima på den marknad de är
verksamma på. En stor del av den legitimitet man vill skapa är till för företagets
intressenter. Tidigare konstaterades att genom att beakta sina intressenter kan företag
skapa konkurrensfördelar. Tyngdpunkten på hållbar verksamhet kan definitivt avläsas
ur case-företagens rapportering (i olika grad), vilket betyder att företagen till en del
beaktar sina intressenter. Detta görs för att framstå som legitima inför intressenterna
och alla andra.

46

I teorikapitlet lyfts fram fyra olika strategier av Deegan och Unerman (2011) för att
uppnå legitimitet. Bland dessa strategier framkommer två som aktuella för caseföretagen. Organisationer kan utbilda och informera samhället om sin verksamhet och
sitt resultat samt om förändringar i sitt beteende. Förändringen mot hållbarare
verksamhet har pågått en betydligt längre tid än bara några år, men oavsett detta så kan
det speciellt ur UPM:s och Metsä Groups hållbarhetsrapporter och hela bokslut avläsas
tydliga förändringar i verksamheten (och framtida planer på dessa) för att allt mera
arbeta mot hållbarhet i olika former. Liknande resultat förekommer också i de två
andra företagens rapportering där Stora Enso har en klar struktur på
hållbarhetsinformationen och har överlag producerat mycket omfattande rapporter,
medan Ahlström & Munksjö emellertid inte lyckas informera läsaren i lika hög grad
om vilka deras

framtida planer

är

eller

vad som görs

för

tillfället.

Informationsmängden är helt enkelt inte lika omfattande, vilket kan ha med
företagsstorleken och/eller de övriga determinanterna att göra.
Då man analyserar företagens hållbarhetsrapporteringen från intressenternas
synvinkel, lyckas de tre största företagen alla ganska likadant. UPM, Stora Enso och
Metsä Group har alla väldigt omfattande rapporter, där de inkluderat information åt
alla slags intressenter. Om målet är att skapa legitimitet för de intressenter och övriga
som beaktar hållbarhet, lyckas dessa tre företag mycket bra. Hållbarhetsaspekter hittas
ur rapporteringens alla hörn och det verkar som att verksamheten idag är hållbarare än
tidigare och att det finns klara planer för framtiden. Det finns vissa variationer i
rapporteringsstilen mellan företagen, men till största delen beaktar de tre största
företagen sina intressenter i rätt så liknande stil. Metsä Group och Stora Enso nämner
fler intressenter än de två övriga. Stora Enso är också enda företaget som använder sig
av KPI (key performance indicators) för att rapportera vilka hållbarhetsmål är
uppnådda, samt vilka de följande målen är. Ahlström & Munksjö rapporterar också
om liknande faktorer i hög grad och läsaren får definitivt en bild om aktuella händelser,
verksamhet och framtida planer. Informationen är bara inte lika lätt jämförbar som för
de två andra.

47
Företagen lyfter också fram sina viktigaste intressenter i sin rapportering. Här är de
viktigaste intressenterna för varje företag (numreringen endast till för att lyfta fram
antalet, inte vikten):
Tabell 5. Case-företagens intressenter
1
2
3
4
5
6
7
8
9
10
11
12
13

UPM

Ahlström & Munksjö

Stora Enso

Metsä Group

Kunder
Intressegrupper
Media
Forskare
Arbetstagare
Investerare
Ickestatliga organisationer
Leverantörer
Stater

Kunder
Investerare
Arbetstagare & Fackföreningar
Leverantörer
Lokala intressegrupper

Konsumenter
Kunder
Arbetstagare
Skogsägare
Stater
Investerare
Lokala intressegrupper
Media
Ickestatliga organisationer
Partners och leverantörer
Fackföreningar

Lokala kommuner
Skolor och universitet
Skogsägare
Ickestatliga organisationer
Kunder och konsumenter
Föreningar
Media
Politiska beslutsfattare
Personal
Aktieägare
Investerare och analytiker
Forskningsorganisationer
Leverantörer

Vissa saker vill jag lyfta upp på basen av företagens intressenter. Ahlström & Munksjö
rapporterar minsta mängden av sina viktigaste intressenter, som inte heller verkar
branschspecifika, utan följer en ”normal” trend. Stora Enso, Metsä Group och UPM
rapporterar att de har betydligt flera viktiga intressenter. UPM är också det enda
företaget som direkt lyfter fram vetenskap i form av forskare, medan Metsä Group
nämner forskningsorganisationer samt skolor och universitet som intressentgrupper.
Stora Enso och Metsä Group är de enda som lyfter upp skogsägarna som sina viktiga
intressenter.
Både Stora Ensos och Metsä Groups hållbarhetsrapporter är reviderade av en extern
part. Från ett legitimitetsskapande perspektiv är detta en viktig faktor att beakta.
Revisionen borde öka rapporternas tillförlitlighet. Ahlström & Munksjö och UPM har
inte låtit sina rapporter granskas av en extern part.
Redovisningsansvar
Ansvar är en komplex faktor att ta in i redovisningen och hållbarhetsrapporteringen,
men den är en viktig del. Ansvar är svårt att förklara, då det kan tolkas olika utifrån
individ eller situation. Med andra ord är det ett subjektivt begrepp. Roberts och
Scapens (1985) beskriver ansvar som att man bär ansvar för sina handlingar och att
orsaken till varje handling kan bestyrkas, d.v.s. man ger och kräver orsak för visst
uppförande. Detta är ett mera traditionellt synsätt. Företagen bär i alla fall ansvar för

48
de handlingar som de rapporterar. Enligt Shearer (2002) bär ofta organisationer ansvar
för sitt eget bästa i första hand, och samhället kommer som tvåa. Hållbarhet har att
göra med samhället i sin helhet och det kan vara svårt att idka hållbarhet ifall
ekonomiska motiveringar inte finns. Intervjuerna kan förhoppningsvis besvara ifall
hållbarhet och dess rapportering kräver klara ekonomiska motiveringar, eller kan
ekonomisk nytta genereras genom hållbarhet, utan att en säker avkastning existerar.
Användning av GRI och FN:s Agenda 2030
Alla fyra företag använder sig av GRI-ramverket i sin hållbarhetsrapportering. I den
kvantitativa innehållsanalysen kom jag fram till att Stora Enso, Metsä Group och UPM
rapporterar betydligt flera ämnesspecifika GRI-indikatorer än Ahlström & Munkjsö.
Alla företag skriver också i någon form i sin rapportering att de använder sig av ”GRIstandards: Core option”, vilket innebär att de rapporterar alla generella indikatorer,
samt de ämnesspecifika indikatorerna som de anser vara relevanta. Intervjuerna
kommer att lyfta fram varför företagen valt att tillämpa GRI-ramverket och vad som
styr dess användning.
Vad beträffar FN:s Agenda 2030, ligger UPM starkt till. De har tydligt strukturerat
vilka deras, som UPM kallar det, ansvarsmål är. De rapporterar också konkret om hur
målen ska nås till år 2030, samt vad som kommer att hända sedan och hur situationen
ser ut just nu (d.v.s. vilka är resultaten för 2018). UPM har identifierat hållbarhetsmål
inom alla tre kategorierna; ekonomiska, sociala och miljömässiga, totalt 6/17 mål.
UPM har på basen av hållbarhetsrapporten bundit sig till FN:s 17 hållbarhetsmål.
Målen som de identifierat är:
-

3: god hälsa och välbefinnande

-

8: anständiga arbetsvillkor och ekonomisk tillväxt

-

9: hållbar industri, innovationer och infrastruktur

-

12: hållbar konsumtion och produktion

-

13: bekämpa klimatförändringarna

-

15: ekosystem och biologisk mångfald.

Metsä Group beaktar också Agenda 2030-målen. Företaget identifierade 7/17 mål
år 2015 som närmast berör deras verksamhet. Företaget nämner att de är bundna till

49
att nå dessa mål. Dessa hållbarhetsmål är anknutna till all verksamhet som företaget
idkar. Målen är:
-

6: rent vatten och sanitet för alla

-

7: hållbar energi för alla

-

8: anständiga arbetsvillkor och ekonomisk tillväxt

-

9: hållbar industri, innovationer och infrastruktur

-

12: hållbar konsumtion och produktion

-

13: bekämpa klimatförändringarna

-

15: ekosystem och biologisk mångfald.

Stora Enso har också beaktat FN:s Agenda 2030 i sin hållbarhet och dess
rapportering. De skriver att de understöder alla 17 mål, men har endast identifierat tre
mål som är väsentliga för deras kärnverksamhet. Dessa tre mål har UPM också
identifierat som viktiga:
-

12: hållbar konsumtion och produktion

-

13: bekämpa klimatförändringarna

-

15: ekosystem och biologisk mångfald.

Stora Enso skriver att dessa mål är viktiga för dem och ifall företag vill nå dessa mål,
bör de också integrera dem i sin verksamhet och strategi.
Ahlström & Munksjö har inte nämnt något om FN:s agenda 2030 och har därmed
inte heller identifierat några mål. De använder och tillämpar FN:s Global Compact och
dess 10 principer istället. Dessa 10 principer är indelade i mänskliga rättigheter, arbete,
miljö och korruption. Global Compact är en principbaserad pakt som upprättades år
2000.

4.1.3

Sammanfattning av innehållsanalysen

I denna studie har jag analyserat case-företagens hållbarhetsrapporter både från ett
kvantitativt och kvalitativt perspektiv. I den kvantitativa delen mätte jag till vilken grad
företagen rapporterar GRI-indikatorer och fann vissa skillnader. Stora Enso, Metsä
Group och UPM rapporterar generellt sett i liknande stil medan Ahlström & Munksjö

50
har valt att inte tillämpa indikatorerna i samma mängd. Utifrån denna information är
det svårt att dra definitiva slutsatser. Företagsstorleken är den klara skillnaden.
I den kvalitativa innehållsanalysen använder jag determinanter från tidigare
forskningar och olika teorier för att förklara skillnaderna i företagens rapportering.
Tidigare forskning lyfter fram determinanter som företagets storlek och lönsamhet.
Ahlström & Munksjö är klart det minsta företaget och även om omsättningen ökat
betydligt under några år, är de övriga lönsamhetsmåttens utveckling negativ.
Företagen har också betydliga skillnader i kapitalstrukturen. Ahlström & Munksjö har
den sämsta soliditeten och likviditeten av case-företagen. Övriga determinanters
inverkan på rapporteringen presenteras på basen av intervjuerna.
Jag har också analyserat företagens hållbarhetsrapporter genom teorierna om
legitimitet, intressenter och redovisningsansvar. Förutom det så bidrar jag också med
en analys om användningen av GRI-ramverket och hur FN:s Agenda 2030 tillämpas.
Alla fyra företag använder sig av GRI-ramverket i sin rapportering, men Ahlström &
Munksjö rapporterar färre indikatorer än de andra. Stora Enso, Metsä Group och UPM
tillämpar Agenda 2030, medan Ahlström & Munksjö endast utgår ifrån Global
Compact-principerna. De tre största företagen liknar varandra i hög grad. De
rapporterar på liknande sätt, ungefär lika omfattande. De har dessutom identifierat
liknande Agenda 2030-mål. UPM och Metsä Group har identifierat flest mål som är
nästan samma, medan Stora Enso är på likande spår med tre identifierade mål.
Innehållsmässigt finns det mycket information i hållbarhetsrapporterna men det finns
tecken på att speciellt Ahlström & Munksjö inte lyckats producera en lika omfattande
hållbarhetsrapport som de övriga företagen. Dessutom har inte Ahlström & Munksjö
ännu adopterat målen i Agenda 2030.

51
4.2

Intervjuer från case-företagen

4.2.1

Bakgrundsinformation

Av totalt fyra företag som inkluderats i denna avhandling, har jag intervjuat tre.
Experter inom rapportering, hållbarhet och hållbarhetsredovisning för UPM, Metsä
Group och Stora Enso har intervjuats. En intervju med Ahlström & Munksjö har inte
lyckats på grund av brist på tillgänglighet. Intervjuobjekten är alla experter inom
hållbarhet och rapportering och har arbetat inom dylika arbetsuppgifter varierande från
två till nio år. Alla intervjuobjekt innehar en specialist eller chefsposition inom
respektive företag idag. Intervjuerna tog plats mellan 9.1.-4.2.2020. Alla intervjuer är
bandade och baserade på de frågor som finns i intervjuguiden (hittas bland bilagorna
till avhandlingen). Intervjuerna var semistrukturerade, vilket innebär att frågorna
endast agerade som bas för intervjutillfället. Diskussionen vidareutvecklades på basen
av frågorna. Intervjuernas längd var mellan en till två timmar. Intervjuobjekten har
bett om att få hållas anonyma men har kortfattat berättat om sin bakgrund.
UPM, Senior Specialist – Reporting and Standards (A): Intervjuobjektet hos UPM
(A) har arbetat för företaget i ungefär två år och är en specialist på
hållbarhetsrapportering och dess standarder. UPM hade som mål att utveckla och
förbättra rapporteringen om hållbarhet och därmed anställdes A för att leda den
utvecklingen. A hade tidigare arbetat som en finansiell specialist, vilket passade
perfekt då UPM ville skapa synergi mellan den ekonomin och hållbarheten. Arbetet
idag går långt ut på att vara i kontakt med olika intressentgrupper, samla data,
sammanställa data och rapportera. Dessutom handlar arbetet om intern och extern
kommunikation och koordinering av olika uppgifter.
Metsä Group, Director of Sustainability Communication and Reporting (B):
Intervjuobjektet hos Metsä Group (B) har arbetat en längre tid för företaget, i över nio
år. B innehar en post inom den högsta ledningen för rapportering och speciellt
hållbarhetsrapportering för koncernen. B är klart och tydligt en sakkunnig expert inom
hållbarhet i allmänhet, dess rapportering och träförädlingsindustrin i både Finland och
globalt. B har en bakgrund i konsultering gällande hållbarhet, med uppgifter som t.ex.

52
att hitta vilka de centrala hållbarhetsmålen för olika företag kunde tänkas vara. Denna
expertis har B fört vidare till Metsä Group och utvecklat i deras rapportering och
verksamhet under åren. Arbetsuppgifterna idag är liknande som A:s uppgifter vid
UPM. Det handlar mycket om att vara i kontakt med olika intressentgrupper, arbeta
tillsammans med koncernens olika företag samt tillsammans med flera personer och
team samla data och rapportera.
Stora Enso, Director of Sustainability Reporting (C): Intervjuobjektet hos Stora
Enso (C) har arbetat för företaget sedan år 2010 och har en post inom hållbarhetssidans
högsta ledning. Till C:s arbetsuppgifter hört främst företaget hållbarhetsrapportering
och årsberättelsen. Rapporten från 2019 är den nionde rapporten som C har gjort för
företaget. C koordinerar insamling av data som hör till hållbarhet, granskande och
bekräftande av data samt arbetar med externa standarder. C ansvarar över intern
uppföljning och rapportering till högsta ledningen. C följer också upp hur företaget når
sina hållbarhetsmål.

4.2.2

Hållbarhetens och hållbarhetsrapporteringens plats i företagen

Hållbarhetsaktiviteter
Intervjuerna tyder starkt på att hållbarhet, speciellt den miljömässiga aspekten, har en
viktig plats inom finska träförädlingsindustrins företag. Stora Ensos verkställande
direktör har en bakgrund i naturingenjörsteknik. B berättar mycket om bakgrunden till
hur hållbarhet tar sig uttryck i Metsä Groups dagliga verksamhet. B menar att den
finska träförädlingsindustrin överlag presterar bra för tillfället och att på den globala
arenan är Finland i toppen. B berättar att hållbarhetsaspekten införs genast i inköpet
av råmaterial, alltså huvudsakligen träd. Det ligger i deras intresse att försäkra sig om
att deras åtkomst till det väsentligaste råmaterialet kan tryggas också med tanke på
framtiden. Därmed följer de alltid upp varifrån råmaterialet har kommit och har som
regel att den årliga tillväxten av skog är högre än den mängden som används. B berättar
också att för tillfället finns det ca 2,5 miljarder kubik träd i Finland, vilket är mera än
någonsin förr. Enligt B växte det ca 107 miljoner kubik och användes ca 82 miljoner
kubik träd år 2019. Hela industrin följer samma tankesätt. Utvecklingen av hållbarhet
är på toppnivå inom alla finska träförädlingsföretag enligt A, B och C. Metsä Group

53
har 100 % kontroll på råmaterialets ursprung och före varje inköp säkerställs
hållbarhetsaspekten. Av dessa inköp är ca 88 % certifierade, då procenten på den
globala arenan endast ligger på ca 10 %. Alla intervjuobjekten menar att
skogskunnighet har starka rötter i Finland, vilket innebär att man inte endast använder
råmaterialet hållbart, utan man har också förstått att säkra skogarnas tillväxt.
Hållbarhetsaspekten syns inte bara inom hanteringen av råmaterialet. Alla företagen
anser innovation vara ett essentiellt verktyg för att utveckla branschen och säkra dess
framtid. A berättar att till UPM:s grundvärderingar hör ”performance, growth,
innovation & responsibility” (prestanda, tillväxt, innovation & ansvar). A menar att då
företaget bygger på denna bas är det uppenbart att hållbarhet spelar en viktig roll för
företaget.

Ansvarstagande

och

innovationer

är

betydande

delar

av

hållbarhetsutveckling: ”då vår strategi består av fyra grundpelare och hållbarhet är ett
av dom, så skulle jag säga att det är en betydande och central faktor som bestämmer
företagets aktiviteter” (Intervjuperson B). B berättar också att kunskapen som
företagen besitter är på världsnivå. De är helt enkelt bäst. Alla fabrikers prestanda i
Finland är på toppnivå och den konstanta innovationen genererar regelbundet nya
produktionsmetoder. Metsä Group har sedan år 2017 (2019 första hela året i bruk)
använt sig av en ny bioproduktfabrik. B berättar att ifall det luktar nära en
cellulosafabrik är detta ett tecken på att svavel släpps ut som en konsekvens av
produktionen. Metsä Group har infört nya slutna system för att återanvända svavel. B
berättar att ifall råmaterial släpps ut i atmosfären är detta ju ineffektivt, då man likväl
kunde ta vara på råmaterialet för återanvändning. Ifall man inte tar vara på olika
råmaterial är det både ekonomiskt och ekologiskt sett slöseri. Metsä Group har i
Äänekoski infört ett nytt slutet system där de fångar svavelutsläppen, konverterar det
tillbaka till svavelsyra (den vanligaste produktionskemikalien i världen) och
återanvänder råmaterialet i produktionen. B påpekar att en naturvänlig verksamhet är
också en kostnadseffektiv verksamhet, något som man måste förstå. B säger att man
ska sträva efter att hålla resurserna i ett omlopp. B fortsätter att berätta att då deras
inköp av råmaterial är hållbart och att de kan bevisas, och samtidigt är
produktionsteknologin den bästa i världen, leder detta till att deras produkter ersätter
all användning av fossila råmaterial. Ifall de använder träprodukter, ersätter de betong
och stål som är mycket ohållbara råmaterial. Metsä Group uppmuntrar återvinning,
likaså gör de övriga företagen. Fiberprodukter kan alltid återanvändas. Fiber kan i

54
allmänhet återanvändas fem till sju gånger. I Europa återvinns ca 80 % av
förpackningskartong (en god samlingsgrad) och fiber återanvänds ca 3,5 gånger, vilket
ännu kunde förbättras.
Bakomliggande orsaker till hållbarhetsaktiviteterna
Det finns en del olika orsaker varför dessa företag idkar allt hållbarare verksamhet
och varför den utvecklas konstant. På basen av intervjuerna verkar det som att den
främsta orsaken är företagens olika intressentgrupper. Alla intervjuobjekten påpekar
att företagen har massor av olika intressentgrupper som de regelbundet har kontakt
med. Allmänheten är en viktig intressentgrupp. A menar att skogarna är så pass viktiga
i Finland att allmänheten noga följer med hur skogarna hanteras. Dessutom kräver
allmänheten alltmer hållbarhet. Viktiga intressenter är också kunder, leverantörer och
skogsägare. B berättar att Metsä Group är ett mycket finskt företag och att företaget
ägs av ett andelslag på 103 000 ägare, som i sin tur äger hälften av de privata skogarna
i Finland. Metsä Group strävar efter att skapa det högsta möjliga mervärdet för dessa
personers råmaterial. Skogsägarna är alltså en mycket viktig intressentgrupp för
företagen. ”Denna industri ägs av dem och vi söker efter bästa möjliga mervärde för
deras råmaterial” (intervjuperson B). Dessutom påpekar B att Metsä Groups export
utgör 5 % av hela Finlands export. Detta är en väldigt stor andel och därmed har också
företaget en betydande roll i landets nationalekonomi. Då företaget spelar en så stor
roll för landets export, betyder det också att flera beslutsfattare, tjänstemän och media
är väldigt intresserade av vad företaget håller på med.
Företagen har så bred verksamhet att det finns flera olika intressenter som konstant
frågar om företagens hållbarhetsaktiviteter. B säger att kunder är en väldigt viktig
intressentgrupp som driver hållbarhet. Metsä Group har kunder såsom Ikea, Unilever
och Nestle, vilka alla har mycket omfattande hållbarhetsprogram och krav. Dessutom
betygsätter dessa kunder sina leverantörer, vilket betyder att man måste från första
början redan vara en hållbar aktör för att ens få dylika kunder. B berättar vidare att
förmågan att vara hållbar och ansvarsfull är av högsta betydelse, då man måste kunna
kommunicera att företagets aktiviteter täcker de hållbarhetskrav som dessa potentiella
kunder ställer. C säger att Stora Enso måste erbjuda hållbara produkter för att det är
genom dessa produkter som konsumenter driver hållbar utveckling. Intressenter finns
också på grund av att företagen finns på börsen (Av Metsä Group koncernen är det

55
Metsä Board som är listat på börsen). Då man är listad på börsen finns det intressenter
i form av t.ex. investerare och analytiker, som är intresserade av ESG (environment,
social & governance) information. Då måste företagen vara kapabla att också svara på
dessa frågor. B summerar att man bör vara smidig och veta vad de olika intressenterna
vill. B säger att det viktigaste är att företagen berättar om vad de gör. Allt bör ha
evidens och det måste vara transparent och man måste kunna bestyrka det när som
helst. Hållbarheten bör ledas och den bör vara definierad och ha ett mått.
Slutligen konstaterar alla intervjuobjekt att hållbarheten är ett måste. Startpunkten
för företagens verksamhet är att inte förstöra miljön och att man måste idka hållbar
verksamhet samt integrera socialt ansvar. A menar att det inte är en fördel för landet
ifall skogarna inte sköts hållbart, för då tar råmaterialet slut. Företagen kan inte heller
idka sin verksamhet utan kunder. Kunder kan man inte få ifall ryktet är dåligt och ett
gott rykte kan endast bibehållas om man tillförlitligt kan bevisa att man idkar en hållbar
och ansvarsfull verksamhet.

4.2.3

Hållbarhetsrapporteringens determinanter

Det centrala syftet med intervjuerna var att ta reda på vilka faktorer egentligen
påverkar företagens hållbarhetsrapportering, alltså vad är orsaken bakom själva
rapporteringen. Jag frågade intervjuobjekten direkt om varför de tror att företagen
rapporterar hållbarhetsaktiviteter, d.v.s. vilka de bakomliggande orsakerna är. A
förklarar att rapporteringen baserar sig i tanken om varför man egentligen idkar hållbar
verksamhet. Hållbarheten är en del av UPM:s verksamhet och då man idkar den
hållbara verksamheten, så bör detta rapporteras åt alla intressenter. A berättar att
lagstiftningen också förstås påverkar, men tillsvidare är inte lagarna så specifika och
det finns utrymme för olika variationer av rapportering. A påpekar också att
rapporteringen påverkas också av det faktum att hållbarhet inte alltid är så lätt att mäta.
Rapportering om miljömässiga faktorer är längre utvecklat än t.ex. rapporteringen om
sociala faktorer, då de miljömässiga faktorerna är lättare att mäta. Dessutom har UPM
rapporterat om sin miljöpåverkan redan i ett par årtionden. Rapporteringen påverkas
alltså av att alla hållbarhetens delområden inte är lika långt utvecklade, vilket styr
innehållet.

56

B berättar däremot att hållbarhetsrapporteringen hos Metsä Group baserar sig på
historien. Speciellt på 80-talet då miljölagstiftningen i Finland började utvecklas. På
den tiden har myndigheter som reglerar miljömässiga aspekter bestämt om striktare
lovgivande gällande användning av naturresurser och koncept om kontinuerlig och
regelbunden uppföljning kom till. B fortsätter berätta att efter att lagstiftningen hade
utvecklats i slutet av 80-talet, så började de fundera på varför inte också utnyttja dessa
rapporter externt, då rapporterna hur som helst var offentlig information. Därefter
började Metsä Group proaktivt berätta om sina hållbarhetsaktiviteter (eller aktiviteter
som berörde miljömässiga och andra ansvarsrelaterade aspekter) åt sina intressenter.
B antar att den första hållbarhetsrapporten i Finland publicerades år 1990 av Metsä
Serla (nuförtiden Metsä Board). B menar att det alltid måste finnas en aktör som visar
vägen och därefter kommer de andra att följa med.
Enligt C är den mest centrala orsaken bakom Stora Ensos hållbarhetsrapportering
att uppehålla förtroende mellan dem och dess intressentgrupper. Rapportering är en
del av dialogen som bör existera mellan företag och intressenter. C berättar att
hållbarhetsaspekten inkluderas nuförtiden också i lönsamhet, speciellt på lång sikt.
Företag bör vara villiga att förändras med tanke på nya utmaningar som
klimatförändringen för med sig. Därmed erbjuder företaget information åt sina
investerare och försöker på bästa möjliga sätt kommunicera både möjligheter samt
risker som berör hållbarhet. C berättar att Stora Enso ser sig själv ha en betydande roll
i att lösa problem som berör klimatfrågor, och rapporteringens roll är att både
kvantitativt och kvalitativt försöka kommunicera de risker och möjligheter som är
förknippade med olika lösningar.
Vi diskuterade också om hur dessa företag förhåller sig till varandra, alltså sina
konkurrenter. Alla intervjuobjekten svarar på liknande sätt. Alla menar att företagen
sinsemellan skapar en fördelaktig konkurrens gällande nästan all verksamhet, speciellt
hållbarhetsrapportering. De läser varandras rapporter och lär sig av sina konkurrenter.
”Vi kan alltid lära oss av varandra och någon hittar alltid på ett bättre sätt”
(intervjuperson A). B nämner att det finns respekt mellan substanskunniga
professionella, oavsett företag (inom branschen). Det framkommer från allas svar att
alla anser sig vara på en hög nivå vad beträffar hållbarhetsaktiviteter och dess

57
rapportering och att någon alltid hittar på ett bättre sätt att idka verksamheten som alla
sedan kan lära sig av. A berättar att det är rätt så vanligt att de utvärderar (eng.
benchmark) konkurrenternas rapporter eftersom de själva måste berätta om sina
aktiviteter minst lika omfattande och effektivt. A nämner också att företagen tidvis
samarbetar för att förbättra hållbarhetsrapporteringen. C säger också att de läser
konkurrenternas rapporter. Slutligen säger B att hållbarheten inom Metsä Group
utvecklats till något som man ständigt vill förbättra. Till företagets vardagliga
verksamhet tillhör en kontinuerlig utveckling av hållbarhetsaktiviteterna och dess
rapportering. De söker konstant efter bättre miljömässiga lösningar och rapporteringen
är bara en reflektion av detta.
Diskussionerna övergick sedan till frågeställningar om andra möjliga determinanter
som uppkommer i tidigare litteratur, d.v.s. faktorer som media, lönsamhet, företagets
storlek och ägarstruktur.
Media
Media spelar en betydande roll i företagens verksamhet. Det talas konstant om
hållbarhetsfrågor på olika plattformar. B säger att Metsä Group därför måste vara
kapabla av att tillförlitligt och trovärdigt bevisa att de är i linje med de gemensamma
målen som samhället har: ”Vi måste som ett företag bevisa på ett trovärdigt sätt att vi
är i linje med det gemensamma målet” (intervjuperson B). B påpekar att varje gång
som företaget träffar mediarepresentanter, så berättar de proaktivt om deras
verksamhet för att de vet att dessa saker är viktiga. B menar också att detta inte har
med marknadsföring att göra utan beskrivning av verksamhet på ett trovärdigt sätt.
Metsä Groups marknadsföring kan ibland vara en aning fånig enligt B, men då
generaldirektören eller en verkställande direktör från ett av koncernens företag uttalar
sig till media, så bör varje ord ha en validerad bas. A berättar att media inte påverkar
själva rapporteringen, men att de/företaget nog måste reagera på det som berör dem i
media. Media spelar en viktig roll i företagens hållbarhetskommunikation. C berättar
att media i viss mån kan ha en inverkan på Stora Ensos rapportering. Stora Enso
använder sig av sociala medier och andra plattformar för att evaluera det egna
innehållet på rapporterna. En nyhetsartikel påverkar inte desto mera, men ifall ett tema
regelbundet dyker upp, kan detta påverka rapportens innehåll.

58
Lönsamhet
Alla intervjuobjekt är eniga över att lönsamhet och hållbarhetsrapportering inte
fungerar så att då företagen är lönsamma så rapporterar de över hållbarhet, utan man
rapporterar i varje fall. C berättar att tidigare (flera år tillbaka) kan sämre resultat ha
påverkat rapporteringen genom att mindre resurser allokerats till det. C säger att detta
högst troligen inte kunde hända mera. Alla konstaterar att branschen är lönsam och att
hållbarhetsrapporteringen eventuellt kan ha ökat tillväxten. A säger att ju mera resurser
ett företag har, desto bättre möjligheter har företaget att investera i olika saker, bl.a.
rapportering. A menar att i och med att UPM har satsat på hållbarhetsrapportering, kan
tillväxten och lönsamheten förbättrats p.g.a. detta. Orsaken bakom det är troligtvis det
faktumet att hållbarhet varit en betydande del av samhället under en längre tid. B
berättar att det är svårt att säga ifall hållbarhetsrapporterna förbättrar lönsamheten, men
troligtvis är det så. ”Varje företag som på ett trovärdigt sätt kan lyfta fram hållbarheten
i sin rapportering drar fördel av det, också ekonomiskt” (intervjuperson B). B säger
också att det kan finnas en lönsamhetsfördel med att låta sin hållbarhetsrapport bli
externt granskad, även om detta är frivilligt. C stämmer in och säger att den frivilliga
externa granskningen ökar trovärdigheten och legitimerar verksamheten, vilket kan
påverka lönsamheten. A påpekar dock att skillnaderna i lönsamhet mellan företagen
inom finska träförädlingsindustrin troligtvis inte härstammar från hållbarhet, då inget
av företagen är helt ohållbart. Lönsamheten inom branschen handlar ganska långt om
förmågan att förändra sig och hitta nya lösningar. Det handlar om innovationer och om
att våga styra verksamheten mot nya riktningar, säger A. C berättar att hållbarhet redan
är en betydande del av verksamheten, inte en konsekvens av lönsamhet. För att trygga
sin framtida existens, bör den ekonomiska, sociala och miljömässiga dimensionen vara
i balans. Goda resultat kan inte uppnås på bekostnad av en av dimensionerna, säger C.
Hållbarhet är lönsamt, påpekar C, och det finns flera exempel runt om i världen på
detta.
Storlek
Alla intervjuade företagen kan klassas som stora företag, även om antalet anställda
varierar en del. Personalmängden som krävs för att åstadkomma hållbarhetsrapporten
är liknande hos företagen. Hos Metsä Group arbetar i snitt 1,5 personer inom deras 29
olika produktionsfabriker med att samla in data som används för rapportering. På
koncernnivån arbetar ungefär 17 personer med att hantera data och framställa

59
rapporten, berättar B. A berättar att hos UPM har de ungefär 18 personer som arbetar
med rapporteringen på koncernnivån och övrig personal bland deras olika
affärsverksamheter, beroende på område. C berättar att ett team på ca 30 personer
ansvarar över årsberättelsen och att varje enhet samt hållbarhetsaspekt (användning av
vatten, skog, mänskliga rättigheter) har en egen ansvarsperson.
Ägarstruktur
Ägarstrukturens inverkan på rapporteringen väcker en aning olika tankar bland
intervjuobjekten. A menar att kravet på rapportering baserar sig på att företaget är
noterat på börsen, och då börskursen bestäms enligt marknaden så är behovet av en
trovärdig och jämförbar rapport stort. A säger att hur många ägare och vilka dessa
ägare är inte spelar en större roll, utan det handlar mera om att då man är en publik
aktör så bör man rapportera enligt det: ”den största orsaken till rapporteringskravet är
det faktum att vi är börsnoterade. Då aktiepriset bestäms på marknaden, så är behovet
av en trovärdig och jämförbar rapport högst” (intervjuperson A). B gissar däremot att
ägarstrukturen har en betydelse. B säger att ifall ägarna består av större institutionella
investerare, så bör man veta vad som står på deras agenda för att bäst ”servera” den
intressentgruppen: ”Min gissning är ja. Ifall ägarna består av stora institutionella
investerare så bör man i rapporteringen, för att servera den intressentgruppen, veta vad
som finns på deras agenda” (intervjuperson B). B berättar också att då ägarna består
av en andelslag så är inte hållbarhetsrapporten deras viktigaste informationskälla,
eftersom de får informationen redan

i förväg. Metsä Group

använder

hållbarhetsrapporten mer för att informera övriga intressentgrupper som t.ex. media,
globala kunder och beslutsfattare. C säger kortfattat att decentraliserad ägarstruktur
definitivt påverkar rapporteringen. Alla ägare måste balanseras så att allas behov kan
tas hand om.
Slutligen diskuterade vi om vad det egentliga syftet med hållbarhetsrapportering är.
Med andra ord, vad vill företagen åstadkomma med rapporteringen. A berättar att på
långsikt är det viktigt att tro på att hållbarhet är det enda sättet för att trygga en
långvarig tillväxt och lönsam verksamhet. Ifall man inte agerar hållbart kommer inte
framtiden att se bra ut. Rapporteringen är en reflektion av de hållbara aktiviteter som
görs. B berättar att de vill att deras hållbarhetsrapportering minst är på god nivå. De
önskar även att rapporten skulle vara ett känt verktyg för att kommunicera om vad och

60
speciellt hur företaget idkar sin verksamhet. B säger att hållbarhetsrapporten är ett
viktigt redskap för att man globalt måste kunna visa åt intressenterna vad företaget
egentligen gör. C berättar att Stora Enso har en ärlig vilja att idka hållbar utveckling.
Det är en ansvarsuppgift. Ändamålet med rapporteringen är att bevisa hur företagets
aktiviteter syns i offentligheten. C berättar att då man tänker på offentliga sektorn, så
bör företaget definitivt kommunicera hur företagets verksamhet påverkar den. Det är
också viktigt att berätta för kunder hur den köpta produkten inverkar på omgivningen.

4.2.4

GRI som ramverk

Alla företag som behandlas i avhandlingen använder sig av GRI-standarderna som
ramverk i sin hållbarhetsrapportering. A förklarar att orsaken varför de använder sig
av GRI är för att hållbarhetsrapportering är fortfarande, men speciellt ännu några år
tillbaka, i en rätt så tidig fas och att det funnits ett behov på någon sorts struktur som
man kan rapportera enligt. A berättar vidare att behovet av strukturen fanns främst för
att rapporterna lättare skulle kunna jämföras med varandra. Dessutom bidrar ramverket
med trovärdigheten till det som rapporteras och utan ett ramverk skulle företag
rapportera vad som helst enligt eget tycke, säger A. C säger däremot att GRIstandarderna inte lyckats åtgärda jämförbarhetsproblemet. B berättar att GRI inte är
ett ramverk som styr Metsä Groups rapportering, utan det är snarare deras
fundamentala verksamhet som ligger som botten till rapporterna. Intervjuobjekten är
alla överens om att de rapporterar i första hand endast enligt de indikatorer där de har
största påverkan. B säger att GRI inte alltid varit lika fokuserad på branschspecificitet
och är tacksam över att utveckling nu har gått i rätt riktning. C förklarar att det bästa
med GRI är dess generella principer. Standarderna täcker flera områden, de är aktuella
och intressentgrupper beaktas effektivt: ”Den har bra allmänna och kvalitet principer.
Standarderna är omfattande, aktuella och intressentgrupper beaktas noggrant. Detta är
GRI:s bästa bidrag” (intervjuperson C). C säger också att administrationen och
utvecklingen av GRI-standarderna är mycket bra och en klar styrka. A säger att
utveckling av GRI är konstant, men att utvecklingen också har sina negativa sidor. De
nya GRI standarderna inför allt mer specifika krav på rapportering, till och med så
specifikt att det inte alltid finns data för att besvara varje punkt. Dessutom ökar
arbetsmängden i och med att man måste följa upp allt mer. C säger att indikatorerna

61
inte åtgärdar problemet med jämförbarheten. B berättar att GRI är bra för att
intressenterna uppskattar det och därför ger det mervärde att använda det. Valet av
ramverk är dock en sekundär sak och det viktiga är att rapportera det som är väsentligt
för företaget, säger B. Metsä Group har inte valt GRI p.g.a. av någon speciell orsak,
utan det passar för tillfället bäst. B säger också att ett annat bra alternativ är en
blandning av GRI och IR (integrerad rapportering). Det svåraste med GRI är
datainsamlingen, påpekar A. Datainsamlingen blir allt mer krävande då indikatorerna
blir mer specifika. A säger också att de sociala aspekterna fortfarande är svåra att mäta.
Avslutningsvis säger C att utan GRI-ramverket skulle inte Stora Enso vara där de är
idag. Standarderna är viktiga för att de för med sig viss likformighet. Dessutom bidrar
GRI till Stora Ensos rapportering genom att ställa frågor och starta intern diskussion.

4.2.5

FN:s Agenda 2030

Agenda 2030 syns tydligt i företagens rapportering. Valet av specifika mål grundar sig
på rätt så liknande tankesätt. Alla intervjuobjekten berättar att man inte gjort
förändringar i sin egen verksamhet för att uppfylla ett specifikt mål, utan istället har
man analyserat vilka mål man mest kan påverka genom sin egen verksamhet. Alla
företagen har varit med ända sedan Agenda 2030 lanserades. B presenterar material på
hur företagets planer ska kontribuera till att uppnå målen och hur de redan gjort det.
Metsä Group har t.ex. som plan att år 2030 ska inga fabriker utnyttja fossila bränslen
och fabrikerna kommer inte heller att ha några koldioxidutsläpp. B berättar och visar
tydliga planer och mål på hur specifika Agenda 2030 mål (de mål som tas upp i
innehållsanalysen) kommer att uppnås i deras verksamhet. A berättar att UPM år 2019
gjort en mer omfattande analys på vilka mål de mest kan påverka. Enligt A har UPM
använt mer resurser för att ytterligare inkludera Agenda 2030 i sin verksamhet och
under år 2020 kommer de i ökad takt att kommunicera om målen. Det framkommer
från alla intervjuer att företagens interna strategi i hög grad består av att utnyttja
hållbara innovationer och lösningar i sin verksamhet. Det krävs inga egentliga
förändringar i verksamheten för att uppnå Agenda 2030 mål. Det gäller att analytiskt
välja vilka mål man mest kan påverka.

62
Vi diskuterade också ifall FN:s Agenda 2030 på någon nivå fungerar som
incitament (determinant) till att öka hållbar utveckling och hållbarhetsrapportering. A
säger att på något plan kan målen fungera som incitament, då allt fler företag väljer att
tillämpa dem. Då allt fler väljer att inkludera målen i sin verksamhet, leder det till att
det uppstår ”grupptryck”. A menar ändå att detta skulle kunna handla om vad som
helst och behöver inte nödvändigtvis handla om hållbarhet överhuvudtaget. A säger
dock att grupptrycket är en positiv sak för hållbarhetens skull för att detta orsakar att
företag

måste

allokera

mera

resurser

till

hållbar

utveckling

och

hållbarhetsrapportering. B menar däremot att Agenda 2030 hittills varit ett
kommunikationsmedel mer än något annat. B säger att det krävs konkreta beslut för
att förändring ska ske. B förklarar att det krävs någon sorts adapter mellan Agenda
2030 och företag och ger som exempel EU kommissionens nya European Green Deal
program. A avslutar med att påpeka att viktigaste orsaken till hållbar utveckling är
klimatförändringen och att detta naturligtvis är startpunkten för det hela. C berättar att
Agenda 2030 förbättrar hållbar utveckling och dess rapportering och att den definitivt
påverkar hur företaget bör agera och vad som rapporteras. C förklarar att FN har
lyckats mycket bra med att sammanställa en så bred helhet i ett paket och dessutom
lyckats med dess kommunikation om målen: ”Främjar nog hållbar utveckling och
rapportering. Förstås påverkar det hur vi bör agera och vad vi rapporterar samt vad
som intresserar intressenter och vad som anses väsentligt” (interjuperson C).
Reglering har också en betydande inverkan, säger C: ”Politiken har en stor
inverkan. Olika beslut utvecklar vad och hur omfattande företag utvecklar hållbarhet
och dess rapportering” (intervjuperson C). Politiska beslut styr till vilken grad
företag utvecklar sin verksamhet och hur man rapporterar om den. Då politiska organ
inkluderar tankar om ekonomiska risker och möjligheter relaterade till
klimatförändringen, så leder detta till att det uppstår beslut som t.ex. det nyligen
beslutna European Green Deal av EU kommissionen. Politiska beslut påverkar och är
viktiga, säger C.

63
5

ANALYS

Syftet med denna avhandling var att med hjälp av intressent-, legitimitets- och
ansvarsteorier analysera och ta reda på vilka determinanter som påverkar
hållbarhetsrapporteringen inom den finska träförädlingsindustrin. Dessutom granskas
vilket ramverk utnyttjas för rapportering och hur det används. Slutligen undersöks
också till vilken grad företagen tillämpar FN:s Agenda 2030 i sin verksamhet och hur
det beaktas. För att besvara syftet har en innehållsanalys gjorts på företagens (UPM,
Metsä Group, Stora Enso och Ahlström & Munksjö) hållbarhetsrapporter från år 2018
och därtill har expertintervjuer utförts med alla förutom Ahlström & Munksjö.

5.1

Hållbarhetsrapporteringens determinanter inom finska
träförädlingsindustrin

Nedan kommer jag att presentera en analys över determinanter som baserar sig på
tidigare forskning och hur de tar sig uttryck i case-företagens hållbarhetsrapportering.
Dessutom lyfter jag fram den teoretiska referensramen (legitimitets-, intressent- och
ansvarsteorin) och analyserar empirin med hjälp av teorin. Jag analyserar de
determinanter

separat

som

antingen

tyder

på

ett

samband

med

hållbarhetsrapporteringen eller är annars värda att diskuteras. De determinanter som
inte på basen av innehållsanalysen och/eller intervjuerna behandlats i lika stor grad
som andra determinanter, tas upp under ”övriga determinanter”. GRI-ramverkets och
Agenda 2030:s roll analyseras i egna kapitel.
Media
Media är en viktig kommunikationskanal för företag. Hållbarhetsfrågor lyfts
konstant upp inom olika kanaler och företagen måste ibland snabbt agera för att
besvara frågor. Företagen använder olika mediekanaler för att kommunicera om sin
verksamhet åt olika intressentgrupper. Enligt Dienes et al. (2016) är media en
determinant som korrelerar positivt med hållbarhetsrapportering. Detta faktum
framkommer också från empirin. Innehållet av hållbarhetsrapporterna kan i viss mån
påverkas av vad som tas upp bland olika kanaler. Media används i första hand för att
på ett trovärdigt sätt kommunicera om sin verksamhet till omgivningen och på detta

64
vis legitimera verksamheten. Media är också en plattform som används för påvisande
av ansvarstagande, då vart och ett utlåtande bör ha en giltig grund. En av strategierna
för att skapa legitimitet av Deegan och Unerman (2011) är att utbilda och informera
samhället om dess verksamhet och resultat samt om förändringar i sitt beteende.
Faktumet att företagen strävar efter att proaktivt berätta om sin verksamhet och hållbar
utveckling tyder på att detta är ett effektivt sätt för att skapa legitimitet för företagens
intressenter och övrig omgivning. Även om tidigare forskning påstår att rapporteringen
ökar i och med att företagen syns mer i media, kan det samma inte direkt konstateras
på basen av empirin. Medias roll som determinant för företagens rapportering är
väsentlig då företagen emellertid analyserar trender och olika teman som är
omdiskuterade och använder det som bas för rapporteringen. Enligt Arvidsson et al.
(2018) kan legitimitet skapas genom att anpassa den egna verksamheten så att den
överensstämmer med omgivningen. Det finns tecken på detta hos case-företagen, men
främst används media som en kommunikationskanal. Denna kommunikationskanal
fungerar rätt så bra för att påvisa en legitim verksamhet åt omgivningen.
Lönsamhet
Tidigare studier (Dienes et al. 2016; Hahn & Kühnen 2013); Eccles et al. 2014) har
beaktat lönsamhet och hållbarhetsrapportering. Studierna finner tvetydiga resultat på
att lönsammare företag rapporterar i högre grad. Inom finska träförädlingsindustrin är
det tydligt att lönsamhetsaspekten och hållbarhetsrapporteringen går hand i hand.
Innan hållbarheten blev en integrerad del av verksamhetsstrategier så kunde sämre år
leda till att mindre resurser allokerades till hållbarhetsrapportering. Situationen ser inte
lika ut idag. Rapportering är inte en konsekvens av lönsamhet, utan lönsamhet är en
konsekvens av hållbara aktiviteter, i alla fall i viss mån. Detta överensstämmer med
Eccles et al. (2014) resultat. Hållbarhet är en betydande del av verksamheten och
företagen utvecklar konstant nya hållbara lösningar för att öka lönsamheten. Genom
att ansvarsfullt ta hand om sitt råmaterial minskar man på kostnader. Man undviker
också inköp av råmaterial genom att utveckla system, t.ex. slutna system, som
möjliggör återanvändning av råmaterial. Det framkommer också att en extern
granskning av rapporten kan ha en positiv effekt på lönsamheten, då den ökar
trovärdigheten av rapporten, vilket kan förknippas med hela teoretiska referensramen.
En extern granskning krävs inte i lagen och förväntas nödvändigtvis inte av
omgivningen, men enligt Lindblom (1994) och Deegan och Unerman (2011) kan

65
företag sträva efter att förändra de externa förväntningarna som omgivningen har på
företag får att skapa legitimitet, och den frivilliga externa granskningen gör just det.
Messner (2009) påpekar att det finns ett ansvarskrav på företag, vilket betyder att det
finns specifika förväntningar på företagen. Den externa granskningen kan ses som ett
sätt att bära ansvar, vars slutliga syfte är att förstärka legitimiteten, vilket intressenterna
förväntar. Hållbarhet handlar också om en hållbar ekonomi, vilket företagen måste
säkerställa för att ha en framtida verksamhet. Enligt Arvidsson et al. (2018) är det
möjligt att analysera hur bra ett företag presterar genom att se hur väl de primära
intressenterna beaktas. En av redovisningens viktigaste uppgifter är att tillgodose
intressenter med information. Enligt Schadewitz och Niskala (2010) finns det ett
samband mellan företagens hållbarhetsrapportering och dess marknadsvärde på finska
börsen och att hållbarhetsrapporteringen minskar informationsasymmetrin mellan
företag och investerare. Adams och Whelan (2009) menar att den huvudsakliga
orsaken för rapportering är maximering av aktieägarvärdet, då aktieägarna anses vara
primära intressenter. Med andra ord tyder detta på att det finns ett
lönsamhetsincitament i hållbarhetsrapportering i och med att informationen är
värdefull.
Företagen har adopterat dimensionerna från TBL i sina strategier. Ekonomiska,
sociala och miljömässiga aspekter bör balanseras för att verksamheten ska vara
lönsam.
Ägarstruktur
Det finns både likheter och olikheter i hur case-företagen förhåller sig till
ägarstrukturens inverkan på rapporteringen. Ägarstrukturen skiljer sig också en del
mellan företagen, speciellt mellan Metsä Group och de övriga. En trovärdig och
jämförbar rapport bör produceras då man är noterad på börsen, för att låta marknaden
bestämma börskursen. Enligt Dienes et al. (2016) leder en mer decentraliserad
ägarstruktur till ökad informationsasymmetri, vilket minskas genom ökad
rapportering. Case-företagen håller med för det mesta. Ägarna är en viktig
intressentgrupp för företagen. Olika ägare har olika intressen och därmed strävar
företagen efter att servera dem alla med väsentlig information. Företag bör hur som
helst förklara och ta ansvar över sina handlingar och rapportera detta främst för sina
ägare (Messner 2009). Empirin tyder också på att en mer decentraliserad ägarstruktur
ökar eller i alla fall påverkar kravet på rapporteringens innehåll. Ägarnas

66
informationskrav påverkar hållbarhetsrapporteringen och dessa krav bör tas i
beaktande då de klassas som primära intressenter (Clarkson 1995).
Intressenter, ansvar och legitimitet
Allmänheten i Finland är intresserad av hållbarhet överlag, men också av skogar
samt mark- och vattenområden. Därmed kan behovet av ansvarstagande ses som en
determinant för hållbarhetsrapporteringen. Detta behov är betydande, då företagen är
stora aktörer i Finland och dessutom använder sig av en värdefull finsk råvara; skog.
Företagen måste påvisa hur deras verksamhet påverkar omgivningen och på detta vis
skapar de legitimitet inför sina intressenter. Det finns specifika förväntningar på
företagen (Messner 2009). Intressenterna spelar en viktig roll för påvisandet, d.v.s.
rapporteringen. Intressentteorin beskrivs som den dominanta teorin för att förklara
hållbarhetsrapportering (Hahn & Kühnen 2013). Det finns flera slags intressenter som
är intresserade av dessa företags verksamhet och då intresset tar sig uttryck genom
krav

på

hållbarhetsrapportering,

bör

företagen

ansvarsfullt

rapportera.

Ansvarstagandet hör i viss mån ihop med en lönsam verksamhet, för att ifall man inte
kan trovärdigt bevisa hur man agerar, kan inte heller verksamheten fortgå. Roberts och
Scapens (1985) menar att ansvar handlar om givande och krävande av orsak för sina
aktiviteter. Det traditionella argumentet för ansvar är att man bör vara transparent
(Messner 2009). Roberts (2009) menar dock att ifall företagen fokuserar endast på det
som är transparent, kan detta leda till att ledningen tappar greppet över företagets
komplexitet, vilket i sin tur kan leda till att ledningen lättare ignorerar det som inte är
transparent genom siffror, d.v.s. en betydande del av hållbarhetsinformation. Caseföretagen tangerar alla hållbarhetsdimensionerna i sin rapportering, vilket
framkommer både från innehållsanalysen och intervjuerna. Intelligent ansvarstagande
betonar lärande och öppen kommunikation (Roberts 2009), som tydligt kan avläsas i
empirin. Lärandet är också en av strategierna för att förstärka legitimiteten (Deegan &
Unerman 2011), vilket företagen gör då de proaktivt berättar om sina aktiviteter.
Företagen är i viss mån beroende av att åtnjuta olika intressentgruppers legitimitet
(Arvidsson et al. 2018) och detta kan inte åstadkommas utan kommunikation om
hållbar utveckling, då detta är något som intressenterna kräver. Det finns flera
intressentgrupper för vart och ett företag, varav majoriteten är viktig. Hållbarhetskrav
kommer från alla håll. Företagens kunder kräver bevis på hållbarhet, likaså kräver
allmänheten. För att företagen ska kunna idka sin verksamhet och åtnjuta legitimitet,

67
bör de på ett trovärdigt sätt bevisa sitt ansvarstagande. Shearer (2002) menar att ett
bredare synsätt på ansvar är att fokusera mera på ”de andra” och inte sig själv. Även
om hållbarhetsrapportering berättar om företagets egna verksamhet, så innehar den
viss fokus på omgivningen, vilket är en form av det bredare ansvarsperspektivet som
Shearer (2002) talar om.
Konkurrenter
Det är uppenbart att inom denna bransch i Finland spelar konkurrenterna en
betydande roll i varandras verksamhet. Case-företagen idkar emellertid samarbete, då
var och ett företag besitter substanskunniga experter. Företagen analyserar sinsemellan
varandras rapporter, vilket också innehållsanalysen tyder på. Främst för att speciellt
de intervjuade företagens rapportering är mycket omfattande med liknande inslag. I
intervjuerna hördes begreppet ”grupptryck” några gånger och förklaringen löd: ifall
konkurrenten rapporterar något specifikt, bör vi ifrågasätta om det är något som också
vi bör rapportera. Detta är ett tecken på att företagen också sinsemellan strävar efter
att bära ansvar och skapa legitimitet för branschen i sin helhet, vilket företagen
naturligtvis gynnas av. Hållbarhetsrapporteringen är ett möjligt sätt för företag att
skapa konkurrensfördelar (Arvidsson et al. 2018). Därmed är rapporteringen på rätt så
god nivå, i alla fall hos de tre största case-företagen, då de strävar till att förbättra
rapporteringen. Enligt intervjuerna hittar alltid någon på ett bättre sätt att rapportera
(strävan efter konkurrensfördel) och övriga följer sedan efter. Ahlström & Munksjö
har jag inte intervjuat, men baserat på intervjuerna kan man tänka sig att även de
påverkas i någon grad av konkurrenterna, även om deras rapport inte är lika omfattande
som de övrigas.
Reglering
Regleringen är inte värst specifik eller krävande i Finland. Företagen rapporterar
betydligt mer information än vad som krävs i lagen. Reglering är en uppenbar
determinant, men bara till en viss punkt (Hahn & Kühnen 2013). Reglering behöver
däremot inte alltid vara på nationell nivå, som är fallet i Finland. Politiska beslut kan
åstadkomma nya investeringsprogram såsom nya European Green Deal, som kommer
att främst leda till hållbar utveckling men också rapportering runt om EU. Politiska
beslut spelar en betydande roll. Beslut påverkar till vilken grad och hur case-företagen
idkar hållbar verksamhet och rapportering. Enligt den finska regleringen är

68
hållbarhetsrapportering obligatoriskt, men i helt fri form. Oavsett den fria formen är
alla case-företagens rapporter betydligt mer omfattande än vad regleringen förutsätter.
Detta innebär att de övriga determinanterna driver rapporteringen mycket mer än
reglering. Intressenternas ansvars- och informationskrav är tydliga tecken på att det
krävs mer omfattande rapportering är vad lagen förutsäger. Legitimitet skapas
effektivare genom att rapportera trovärdigt och mer än det behövs enligt lag.
Övriga determinanter
Företagets storlek, bolagsstyrning
Även om företagens storlek varierar en del då man mäter t.ex. i personal eller
omsättning, kan jag inte dra en klar slutsats av att det är direkt storleken som påverkar
hållbarhetsrapporteringen. Ahlström & Munksjö är det minsta företaget och har den
svagaste rapporten av företagen, så därmed finner jag ett svagt samband. De övriga
företagen varierar en del i storlek, men har alla ett brett verksamhetsområde och
liknande, omfattande hållbarhetsrapporter. Enligt Dienes et al. (2016) har större
företag starkare incitament att publicera frivillig information över sina prestationer. De
intervjuade företagen allokerar resurser till hållbarhetsrapportering i lika grad, vilket
logiskt tänkt är möjligt på grund av att alla företag kan kategoriseras som stora. Större
företags rapportering kan snarare ses igenom teoretiska referensramen istället för bara
storleken. Stora företag åtnjuter en större publik och har därmed ett större
ansvarsområde (Dienes et al. 2016). Det finns flera intressenter att beakta och det är
synnerligen viktigt att upprätthålla en legitim verksamhet. Dessa stora och allmänt
viktiga företag i Finland har ett betydande incitament att rapportera om sina aktiviteter,
då hållbarhetsrapporteringen är ett verktyg för att förstärka samhällets uppfattning om
företaget, dess produkter och ledningens perspektiv (Arvidsson et al. 2018).
Bolagsstyrningens inverkan på rapporteringen framkommer inte tydligt utifrån
empirin. I diskussionerna framkommer det ofta att hållbarhet är en betydande del av
företagens strategi, vilket kan tolkas som att bolagsstyrningen är en naturlig
determinant av hållbarhetsrapporteringen.
Överlag tyder resultaten på att teorierna om intressenter, legitimitet och ansvar kan
användas för att analysera hållbarhetsrapportering. I det avslutande kapitlet ger jag
förslag på följdfrågor.

69

5.2

Hur ramverk används i rapporteringen

GRI är tydligt det ramverk som företagen främst utnyttjar i sin hållbarhetsrapportering.
Alla företag som behandlas använder GRI i rapporteringen i olika grad. De tre största
bolagen rapporterar betydligt fler indikatorer än Ahlström & Munksjö. På grund av
brist på tillgänglighet till en intervju är det svårt att dra en slutsats på varför det är så.
Det framkommer att det funnits ett behov för ett ramverk, då hållbarhetsrapporteringen
under senaste åren, och fortfarande i viss mån, är primitiv. Behovet har främst grundat
sig på jämförbarheten av rapporteringen och en klar struktur. Utan ramverk skulle alla
strukturmässigt rapportera enligt eget tycke. Intressenternas informationskrav är
väsentligt att besvara (Arvidsson et al. 2018). Detta sker effektivare då informationen
presenteras i ett standardiserat och jämförbart format.
I intervjuerna framkommer att företagen inte förändrar sin verksamhet på basen av
olika ramverk (GRI), utan snarare rapporterar de indikatorer som är väsentliga för
respektive företag. Rapporteringen sker enligt de indikatorer som företaget visar sig
ha den största påverkan över. Det som påverkas mest, det rapporteras. I och med att
GRI-standarderna utvecklas och blir mer specifika, kan det i viss mån försvåra
företagens rapporteringsmöjlighet. Specifika indikatorer innebär ökad och mer
omfattande datainsamling, vilket är både resurskrävande och ibland oväsentligt för
verksamheten. Detta kan eventuellt vara en bakomliggande orsak för att GRIstandarderna inte används hos Ahlström & Munksjö. Dessutom kan det hända att den
typen av data inte helt enkelt finns tillgänglig. Speciellt vissa typer av sociala
indikatorer är väldigt svåra att följa upp eller så finns det ingen data. Exempelvis den
sociala aspekten i GRI-standarderna inkluderar indikatorer som varit svåra för
fallstudiens företag att mäta och rapportera. Det verkar finnas en tendens för större
företag med mer resurser att utnyttja GRI-standarderna i högre grad än andra. Denna
skillnad är tydligast mellan Ahlström & Munksjö och de övriga företagen. Det krävs
flera personer och omfattande system för datainsamling, hantering av data och
rapportering. Denna process är resurskrävande och större företag, som allokerat
resurser, har bättre möjlighet att rapportera enligt ramverkets indikatorer.

70

5.3

Beaktandet av FN:s Agenda 2030

FN:s Agenda 2030 beaktas i alla företagen förutom Ahlström & Munksjö, som
tillämpar Global Compact principerna. Dessa hållbarhetsmål har en liknande tendens
som GRI-standarderna, nämligen företagen styrs inte i den mån att verksamheten
skulle ändras för att uppfylla specifika mål. Istället har företagen valt de mest passande
och påverkningsbara hållbarhetsmålen, baserat på intern strategisk analys. Det att
företagen inte specifikt ändrar sin verksamhet på basen av FN:s hållbarhetsmål betyder
inte att de inte skulle vara hållbara eller att FN:s hållbarhetsmål inte skulle nås. Redan
hållbarhetsrapporterna genererar information om vilka framsteg företagen gjort och
hur målen uppnås. Intervjuerna gav en betydligt djupare bild på hur omfattande
företagen faktiskt utnyttjar innovativa och hållbara lösningar för att nå
hållbarhetsmålen.
Agenda 2030 fungerar i viss grad som ett incitament för företag att kommunicera
om sin verksamhet och i bästa fall allokera ytterligare resurser för hållbara insatser. En
dominoeffekt uppstår då en ökad mängd företag inkluderar hållbarhetsmålen i sin
verksamhet. Denna effekt kunde tänkas resultera från att då allt fler organisationer
tillämpar målen i sin rapportering, förblir det ett effektivt sätt för att skapa
trovärdighet, bära ansvar och förbättra legitimiteten. Då några gör det så finns det god
anledning för övriga att också göra det. Inkluderingen av Agenda 2030 i sin
rapportering är tydligt ett legitimitetsförstärkande engagemang. Allmänhetens normer
och värderingar samt förväntningar på företagen förändras kraftigt och det är viktigt
för företagen att vara medvetna över dessa förändringar (Arvidsson et al. 2018).
Dessutom är rapportering enligt Agenda 2030 ett effektivt sätt att informera och
utbilda samhället över företagens hållbarhetsmål och aktiviteter, en strategi för
legitimitetsskapande (Deegan & Unerman 2011).

71
Likaså som GRI är Agenda 2030 främst ett kommunikationsmedel och inte direkt
ett tryck på företag i finska träförädlingsindustrin att bli hållbara. Det framkommer
dock från intervjun med Stora Enso att Agenda 2030 kan fungera som ett verktyg för
att öka hållbar aktivitet och förbättra rapporteringen. Incitamenten för företagen inom
denna bransch för att vara hållbara kommer från deras interna strategi samt varandra
som konkurrenter. Var och ett företag har förstått att råvarorna som de använder bör
handskas med på ett hållbart sätt, så att framtida verksamheten är tryggad. Kostnader
minskas genom återanvändning av råmaterial och innovationer driver nya samt
effektiva lösningar och verksamhetsförändringar. Dessa företag verkar inte vara
beroende av FN:s Agenda 2030 för att vara hållbara, utan behöver målen för att
kommunicera om den hållbara verksamhet som redan pågått en god stund. Dock är
företagen beroende av legitimitet (Arvidsson et al. 2018) och Agenda 2030 är ett bra
bidrag till det. Dessutom utnyttjas denna nya kommunikationsmetod för att
tillfredsställa informationskravet som intressenter ställer och därmed bär man återigen
ansvar för att förstärka legitimitet. Slutligen kan det ändå konstaterats att även Agenda
2030 driver utveckling av hållbarhet framåt, då företag som tillämpar målen också bör
allokera resurser för sin hållbarhetsutveckling. Att rapportera Agenda 2030 mål kunde
ses om en form av intelligent ansvar, då den fäster fokus på det som inte nödvändigtvis
är transparent genom siffror (Roberts 2009). Dessutom är detta en rapporteringsform
som i alla fall i viss mån fokuserar på ”de andra”, d.v.s. fäster uppmärksamhet i
samhällets bästa. Kanske detta är det etiska synsättet som vägleder en del av
redovisningens rekonstruering, vilket Shearer (2002) kräver.

72
6

AVSLUTNING OCH DISKUSSION

Tidigare studier av Dienes et al. (2016) och Hahn & Kühnen (2013) har lyckats
identifiera ett flertal determinanter för hållbarhetsrapportering. Enligt dessa studier är
mediasynlighet, företagets storlek och ägarstrukturen de determinanter som påverkar
rapporteringen i högsta grad, medan andra determinanters, som t.ex. lönsamhetens
inverkan är tvetydig. Det primära syftet med denna avhandling var att med hjälp av
teorier om intressenter, legitimitet och ansvar öka förståelsen av vad som påverkar
företagens hållbarhetsrapportering och ifall dessa tidigare identifierade determinanter
existerar och fungerar på tidigare förklarade sätt, men specifikt

inom

träförädlingsindustrin i Finland. Dessutom var syftet att identifiera eventuella nya
determinanter och ta reda på hur hållbarhetsrapporteringens ramverk (GRI) används
samt ifall företagen beaktar FN:s Agenda 2030 i rapporteringen.
Vilka är determinanterna för företagens hållbarhetsrapportering?
Media

är

en

determinant

som

i

viss

mån

inverkar

på

företagens

hållbarhetsrapportering. Media är framförallt en viktig kommunikationskanal mellan
företagen och deras intressenter. Företagen som behandlas i avhandlingen är alla stora
aktörer i Finland och handskas med en råvara som anses mycket värdefull; skog. Därav
existerar ett slags krav av intressenter på företagen att ansvarsfullt idka sin verksamhet.
Ett effektivt sätt att ta ansvar över sin verksamhet är att publicera en hållbarhetsrapport,
vars syfte är att skapa legitimitet. Hahn och Kühnen (2013) beskriver intressentteorin
som den dominanta teorin som förklarar hållbarhetsrapporteringen, medan Arvidsson
et al. (2018) påpekar att legitimitetsteorin bäst förklarar varför företag väljer att
publicera en hållbarhetsrapport. Dessa teorier är starkt förknippade med varandra. På
basen av empirin kan jag konstatera att intressenterna anses mycket viktiga av
företagen och bl.a. media är ett effektivt kommunikationsmedel för att bibehålla eller
öka legitimiteten bland företagens intressenter.
I analysen fann jag att determinanter såsom ägarstruktur, reglering och konkurrenter
påverkar rapporteringen. Ägarstrukturen kan i viss mån förklaras genom
intressentteorin, då ett ökat antal ägare (decentraliserad ägarstruktur) kan leda till att
företagen bör balansera sina informationskrav. Reglering är tillsvidare inte en stark
determinant. Företagens rapporter är betydligt mer omfattande än lagen förutsätter, då

73
det klart och tydligt finns mervärde i det. Konkurrenterna påverkar varandras
rapportering. Schadewitz och Niskala (2010) påpekar att det finns ett samband mellan
hållbarhetsrapportering och marknadsvärde på finska börsen. Företagen analyserar
varandras rapporter för att inte gå miste om till exempel eventuella nya trender men
huvudsakligen för att skapa konkurrensfördelar.
Lönsamhet är en tvetydig, men intressant faktor. Tidigare studier har betraktat
hållbarhetsrapportering som en konsekvens av lönsam verksamhet. Dienes et al.
(2016) analyserar 17 studier i sin litteraturgenomgång som tangerar olika
lönsamhetsmåtts samband med hållbarhetsrapportering. Enligt dessa studier är
lönsamma företag mer villiga att rapportera om sin verksamhet och att lönsamhet
innebär mer resurser för frivillig rapportering. Empirin tyder på att lönsamheten inom
denna bransch är snarare en konsekvens av ökad hållbarhetsrapportering, vilket
innebär att det finns mervärde i att beakta intressenters informationskrav, idka en
ansvarsfull verksamhet och åtnjuta legitimitet genom rapportering. Enligt Lindblom
(1994) samt Deegan och Unerman (2011) är en av strategierna för att uppnå legitimitet
att utbilda och informera samhället om sin verksamhet. Roberts (2009) syftar också på
att lärande är en form av intelligent ansvarstagande. I fortsatta studier kunde man fråga
mer specifikt hur dessa teorier förklarar lönsamhet som en konsekvens av
hållbarhetsrapportering.
Intressent- och legitimitetsteorin anses båda vara de teorier som bäst beskriver varför
företag hållbarhetsrapporterar. Ansvarsteorin kan också effektivt användas. Enligt
Roberts och Scapens (1985) kan ansvar ses som givande och krävande av orsak för
visst uppförande och därmed blir rapporteringen relevant. Intressenternas
informationsbehov ställer krav på företagen som leder till publicerandet av en
hållbarhetsrapport. Enligt Messner (2009) krävs det ansvarstagande av företag, vilket
är ett effektivt sätt för att bibehålla eller öka legitimiteten inom företagets
verksamhetsområde.

Dessa

teorier

är

centrala

för

att

förklara

hållbarhetsrapporteringen, som tar sig uttryck genom olika determinanter.
GRI och Agenda 2030
GRI-standarderna används av alla case-företagen i olika grad. Huvudsakligen
baserar sig användningen på väsentlighet, d.v.s. företagen ändrar inte verksamheten

74
drastiskt för att rapportera ytterligare indikatorer. Det som påverkas mest, det
rapporteras. Informationskravet som uppstår som en konsekvens av företagens
verksamhet, försöker man tillfredsställa genom att producera en standardiserad,
trovärdig, jämförbar och användbar rapport. Detta är GRI-standardernas huvudsakliga
uppgift. Processen, som består av datainsamling, hantering av data och slutligen
rapportering är resurskrävande.
FN:s Agenda 2030 beaktas i tre av fyra case-företag. Dessa baserar sig också på
väsentlighet, likadant som GRI. Agenda 2030 fungerar i viss grad som ett incitament
för företag att kommunicera om sin verksamhet och i bästa fall allokera ytterligare
resurser för hållbara insatser. Enligt empirin (specifikt intervjuerna) är Agenda 2030
ett lyckat och effektivt kommunikationsmedel om hållbarhet.
Denna avhandling har identifierat determinanter inom finska träförädlingsindustrin.
Vissa determinanter går helt eller i viss mån i linje med tidigare forskning (media,
ägarstruktur och reglering) medan andra tar sig nya uttryck (lönsamhet). Dessutom
identifieras nya determinanter (konkurrenter och intressenter). Dessa determinanter
analyseras genom att använda teorier om intressenter, legitimitet och ansvar, något
som är relativt nytt. Dessa teorier kunde fortsättningsvis förknippas med forskning i
hållbarhetsrapportering för att förbättra förståelsen över vad som påverkar
rapporteringen. Förslag på fortsatta forskningsfrågor ges nedan.
Kan lönsamhet mätas som en konsekvens av hållbarhetsrapportering?
Enligt intervjuobjekten är hållbarhetsrapportering lönsamt men svårt att mäta.
Medan tidigare studier beaktat lönsamhet som en determinant för
hållbarhetsrapportering, kunde fortsatta studier analysera sambandet tvärtom.
Detta kunde göras genom att ta reda på hur olika lönsamhetsmått (ROA, ROE)
reagerar på publicerandet av en hållbarhetsrapport inom ett visst
marknadsområde (t.ex. finska börsen eller ett större sampel). Ifall det kan
påvisas ett positivt samband, kunde detta fungera som ett incitament för att
producera alltmer kvalitets hållbarhetsrapporter.

75
Kan nya determinanter identifieras och förklaras med hjälp av intressent, legitimitets-, och ansvarsteorierna?
Denna studie har identifierat determinanter och analyserat dessa genom de
nämnda teorierna. Samplet har dock bestått av fyra företag inom en bransch i
Finland. För att vidare förbättra förståelsen över vad som driver
hållbarhetsrapportering, skulle det vara intressant att applicera dessa teorier och
ta reda på vad som driver hållbarhetsrapportering inom flera andra branscher,
som t.ex. energiproduktion och logistik. Dienes et al. (2016) påpekar också att
en kvantitativ meta-analys skulle förbättra validiteten av deras studie, men det
skulle först kräva flera studier som genererar giltiga resultat.

76

Källor
Adams, Carol A. & Whelan, G. (2009). Conceptualising future change in corporate
sustainability reporting. Accounting, Auditing & Accountability Journal. Vol. 22
(1), s. 118–143.
Ahlström

&

Munkjsö.

Annual

Report

(2018).

https://www.ahlstrom-

munksjo.com/Media/releases/stock-exchange-releases2/2019/ahlstrom-munksjosannual-and-sustainability-report-2018-has-been-published/ (hämtad 15.1.2019).
Ahrens, T. & Chapman, C. (2002). The structuration of legitimate performance
measures and management: day-to-day contests of accountability in a U.K.
restaurant chain. Management Accounting Research. Vol. 13 (2), s. 151–171.
Arvidsson, A., Beusch, P., Hartman, B., Jonäll, K., Sabelfeld, S. & Skoog, M.
(2018). Redovisning för hållbarhet. Sanoma Utbildning. Balto Print. Litauen.
BBC. (2019). European Investment Bank drops fossil fuel funding. 14.11.2019.
URL: https://www.bbc.com/news/business-50427873 (hämtad: 21.11.2019).
Baboukardos, D. & Rimmel, G. (2016). Relevance of accounting information under
an integrated reporting approach: A research note. Journal of Accounting and
Public Policy. Vol. 35 (4), s. 437–452.
Boiral, O. & Henri, J.-F. (2017). Is Sustainability Performance Comparable? A
Study of GRI Reports of Mining Organizations. Business & Society. Vol. 56 (2), s.
283–317.
Bonsón, E. & Bednárová, M. (2014). CSR reporting practices of Eurozone
companies. Spanish Accounting Review. Vol. 18 (2), s. 182–193.
Bryman, A. & Bell, E. (2011). Business Research Methods. 3 uppl. New York:
Oxford University Press.

77

30.12.1997/1336. Bokföringslag.
Deegan, C: & Unerman, J. (2011). Financial accounting theory. European edition.
2 uppl. Maidenhead: Mc Graw-Hill Education.
Dienes, D., Sassen, R. & Fischer, J. (2016). What are the drivers of sustainability
reporting? A systematic review. Sustainability Accounting, Management and
Policy Journal. Vol. 7 (2), s. 154–189.
Doz, Y. (2011). Qualitative research for internationall business. Journal of
International Business Studies. Vol. 42, s. 582–590.
Drobetz, W., Merikas, A., Merika, A. & Tsionas, M. (2014). Corporate Social
Responsibility disclosure: The case of international shipping. Transportation
Shipping Part E. Vol. 71, s. 18–44.
Du, S., Yu, K., Bhattacharya, C.B. & Sen, S. (2017). The Business Case for
Sustainability Reporting: Evidence from Stock Market Reactions. Journal of Public
Policy and Marketing. Vol. 36 (2), s. 313–330.
Eccles, R., Ioannou, I. & Serafeim. (G 2014), The Impact of Corporate
Sustainability on Organizational Processes and Performance. Management
Science. Vol. 60 (11), s. 2381-2617
Elkington, J. (2004). Enter the Triple Bottom Line. I. A. Henriques & J. Richardson.
The Triple Bottom Line: does it all add up? (s. 1–16). London: Earthscan.
Elkington, J. (2013). Triple Bottom Line. Encyclopedia of Management Theory.
Thousand Oaks: SAGE Publications.
EUR-Lex. Directive 2014/95/EU. Tillgänglig på: https://eur-lex.europa.eu/legalcontent/EN/TXT/?uri=CELEX%3A32014L0095 (Hämtad 5.2.2019).

78
Förenta Nationerna. The Sustainable Development Agenda. Tillgänglig på:
https://www.un.org/sustainabledevelopment/development-agenda/

(Hämtad

5.2.2019).
Global

Reporting

Initiative.

(2018).

Tillgänglig

på:

https://www.globalreporting.org/standards/gri-standards-download-center/
(Hämtad 3.2.2019).
Global Reporting Initiative (2019). Databas. Tillgänglig på:
http://database.globalreporting.org/ )Hämtad 15.4.2019).
Gray, R. & Bebbington, J. (2007). Corporate Social Responsibility: Accountability
or impossible dream? Handbook of Sustainable Development. Cheltenham,
Northhampton: Edward Elgar.
Guba, E. G. (1981). Criteria for assessing the trustworthiness of naturalistic
inquiries. Educational Resources Information Center Annual Review Paper. Vol.
29, s. 75–91.
Hahn, R. & Kühnen, M. (2013). Determinants of sustainability reporting: a review
of results, trends, theory, and opportunities in an expanding field of research.
Journal of Cleaner Production. Vol. 59, s. 5–21.
Hassel, L., Kallunki, J. & Nilsson, H. (2015). Part III CEO Personality and Firm
Performance and Reputation. I Marc Fetscher (red.) CEO branding: theory and
practice. Routledge, s. 137–154.
Helle, G. (2019). Formal controls and intelligent accountability: An interpretive
case study on intraorganisational accountability. Bergen: Norwegian School of
Economics.
IIRC

(2013).

The

International

IR

Framework.

Tillgänglig

https://integratedreporting.org/wp-content/uploads/2013/12/13-12-08-THEINTERNATIONAL-IR-FRAMEWORK-2-1.pdf Hämtad 2.2.2019.

på:

79

Jensen, M. C. & Meckling, W. H. (1976). Theory of the firm: Managerial behavior,
agency costs and ownership structure. Journal of Financial Economics. Vol. 3, s.
305-360.
Kolk, A. (2003). Trends in Sustainability Reporting by the Fortune Global 250.
Business Strategy and the Environment. Vol. 12 (5), s. 279–291.
Krefting, L. (1991). Rigor in Qualitative Research: The Assessment of
Trustworthiness. American Journal of Occupational Therapy. Vol. 45, s. 214–222.
Kuzey, C. & Uyar, A. (2016). Determinants of sustainability reporting and it’s
impact on firm value: Evidence from the emerging market of Turkey. Journal of
Cleaner Production. Vol. 143, s. 27–39.
Lincoln, Yvonna S. & Guba, Egon G. (1985). Naturalistic inquiry. Sage
Publications Inc.
Lindblom, C.K. (1993). The implications of organizational legitimacy for corporate
social performance and disclosire. Critical Perspective on Accounting Conference,
New York.
Messner, M. (2009). The limits of accountability. Accounting, Organizations and
Society. Vol. 34 (8), s. 918–938.
Metsä Group. Annual Report (2018). https://www.metsagroup.com/en/media/allnews/Pages/News.aspx?EncryptedId=42E150DD081C82B9&Title=MetsaGroups
2018AnnualReview,SustainabilityReportandbrochurepublished

(hämtad

15.1.2019).
Mulgan, R. (2000). ’Accountability’: An ever-expanding concept? Public
Administration. Vol. 78 (3), s. 555–573.

80
Neu, D. Warsame, H. & Pedwell K. (1998). Managing Public Impressions:
Environmental Disclosures in Annual Reports. Accounting, Organizations and
Society. Vol. 23 (3), s. 265–282.
UPM. Annual Report (2018). https://www.upm.com/fi/sijoittajat/raportit-jaesitykset/2018/ (hämtad 15.1.2019).
Roberts, J. (2009). No one is perfect: The limits of transparency and an ethic for
“intelligent” accountability. Accounting, Organizations and Society. Vol. 34 (8),
s. 957–970.
Roberts, J. & Scapens, R. W. (1985). Accounting Systems and Systems of
Accountability – Understanding Accounting Practices in Their Organisational
Contexts. Accounting, Organizations and Society. Vol. 44 (4), s. 443–456.
Savitz, A. & Weber, K. (2006). The Triple Bottom Line. How Today ́s Best-run
Companies are Achieving Economic, Social, and Environmental Success – and
How you can do too.
Schadewitz, H. & Niskala, M. (2010). Communication via Responsibility
Reporting and its Effect on Firm Value in Finland. Corporate Social
Responsibility and Environmental Management. Vol. 17, s. 96–106.
Shearer, T. (2002). Ethics and Accountability: From the for-itself to the for-theother. Accounting, Organizations and Society. Vol. 27 (6), s. 541–573.
Slaper, T.F. & Hall, T. J. (2011). The triple bottom line: what is it and how does it
work? Indiana Business Review. Vol 86 (1), s. 4.
Stora Enso. Annual Report (2018).
https://www.storaenso.com/en/newsroom/regulatory-and-investorreleases/2019/2/stora-ensos-annual-report-2018-published (hämtad 15.1.2019).
Tullberg, J. (2012). Triple Bottom Line – a vaulting ambition? Business Ethics: A
European Review. Vol. 21 (3), s. 310–324.

81
Westermark, Christer (2013), Hållbarhetsredovisning – Teori, standarder och
praktisk tillämpning, Studentlitteratur, Lund, Sverige
Willis, A. (2003). The role of the global reporting initiative’s sustainability
reporting guidelines in the social screening investments. Journal of Business
Ethics. Vol. 43, s. 233–237.
Voitto+ Databas. Case-företagens nyckeltal.
Yin, Robert K. (2006). Fallstudier: design och genomförande. Slovenien: Printing
Malmö AB.
Yin, Robert K. (2016). Qualitative reasearch from start to finish. 2 uppl. New
york: The Guilford Press.

82
BILAGOR
Intervjuguide
Intervjuobjektets rättigheter:
-

Rätten att vara anonym

-

Rätten att avsluta intervjun när som helst

Kort om avhandlingen:
-

Syftet med avhandlingen är att ta reda på hur teorier om intressenter,
legitimitet och ansvar påverkar hållbarhetsrapportering

-

Syftet är också att ta reda på hur Agenda 2030 beaktas i rapporteringen

Intervjuobjektet
1. Kan du berätta om dig själv med några ord?
a. Hur fick du detta arbete? Hur länge har du arbetat här?
2. Arbetsbeskrivning
a. Hur ser en vanlig arbetsdag ut för dig?
b. Vad är din uppgift/roll? Vad innefattar den?
Företaget
3. Kan du berätta allmänt om företaget?
a. Vad gör ni?
b. Hur ser er verksamhetsomgivning ut?
a. Vilka är era intressenter?
c.

Hur presterar företaget överlag för tillfället?

4. Vilka är era centrala värderingar?
a. Vilken ställning har hållbarhet inom ert företag?

83
Hållbarhetsrapportering
5. Vad tror du är den primära orsaken för att ni hållbarhetsrapporterar? Varför
rapporterar ni?
6. Hur mycket satsar ni på hållbarhetsrapportering? Hur många personer arbetar
med det? Vilka andra resurser kräver det?
7. Ni är ett stort företag i Finland. Hur påverkar median er? Tror du att median
påverkar hållbarhetsrapporteringen, hur?
8. Påverkar era konkurrenter hållbarheten? Hur ser hållbarhetsaspekten överlag
ut inom träförädlingsindustrin?
9. Rapportering är en form av ansvarstagande. Är hållbarhetsutveckling en del
av ert ansvarsområde? Vad bär ni ansvar över?
10. Har ni uppnått era lönsamhetsmål under senaste åren? Kan detta på något vis
påverka er hållbarhetsrapportering, hur?
11. Ökar kravet på rapportering, då det företaget har flera olika slags ägare,
såsom privata företag, finansiella institut, stater och utländska ägare?
12. Vad är er huvudsakliga målsättning med hållbarhetsrapportering? Varför?

GRI och Agenda 2030
13. Ni använder GRI-standarderna som ramverket för rapportering, varför? Hur
använder ni ramverket och vilka är dess för- och nackdelar?
14. Vilka är hållbarhetsrapporteringens största utmaningar/svårigheter? Har GRI
underlättat någon aspekt av hållbarhetsrapportering?
15. Är er målsättning att uppnå något av FN:s 17 hållbarhetsmål? Vilka och
varför just de målen?
16. Hur ser planerna ut för att uppnå dessa mål?
17. Är er hållbarhet och hållbar utveckling på något sätt beroende av incitament
såsom FN:s hållbarhetsmål? Vilka andra bakomliggande orsaker finns bakom
utvecklingen?

