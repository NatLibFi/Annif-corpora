Kommunsammanslagningars utgiftsdämpning och
eventuella konsekvenser för den grundläggande
utbildningen
En kvasiexperimentell studie

Mattias Jansryd
Avhandling pro gradu
Offentlig förvaltning
Åbo Akademi: Fakulteten för
samhällsvetenskaper och ekonomi
Våren 2021
Handledare: Siv Sandberg

Ämne: Offentlig förvaltning
Författare: Mattias Jansryd
Arbetets titel: Kommunsammanslagningars utgiftsdämpning och eventuella konsekvenser för den
grundläggande utbildningen - En kvasiexperimentell studie
Handledare: Siv Sandberg
Abstrakt:
Det föreligger ingen omfattande mängd forskning på den reform i Finland som kom att kallas
kommun- och servicestrukturreformen, vad gäller dess effekter på den kommunala ekonomin. Syftet
med den här avhandlingen var därför att dels studera kommunsammanslagningar i allmänhet och dels
kommun- och servicestrukturreformen i synnerhet för att utröna deras inverkan på kommunernas
totala kostnader och kostnader som kommer av tillhandahållandet av den grundläggande
utbildningen. Eftersom skolstängningar eventuellt kan bidra med en dämpad utgiftsökning i
kommunerna har avhandlingen också studerat huruvida kommunsammanslagningar får konsekvenser
för den grundläggande utbildningens skolnät. Tre forskningsfrågor utformades:
1. Har de totala kostnaderna och utgiftsökningen i kommunerna i Finland dämpats genom de
kommunsammanslagningar som skedde på grund av kommun- och servicestrukturreformen?
2. Existerar någon sannolik relation mellan en kommunsammanslagning och kostnaderna inom
den grundläggande utbildningen i Finland?
3. Får kommunsammanslagningar i Finland som följd att skolor inom den grundläggande
utbildningens skolnät stängs i högre utsträckning i jämförelse med kommuner som inte
genomgått en kommunsammanslagning?
Forskningsdesignen som användes i studien var av en kvasiexperimentell karaktär med en kvantitativ
design. Statistiska data för ändamålet samlades in från Statistikcentralen. Statistiken analyserades
genom bivariata regressioner.
Analysen visade att de totala kostnadernas utgiftsökning tio år efter kommun- och
servicestrukturreformen inte har dämpats på en statistiskt signifikant nivå. Analysen hittade heller
inget samband mellan en kommunsammanslagning och en skillnad i utgiftsökningen inom den
grundläggande utbildningen. Skolor förefaller inte heller stänga i högre grad i kommuner som
sammanslagits, utan skolstängningar verkar utifrån resultatet, samt i enlighet med tidigare forskning
på området, ske endast när elevunderlaget nått en viss nivå.
Nyckelord:
Kommunsammanslagning, kommunreform, kommun- och servicestrukturreformen, kommuner,
grundläggande utbildning, skolstängningar, regressionsanalys, Finland
Datum: 8.5.2021
Sidantal: 94

i

Innehållsförteckning
1

2

3

Inledning............................................................................................................................. 1

1.1

Bakgrund och problemformulering ............................................................................. 1

1.2

Syfte och frågeställningar ............................................................................................ 3

1.3

Avgränsningar ............................................................................................................. 5

1.4

Disposition ................................................................................................................... 7

Allmänt om kommunsammanslagningar ........................................................................... 8
2.1

Förutsättningar för att ändra kommunindelningen ...................................................... 8

2.2

Genomförandet av en kommunsammanslagning ........................................................ 9

Förklaringar till kommunsammanslagningar ................................................................... 12
3.1

Ekonomiska förklaringar ........................................................................................... 12

3.2

Politiska förklaringar ................................................................................................. 14

3.3

Sammanslagningsavtal i Finland ............................................................................... 19

3.4

Kommun- och servicestrukturreformen..................................................................... 21

3.4.1

Bakgrund till reformen ....................................................................................... 21

3.4.2

Syftet och målet med reformen .......................................................................... 24

3.4.3

Reformens tilltänkta verkningar ......................................................................... 25

4

Förklaringar till skolstängningar ...................................................................................... 27

5

Den grundläggande utbildningen i Finland ...................................................................... 29
5.1

Lagkrav för och finansiering av den grundläggande utbildningen ............................ 29

5.1.1
5.2
6

Krav på undervisningen ..................................................................................... 30

Kommunsammanslagningars påverkan på den grundläggande utbildningens skolnät .
................................................................................................................................... 31

Effekter av kommunsammanslagningar ........................................................................... 34
6.1

Kostnader ................................................................................................................... 34

6.2

Servicenivån .............................................................................................................. 38

6.3

Den grundläggande utbildningen............................................................................... 40

6.4

Sammanfattning av kapitlet ....................................................................................... 41

7

Sammanfattning ............................................................................................................... 44

8

Hypoteser ......................................................................................................................... 46

9

8.1

Forskningsfråga 1 ...................................................................................................... 46

8.2

Forskningsfråga 2 ...................................................................................................... 47

8.3

Forskningsfråga 3 ...................................................................................................... 47

8.4

Avhandlingens hypoteser .......................................................................................... 48

Upplägg och genomförande ............................................................................................. 49

ii

9.1

10

Forskningsdesign- och strategi .................................................................................. 49

9.1.1

Design................................................................................................................. 49

9.1.2

Strategi ............................................................................................................... 50

9.2

Urval av fall ............................................................................................................... 51

9.3

Datainsamlingsmetod ................................................................................................ 55

9.4

Databearbetning ......................................................................................................... 57

9.5

Dataanalys ................................................................................................................. 59

9.6

Validitet och reliabilitet ............................................................................................. 62

9.6.1

Validitet .............................................................................................................. 62

9.6.2

Reliabilitet .......................................................................................................... 63

Resultat ............................................................................................................................. 65

10.1 Presentation av data ................................................................................................... 66
10.2 Totala kostnader ........................................................................................................ 70
10.2.1

År 2008–2010 ..................................................................................................... 71

10.2.2

År 2008–2015 ..................................................................................................... 71

10.2.3

År 2008–2019 ..................................................................................................... 73

10.3 Kostnader för den grundläggande utbildningen ........................................................ 74
10.3.1

År 2008–2010 ..................................................................................................... 74

10.3.2

År 2008–2015 ..................................................................................................... 75

10.3.3

År 2008–2019 ..................................................................................................... 76

10.4 Skolor per elev ........................................................................................................... 77

11

10.4.1

År 2008–2010 ..................................................................................................... 77

10.4.2

År 2008–2015 ..................................................................................................... 77

10.4.3

År 2008–2019 ..................................................................................................... 78

Avslutning ........................................................................................................................ 80

11.1 Slutsatser .................................................................................................................... 80
11.2 Diskussion ................................................................................................................. 85
Källförteckning......................................................................................................................... 87

iii

Tabellförteckning
Tabell 1, Totalt antal skolor i den grundläggande utbildningen .............................................. 33
Tabell 2, Avhandlingens hypoteser .......................................................................................... 48
Tabell 3, Urval av kommuner .................................................................................................. 53
Tabell 4, Variabler.................................................................................................................... 58
Tabell 5 Beroende variabler ..................................................................................................... 61
Tabell 6 Oberoende variabel .................................................................................................... 61
Tabell 7 Övriga variabler ......................................................................................................... 61
Tabell 8, Grundläggande data över urvalet .............................................................................. 66
Tabell 9, Modellsummering ..................................................................................................... 71
Tabell 10, Modellsummering ................................................................................................... 71
Tabell 11, Variansanalys .......................................................................................................... 71
Tabell 12, Modellsummering ................................................................................................... 73
Tabell 13, Variansanalys .......................................................................................................... 73
Tabell 14, Modellsummering ................................................................................................... 74
Tabell 15, Variansanalys .......................................................................................................... 75
Tabell 16, Modellsummering ................................................................................................... 75
Tabell 17, Variansanalys .......................................................................................................... 75
Tabell 18, Modellsummering ................................................................................................... 76
Tabell 19, Variansanalys .......................................................................................................... 76
Tabell 20, Modellsummering ................................................................................................... 77
Tabell 21, Variansanalys .......................................................................................................... 77
Tabell 22, Modellsummering ................................................................................................... 77
Tabell 23, Variansanalys .......................................................................................................... 78
Tabell 24, Modellsummering ................................................................................................... 78
Tabell 25, Variansanalys .......................................................................................................... 78
Tabell 26, Verifiering eller falsifiering av hypoteser ............................................................... 84

iv

Figurförteckning
Figur 1, Skillnad totala kostnader per invånare........................................................................ 67
Figur 2, Skillnad kostnad per elev ............................................................................................ 67
Figur 3, Skillnad skola per elev ................................................................................................ 68
Figur 4, Spridningsdiagram, Kostnad per invånare 2008......................................................... 69
Figur 5, Spridningsdiagram, Kostnad för den grundläggande utbildningen per elev 2008 ..... 69
Figur 6, Spridningsdiagram, Skola per elev 2008 .................................................................... 70

v

1 Inledning
1.1 Bakgrund och problemformulering

Om grundskolor stängs i samma takt som idag kommer Finland att ha nära hälften färre skolor
om 20 år (Holmberg 2020). Av det kan vi således dra slutsatsen att skolnätet för den
grundläggande utbildningen förändras. År 2005 fanns 3 347 skolor inom den grundläggande
utbildningen. År 2019 var antalet skolor 2 188. Antalet skolor som rymmer hela den
grundläggande utbildningens omfattning, årkurs 1–9, hade ökat med 256 skolor (Finlands
officiella statistik B).
År 2009 slogs de kommuner som var förlagda på Kimitoön ihop till en och samma kommun,
Kimitoöns kommun. Efter detta stängdes fyra skolor i Kimitoöns kommun (Svenska Yle 2009).
Kommunen bildades som en effekt av kommun- och servicestrukturreformen. Syftet med
reformen var att förbättra produktiviteten och dämpa den utgiftsökning som pågick i
kommunerna.
Kommunförbundet definierar en kommunsammanslagning som ett strategiskt val av
kommunerna för att bättre kunna möta framtida utmaningar (Kommunförbundet 2020A).
Nyttan

av kommunsammanslagningar syns

dock inte direkt

utan man bör se

kommunsammanslagningar som något som skapar effekter som gör framtidsutveckling möjlig
(Ibid.).
Det framgår emellertid inte av Svenska Yles artikel om skolstängningarna var en direkt
konsekvens av kommunsammanslagningen 2009 eller en konsekvens av att elevunderlaget i
skolorna helt enkelt var för lågt. Vi kan således inte dra någon slutsats om anledningen till själva
skolstängningarna. Här kan nämnas att förändringar i skolnätet i Norden har varit ett resultat av
ett för lågt elevunderlag och tendenser till centralisering har varit tydliga (Lind & Stjernström
2015, 6–7). Däremot finns många andra faktorer som väger in vid en stängning av en skola.
Exempelvis måste kommunen beakta eventuell överkapacitet, föråldrade faciliteter, svårigheter
att få kompetent personal, samt det faktum att en åldrande befolkning ökar trycket på
kommunerna att omfördela skattepengar från skola till äldreomsorg (Lind & Stjernström 2015,
7). Det finns också den pedagogiska frågan om hur man i en skola med ett lågt elevantal kan
strukturera upp inlärningen på ett pedagogiskt bra sätt (Lind & Stjernström 2015, 8).
I Finland har det under 2000-talet verkställts ett flertal kommunsammanslagningar och år 2009
verkställdes hela 32 kommunsammanslagningar mellan 99 kommuner (Kommunförbundet
1

2020A). Kommunsammanslagningarna som skedde 2009 var en följd av lagen om en kommunoch servicestrukturreform (FFS 169/2007), vilken hade som målsättning att skapa en livskraftig,
funktionsduglig och enhetlig kommunstruktur. Därutöver hade lagen som mål att i hela landet
säkerställa invånarna service av hög kvalitet.
Redan innan ovan nämnda reform sjösattes fanns det dock lagmässiga mekanismer för att
försöka få till stånd samarbete mellan kommunerna. Detta genom lagen om försök med
samarbete inom kommunerna (2002/556). Uppenbarligen såg alltså lagstiftaren redan innan
kommun- och servicestrukturreformen ett behov av åtminstone samarbeten mellan kommuner
utan att för den delen kräva att kommunsammanslagningar skulle verkställas. Även efter
kommun- och servicestrukturreformen har ett försök till kommunreform gjorts i Finland. Den
reformen

byggde

på

en

skyldighet

för

kommunerna

att

utreda

en

eventuell

kommunsammanslagning, men reformen föll på grund av en politisk splittring inom
regeringspartierna i Finland (SOU 2020:8, 87). Med andra ord har frågan om
kommunsammanslagningar i Finland varit aktuell under största delen av 2000-talet.
Av en kommunsammanslagning följer emellertid inte per automatik ändringar i
servicestrukturen då den frågan med hänvisning till den kommunala självstyrelsen är upp till
varje ny kommun. I och med att lagen om en kommun- och servicestrukturreform hade som
syfte att öka produktiviteten och dämpa utgiftsökningen inom den kommunala förvaltningen
uppstod likväl frågan hur effektiviseringen skulle göras. Ett sätt att minska kostnaderna kan
vara att få skalfördelar inom kommunens verksamhet (Blesse & Baskaran 2016). Inom den
grundläggande

utbildningen

har

som

nämnts

ovan

skolor

stängts

efter

en

kommunsammanslagning (Svenska Yle 2009). Likväl kan en skolstängning ske på grund av
bristande elevunderlag och inte för att spara kostnader, men att ha större och färre enheter borde
kunna vara ett sätt för en kommun att få ner kostnaderna.
Den grundläggande utbildningen står för i snitt 7,4 procent av kommunernas totala kostnader
(Finlands officiella statistik A), därför bör neddragningar i den inte leda till sådana väsentliga
inbesparingar att en kommun i ekonomisk obalans får en ekonomi i balans. Däremot är det
förståeligt att kommuner gör neddragningar inom den grundläggande utbildningen i form av att
stänga skolor för att i övrigt kunna trygga den lagstadgade servicen, eftersom halvtomma skolor
bör kunna anses vara ekonomiskt ohållbart.

2

En central fråga när det gäller kommunsammanslagningar är om en kommunsammanslagning
faktiskt

sänker

kostnader

för

den

nya

kommunen.

Det

kan

vara

så

att

en

kommunsammanslagning sänker kostnaderna för någon verksamhetsform medan den höjs för
någon annan. Dock skulle det kunna innebära att man effektiviserat en verksamhetsform så att
man kan ge en bättre service inom en annan verksamhetsform. Därutöver är det också viktigt
att tänka på den eventuella kvalitetshöjning som kan ske genom att bilda en ny, större kommun.
Genom att närmare studera kommunsammanslagningar i Finland till följd av kommun- och
servicestrukturreformen

kan

vi

förhoppningsvis

se

vilka

eventuella

effekter

kommunsammanslagningar och i synnerhet nämnda reform har haft på kommunernas kostnader
samt om kommunsammanslagningar har någon inverkan på den grundläggande utbildningens
skolnät.

1.2 Syfte och frågeställningar

Det finns relativt omfattande forskning kring kommunsammanslagningar i allmänhet och även
en hel del forskning på kommunsammanslagningar i Norden och i Finland. Emellertid finns det
inte någon större mängd forskning på kommun- och servicestrukturreformen, antagligen
eftersom kommunsammanslagningar är ett långsiktigt projekt där eventuella positiva effekter
kommer efter lång tid (Kommunförbundet 2020A). Nu har mer än tio år gått sedan
kommunsammanslagningarna som verkställdes 2009, vilket borde betyda att eventuella
positiva effekter i linje med reformens målsättningar skulle kunna urskönjas.
Forskning vad gäller kommunsammanslagningars effekter på kommunernas kostnadsökning är
också relativt omfattande men vad gäller den grundläggande utbildningen är det sämre. En
anledning till det kan vara att den grundläggande utbildningen står för en så pass liten kostnad
för kommunerna att den ur det hänseendet inte varit intressant att se närmare på. Dock är det så
att den grundläggande utbildningen i Finland får antas forma unga medborgare till det som de
en dag kommer bli, vilket gör den grundläggande utbildningen till en mycket väsentlig del av
det offentliga Finlands servicestruktur. Därutöver har jag inte i någon större uträckning funnit
huruvida kommunsammanslagningar bidrar till att skolor inom den grundläggande utbildningen
stänger i snabbare takt i de kommuner som genomgått kommunsammanslagningar.
Att undersöka kommun- och servicestrukturreformen är relevant i och med att den var en
mycket omfattande reform som påverkade många kommuner och invånare, där det inte i
dagsläget verkar föreligga något större forskningsmaterial. Att se huruvida reformen fick den
tilltänkta effekt är även relevant för kommande reformer, dels sådana som handlar om
3

kommunsammanslagningar, dels sådana reformer vilka har som avsikt att få ner kostnader
genom stordriftsfördelar.
Att se på relationen mellan kommunsammanslagningar och kostnaderna inom den
grundläggande utbildningen är relevant eftersom utbildningen ligger till grund för studier på
högre nivå. Frågan är om en sammanslagning kan få ned kostnader i den grundläggande
utbildningen. En viktig aspekt är ifall de eventuellt lägre kostnaderna bidrar till en sämre
utbildning eller till en bättre och effektivare utbildning. Detta faller dock utanför denna
avhandlings omfång, då de kvalitativa aspekterna inte omfattas av avhandlingen. Däremot är
det möjligt att utifrån de resultat som kommer av denna avhandling fortsätta i senare forskning
som då kan se på eventuella samband mellan kostnaderna inom den grundläggande utbildningen
och kvaliteteten inom densamma.
Elevers skolväg är relevant att undersöka med tanke på att en längre skolväg ger kortare tid för
vila och fritidsaktiviteter. Har kommunsammanslagningar som följd att elevers skolväg blir
längre bör detta vara en viktig fråga att lyfta i samband med att en kommunsammanslagning
utreds. I avhandlingen är dock inte syftet att se ifall skolvägen blivit längre i direkt avseende,
utan att undersöka huruvida skolor stängs i större utsträckning i sammanslagna kommuner
jämfört med icke sammanslagna kommuner, vilket indirekt torde betyda att skolvägen för vissa,
eller många, elever blir längre.
Syftet är sålunda at undersöka om det finns något samband mellan kommunernas kostnader och
det faktum att kommunen genomgick en kommunsammanslagning inom ramen för kommunoch servicestrukturreformen, om kommunsammanslagningar har som effekt att skolor stängs i
en högre grad inom den grundläggande utbildningen, samt om sammanslagningen bidrar till en
lägre utgiftsökning inom densamma.
Ur syftet kan vi formulera följande forskningsfrågor:
1. Har de totala kostnaderna och utgiftsökningen i kommunerna i Finland dämpats genom
de

kommunsammanslagningar

som

skedde

på

grund

av

kommun-

och

servicestrukturreformen?
2. Existerar någon sannolik relation mellan en kommunsammanslagning och kostnaderna
inom den grundläggande utbildningen i Finland?

4

3. Får kommunsammanslagningar i Finland som följd att skolor inom den grundläggande
utbildningens skolnät stängs i högre utsträckning i jämförelse med kommuner som inte
genomgått en kommunsammanslagning?
Den första frågan behandlar kommun- och servicestrukturreformen och dess målsättning att
dämpa utgiftsökningen i kommunerna. Metodiken kommer att utgå från statistiska data där
kostnadsökningen mellan två tidpunkter kommer att bli den beroende variabeln och huruvida
kommunen genomgått en sammanslagning kommer att bli den oberoende variabeln.
Den andra frågan studerar kostnaderna inom den grundläggande utbildningen där fokus också
kommer vara på utgiftsdämpning. Kommunernas kostnader har mellan 2008-2010 ökat med
cirka 2,5 miljarder euro (Finlands officiella statistik A) och mellan 2008–2019 ökat med cirka
8,6 miljarder euro (Ibid.) vilket betyder att vi inte bör undersöka om kostnaderna blivit lägre
för sammanslagna kommuner utan istället undersöka om kostnadsökningen blir lägre i en
sammanslagen kommun jämfört med en icke sammanslagen kommun.
För att svara på den tredje frågan kommer en jämförelse att göras på samma sätt som i de två
första frågorna. Antalet skolor per elev jämförs mellan två olika tidpunkter för att se ifall det i
större utsträckning är färre skolor per elev i de kommuner som genomgått en
kommunsammanslagning jämfört med de som inte genomgått en kommunsammanslagning.
Här är det återigen viktigt att inte se på antalet skolor per elev, utan på skillnaden i hur många
skolor som stängts under den valda mätperioden. Detta eftersom vi vet att skolor inom den
grundläggande utbildningen stängs oavsett kommunsammanslagningar.
En närmare beskrivning av metodiken följer i kapitlet om upplägg och genomförande.

1.3 Avgränsningar

Den här avhandlingen avser undersöka kommunsammanslagningar i Finland och mer specifikt
de

kommunsammanslagningar

som

verkställdes

till

följd

av

kommun-

och

servicestrukturreformen. Avhandlingen gör ingen ansats att undersöka samtliga av de
kommunsammanslagningar

som

verkställts

i

Finland

och

inte

heller

samtliga

kommunsammanslagningar som genomgick på grund av den nämnda reformen. Avhandlingen
avgränsar sig till de kommunsammanslagningar som skedde år 2009, eftersom dessa inträffade
till följd av reformen samt att det gått tio år sedan sammanslagningarna verkställdes med några
få undantag. Dessa redogörs för i kapitlet om upplägg och genomförande. Att i avhandlingens
studie ta med kommuner som genomgick en sammanslagning inom ramen för reformen, men

5

där tio år inte förflutit, omöjliggör för en jämförelse över ett för ändamålet tillräckligt långt
tidsspann varför avgränsningen är nödvändig för studiens genomförande. Vad gäller de totala
kostnaderna för kommunerna är det bruttoverksamhetskostnader som avses eftersom jag vill se
på de faktiska kostnaderna exklusive eventuella avgiftsintäkter och liknande. Det finns förvisso
en del problematik med att använda bruttoverksamhetskostnaderna, men det redogörs för senare
i avhandlingen. De kommuner som de sammanslagna kommunerna ska jämföras mot är inte
samtliga övriga kommuner i Finland eftersom vissa kommuner inte uppfyllde förutsättningarna
i kommun- och servicestrukturreformen. Här har valet gjorts att omfatta de kommuner som i
någon form deltog i reformen genom att de utreddes för kommunsammanslagning under de år
som reformen pågick. Det skapar en grupp kommuner som till antalet är nära de kommuner
som deltog i reformen och sammanslogs. De liknar förhoppningsvis de kommuner som
sammanslogs eftersom de faktiskt utreddes för en eventuell kommunsammanslagning.
Eftersom tyngdpunkten är på den grundläggande utbildningens skolnät, som är det skolnät som
är tätast i Finland (RP 86/1997 rd, 10), faller övriga utbildningsformers kostnader utanför
studiens omfång. Att det är just den grundläggande utbildningens skolnät som studeras beror
dels på det stora antalet skolor, vilket möjliggör för tydliga skillnader i antalet skolor över tid
och dels på att det handlar om barn som inte på egen han kan ta sig till skolan utan behöver
skolskjuts vid de fall där skolan ligger tillräckligt långt bort.
Den grundläggande utbildningens kostnader rör sig emellertid om nettodriftskostnader eftersom
det är så kommunerna redovisar dem till Statistikcentralen. Kommunerna uppbär dock inga
avgifter för den grundläggande utbildningen. Det kan eventuella vara några mindre intäkter i
form av ersättningar som redovisas inom nettodriftskostnaderna, men av det följer inget
problem eftersom uppgifterna har samma källa för samtliga i studien medtagna kommuner.
Det finns olika politiska syften med kommunsammanslagningar som kommer att redogöras för
i denna avhandling. Detta görs för att skapa en förståelse för varför kommunsammanslagningar
generellt sker. Dock görs ingen ansats att närmare studera de anledningar som förelåg för de
kommuner som sammanslogs år 2009, i och med att den här studien använder sig av en statistisk
analysmodell. Avhandlingen kommer inte heller behandla de anledningar som låg till grund för
att de kommuner som utreddes för en eventuell kommunsammanslagning valde att inte
verkställa kommunsammanslagningen.

6

1.4 Disposition

Avhandlingen består av elva kapitel med avsikt att avhandlingens innehåll ska presenteras i en
logisk följd för läsaren. I det andra kapitlet förklaras vad en kommunsammanslagning innebär
i allmänna ordalag, dels vad gäller förutsättningar för att genomföra en sådan och dels vad gäller
genomförandet av den. Detta för att läsaren ska skapa sig en förståelse för
kommunsammanslagningar som en företeelse i allmänhet och varför avhandlingen studerar
fenomenet.
Som en följd av det som tas upp i det andra kapitlet, kommer det i tredje kapitlet redogöras för
av vilken anledning kommunsammanslagningar sker. Här finns det ekonomiska och politiska
förklaringar. Därutöver beskrivs kommun- och servicestrukturreformen och dess målsättning
och tilltänkta verkningar för att skapa ett sammanhang för vår första forskningsfråga. I det
fjärde kapitlet görs ett försök att förklara varför skolstängningar sker. Eftersom det ska
formuleras hypoteser kring forskningsfrågorna är det välbehövligt att försöka hitta förklaringar
till de skolstängningar som skett så att den hypotes som formuleras är väl underbyggd.
Det femte kapitlet behandlar den grundläggande utbildningen i Finland så att läsaren får en
förståelse för vilka krav som uppställs inom den. Kraven påverkar nämligen väsentligt
kommunens möjligheter att organisera den.
I kapitel sex redogörs för vilka effekter kommunsammanslagningar kan ha på kommuner. Den
forskning som lyfts fram gäller främst studier som undersökt relationen mellan
kommunsammanslagningar och kostnader i kommunerna. Det görs också ett försök att skapa
en kontext där även servicenivån lyfts in i kapitlet för att ytterligare rama in den tredje
forskningsfrågan om den grundläggande utbildningens skolnät. Därutöver förs kortare
resonemang om vad beträffar den pedagogiska kvaliteten och hur en kommunsammanslagning
eventuellt kan påverka den, eftersom det är en väsentlig aspekt att fundera kring vid en
sammanslagning, även fast det inte faller inom den här studiens omfång. Avslutningsvis innan
avhandlingen går in på den empiriska delen sammanfattas vad som lyfts fram i de tidigare
kapitlen.
I det åttonde kapitlet redogörs för de hypoteser som utformas utifrån forskningsfrågorna och
tidigare forskning. I det nionde kapitlet förklaras i detalj den metod som används i
avhandlingens studie. I det tionde kapitlet presenteras resultat av studien och allting avslutas
med slutsatser och en diskussion.

7

2 Allmänt om kommunsammanslagningar
2.1 Förutsättningar för att ändra kommunindelningen

För att klarlägga kommunsammanslagningars eventuella inverkan på en kommuns kostnader
och den grundläggande utbildningens skolnät finns anledning att se under vilka förutsättningar
en förändring av kommunindelningen kan ske i Finland.
I 1 § i kommunstrukturlagen (1698/2009) bestäms att Finland är indelat i kommuner. Denna
bestämmelse baserar sig i sin tur på 121 § i Finlands grundlag (731/1999), vilkem också stadgar
att kommuninvånarna har rätt till självstyrelse. Det är dock kommunstrukturlagen som anger
grunderna för kommunindelningen i Finland.
Enligt 3 § i kommunstrukturlagen finns ett antal sätt att ändra på kommunindelningen. För det
första kan en eller flera kommuner upplösas och gå samman med en existerande kommun. För
det andra kan samtliga berörda kommuner upplösas och gå samman genom att bilda en helt ny
kommun. För det tredje kan en kommuns område delas mellan två eller flera andra kommuner
så att den kommun som ska delas upplöses.
Kommunstrukturlagen

bestämmer

också

om

förutsättningarna

för

en

ändring

i

kommunindelningen. Med andra ord kan inte en kommunsammanslagning enligt lag ske
godtyckligt, utan vissa kriterier behöver vara uppfyllda. Kommunstrukturlagens 4 § nämner
fyra kriterier. Om ett av dessa uppfylls så kan en ändring i kommunindelningen ske. Emellertid
behöver också 2 § i samma lag uppfyllas, vilken fastställer att målet med en ändring av
kommunindelningen är en framtida kommunstruktur som är livskraftig och regionalt enhetlig,
som

har en

fungerande samhällsstruktur och

som

stärker förutsättningarna för

kommuninvånarnas självstyrelse. Därutöver behöver kommunstrukturen ha en funktionell
helhet där kommunerna har ekonomiska och personella resurser att ordna den service som
åläggs kommunerna genom lag.
De fyra kriterierna i 4 § i kommunstrukturlagen består av att ändringen i kommunindelningen
ska förbättra kommunens funktionella och ekonomiska förutsättningar, servicen och
levnadsförhållandena

för

invånarna,

verksamhetsmöjligheterna

för

näringar

eller

samhällsstrukturens funktionsduglighet. Utöver kriterierna bör man också eftersträva att både
den svensk- och finskspråkiga befolkningen har tillgång till tjänster på det egna språket.

8

2.2 Genomförandet av en kommunsammanslagning

Själva genomförandet av en kommunsammanslagning är viktig att ha utredd, eftersom det är i
själva genomförandet som kommunerna konkretiserar vad som ska hända när två eller flera
kommuner

går

samman.

Således

följer

nedan

en

redogörelse

för

hur

en

kommunsammanslagning går till i Finland.
Kommunstrukturlagen är indelad i 60 paragrafer vilket antyder att genomförandet av en
kommunsammanslagning är en komplicerad process. Huvudpunkterna i själva genomförandet
beskrivs nedan från start till mål, men inte så att varje lagrum beskrivs.
För att inleda en sammanslagning kan kommunernas fullmäktigen gemensamt göra en
framställning till Finansministeriet om att slås samman. Finansministeriet kan i sin tur
besluta att inleda en sammanslagning av kommuner genom att bestämma att en särskild
kommunindelningsutredning ska göras. Vad en sådan innebär beskrivs senare i avhandlingen.
Även kommuninvånare kan lämna in en framställning om en kommunsammanslagning. En
sådan ska tillställas Finansministeriet efter att kommunerna fått lämna synpunkter på
framställningen. Själva processen börjar dock ofta mycket tidigare genom informella
diskussioner innan man tar beslut om att framställa om en kommunsammanslagning (Harjunen,
Saarimaa & Tukiainen 2017, 8).
Ifall kommunerna gemensamt gör en framställning ska kommunerna motivera behovet av att
ändra

kommunindelningen

och

kommunerna

behöver

också

redogöra

för

hur

kommuninvånarna fått vara med i beredningen av framställningen. Det är nämligen bestämt i
kommunstrukturlagens 7 § att kommunerna har en skyldighet att involvera kommuninvånarna
under beredningen av en framställning. I lagrummet finns vissa formaliakrav som måste
uppfyllas för att kommuninvånarna ska ha ansetts blivit involverade i beredningsprocessen.
Därutöver behöver också kommunens företrädare för personalen involveras i beredningen av
framställningen. En enskild kommun kan också lämna in en framställning om
kommunsammanslagning. Då ska dock kommunen inhämta utlåtanden från berörda kommuner
innan framställningen lämnas in.
När framställningen lämnats in till Finansministeriet ska ministeriet enligt 14 § i samma lag
återigen involvera kommunerna ifall ministeriet inte förkastar framställningen omedelbart.
Kommuninvånarna ska ha rätt att lämna anmärkningar på framställningen och berörda
fullmäktigen ska också få lämna utlåtanden på framställningen.

9

För det fall att en eventuell kommunsammanslagning anses mycket svår eller annars omfattande
kan Finansministeriet bestämma att en särskild kommunindelningsutredning ska göras. Initiativ
till en särskild kommunindelningsutredning kan tas av Finansministeriet, kommuner eller minst
20 procent av de röstberättigade invånarna i en kommun. Därutöver finns också ett förfarande
ifall en kommun är i en speciellt svår ekonomisk ställning. I 118 § i kommunallagen finns
nämligen ett tillvägagångssätt som ska inledas ifall en kommun uppfyller vissa kriterier som
gör att den anses vara en kommun i en speciellt svår ekonomisk ställning. En kommun anses
vara i en speciellt svår ekonomisk ställning ifall den inte kommer kunna garantera
kommuninvånarna de tjänster som lagen kräver. En utvärderingsgrupp ska tillsättas och den
gruppen har rätt att lämna in förslag att en särskild kommunindelningsutredning ska
genomföras.
När en särskild kommunindelningsutredning genomförs ska kommunerna delta i processen och
även kommuninvånarna ska involveras. Den utredare som tillsätts för att genomföra den
särskilda kommunindelningsutredningen ska, ifall utredningen ger skäl för det, ge förslag om
ändring av kommunindelningen till berörda kommuners fullmäktigen. Ifall kommunerna
godkänner utredarens förslag ska kommunerna framställa om ändring av kommunindelningen
till Finansministeriet. Det finns förstås också en möjlighet att en kommun motsätter sig
utredarens förslag. Ifall det sker ska utredaren lämna in sitt förslag till Finansministeriet till
vilket fogas fullmäktiges utlåtanden över förslaget. Här finns också en möjlighet för utredaren
att föreslå en kommunal folkomröstning i de kommuner som inte godkände förslaget.
Det är enligt 18 § i kommunstrukturlagen Statsrådet som beslutar om sammanslagning av
kommuner. Emellertid är kommunal självstyrelse en grundlagsstadgad rättighet för
kommunerna, vilket betyder att det finns tre olika förfaranden vid Statsrådets beslutsfattande.
Ifall alla kommuner godkänner framställningen kan Statsrådet besluta om sammanslagningen.
Ifall någon kommun motsatt sig sammanslagningen kan Statsrådet ändå besluta om en
sammanslagning om sammanslagningen har fått majoritetens understöd i den om förslaget
ovannämnda kommunala folkomröstningen.
Avslutningsvis kan Statsrådet besluta om sammanslagning för en kommun som är i en speciellt
svår ekonomisk ställning trots motstånd från fullmäktige i en eller flera kommuner, ifall
sammanslagningen behövs för att trygga kommuninvånarnas tillgång till lagstadgad service.
Högsta förvaltningsdomstolen har även behandlat denna fråga (HFD 2014:197), i vars beslut
domstolen konstaterade att även om en av kommunerna inte är i en speciellt ekonomisk svårt
10

ställningen så är det faktum att en av de tilltänkta sammanslagna kommunerna är i en sådan
ställning ett godtagbart skäl för ett så betydande ingrepp i den kommunala självstyrelsen. I ett
annat rättsfall (HFD 2016:157) konstaterades att en kommuns möjligheter att tillhandahålla
lagstadgad service inte bara ska bedömas utifrån nuvarande lagstiftning utan också på
kommande reformer som kan skapa förutsättningar för en kommun i en svår ekonomisk
ställning att fortsättningsvis ge kommuninvånarna lagstadgad service. Dessa rättsfall visar på
att en kommunsammanslagning som inkluderar en kommun som motsätter sig en sådan inte är
någon enkel sak att genomföra, vilket är på grund av den kommunala självstyrelsen.
När framställningen har översänts till Finansministeriet och sammanslagningsavtalet är godkänt
kan kommunerna verkställa kommunsammanslagningen. Det föreligger förvisso besvärsrätt
enligt 52 § i kommunstrukturlagen men framställningen får verkställas även innan
kommunfullmäktiges beslut vunnit laga kraft. Enligt förarbeten till lagen gör denna
bestämmelse det möjligt för exempelvis kommunstyrelsen att omedelbart förbereda tillsättandet
av en så kallad sammanslagningsstyrelse (RP 125/2009 rd, 96). Sammanslagningsstyrelsen är
det organ som ska tillse att sammanslagningsavtalet verkställs och förbereder den nya
kommunens verksamhet och förvaltning.
Utöver vad som ovan beskrivits finns ytterligare bestämmelser om övergångsperioden inför den
nya kommunens inledande verksamhet, samt bestämmelser om personalens ställning, egendom,
avgifters förenhetligande samt vilken hemort sammanslutningar och stiftelser får inom den nya
kommunen. Dessa bestämmelser faller dock utanför den här avhandlingens avgränsade område
och kommer således inte beskrivas närmare.
Som nämndes tidigare ska kommunerna som går samman upprätta ett sammanslagningsavtal. I
8 § i kommunstrukturlagen finns det tio punkter som bestämmer vad som minst ska ingå i
avtalet. Kommunerna ska bland annat komma överens om namn på nya kommunen, hur
förvaltningen ska se ut, hur servicesystemen ska samordnas samt principerna för skötseln av
ekonomin. Beträffande tidpunkt för när sammanslagningsavtalet ska upprättas är det inte helt
klart i kommunstrukturlagens 8 §. Däremot står det i propositionen att sammanslagningsavtalets
styrande inverkan på ändringsprocessen stärks genom att avtalets innehåll och bindande
karaktär innan statsrådet beslutar om sammanslagningen av kommunerna preciseras (RP
125/2009 rd, 60). Med andra ord godkänner kommunerna sammanslagningsavtalet innan
Statsrådet tar beslut om en kommunsammanslagning.

11

3 Förklaringar till kommunsammanslagningar

Vi vet att kommunsammanslagningar skett i Finland. Men vilka förklaringar, syften och
målsättningar kan ligga bakom? Vad beträffar kommunsammanslagningar är makten delad, där
både kommunen och staten har rätt att ta initiativ till kommunsammanslagningar.
Eftersom lagen om en kommun- och servicestrukturreform togs fram tyckte lagstiftaren
uppenbarligen inte att dåvarande kommunindelningslag (1196/1997), som lade grunderna för
kommunindelningen, räckte för att få kommuner att gå samman, utan att det krävdes ytterligare
lagar. Innan syftet och förklaringen till kommun- och servicestrukturreformen lyfts fram så
inleds det med de övergripande ekonomiska och politiska syften och målsättningar som kan
tänkas föreligga vid en diskussion om nödvändigheten av kommunsammanslagningar. För att
undersöka mer specifikt vad som kan ligga bakom en kommunsammanslagning i Finland
kommer också ett antal så kallade sammanslagningsavtal att redogöras för.

3.1 Ekonomiska förklaringar

Det primära syftet med en kommunsammanslagning är att minska kostnaderna genom
stordriftsfördelar, på engelska kallat Economies of Scale (Blesse & Baskaran 2016, 56; Allers
& Geertsema 2016, 660). En större kommun bör enligt principen om stordriftsfördelar kunna
leverera service till en lägre kostnad per invånare. Enligt Blesse och Baskaran (2016, 56) kan
en kommunsammanslagning reducera kostnader genom en ökad specialisering inom
förvaltningen samt genom att få rabatter mot det privata tack vare större inköpsmängder. Man
kan också undvika att två anställda gör samma sak. Här lyfter Blesse och Baskaran emellertid
fram att hårda regleringar kring anställningsvillkor och löner minskar möjligheterna till att
uppnå personella kostnadsinbesparingar i den sammanslagen kommunen. Det är likväl ofta
denna möjlighet till stordriftsfördelar som förespråkare av kommunsammanslagning åberopar
(Moisio & Uusitalo 2013, 148). Det finns också motståndare av kommunsammanslagningar
som hävdar att också små kommuner kan ta tillvara stordriftsfördelar genom att samarbeta med
andra kommuner (Ibid.)
Yamada lyfter, i en vetenskaplig artikel från 2018, fram att större enheter kan dra fördel av
stordrift (2018, 561). Därutöver har större kommuner en bredare skattebas att falla tillbaka på
och har också en mer specialiserad service. Därutöver kan kommunen omfördela servicen inom
kommunens gränser. Små kommuner i sin tur har högre kostnader per enhet men kan skapa en
homogen service med avseende på kommuninvånares preferenser och även en service som är
närmare kommuninvånarna (Ibid.).

12

De ekonomiska syftena kan dock motarbetas av kommuninvånare som anser att en större
kommun ska tillhandahålla en mer varierad service, vilket tvingar kommunpolitikerna att efter
en kommunsammanslagning höja kostnaderna inom frivillig verksamhet. Blesse och Baskaran
talar om en u-formad kostnadskurva där kostnaderna initialt går ner för att sedan öka till en
högre nivå än innan kommunsammanslagningen (Blesse & Baskaran 2016, 56). Moisio och
Uusitalo (2013, 157–158) såg i sin studie en sådan u-formad kostnadsutveckling inom den
sociala välfärden i sammanslagna kommuner i Finland på 70- och 80-talet.
Det finns också indikationer, främst i nordiska länder, att vissa kommuner agerar
opportunistiskt innan en kommunsammanslagning äger rum genom att dra på sig utgifter som
beslutsfattarna vet kommer belasta den nya kommunen. På så vis får alla kommuninvånare i
den nya kommunen dela på de utgifter som den tidigare kommunen själv skulle ha fått stå för
(Blesse & Baskaran 2016, 56). Flera andra studier har kommit fram till att kommuner drar på
sig skulder innan en sammanslagning för att kommunen vet att den framtida större skattebasen
får dela på kostnaderna (Hinnerich 2009; Jordahl & Liang 2010; Blom-Hansen 2010). Specifikt
små kommuner där beslutsfattarna kommer att ha svårt att bli valda i den nya kommunen kan
fatta sådana beslut eftersom de personliga konsekvenserna är små (Hansen 2019, 677).
Det ovan nämnda är något som kan motverka de ekonomiska syftena med en
kommunsammanslagning. Själva fenomenet kallas för allmänningens problem (Common Pool
Problem) (Pavlović & Xefteris 2020). Härvid kan dock noteras att enligt 31 § i
kommunstrukturlagen (1698/2009) får myndigheterna i de kommuner som går samma inte
besluta i ärenden som skulle ha betydande verkningar, som är bindande för den nya kommunen
och beträffande vilka ett beslut skulle strida mot sammanslagningsavtalets syfte, efter att
statsrådet fattat beslut om sammanslagning av kommuner. Därmed har lagstiftaren i Finland
varit medveten om allmänningens problem och försökt förhindra kommuner att dra på sig
kostnader som en större allmänning senare skulle behöver bekosta. Av propositionen som lade
fram lagförslaget framgår uttryckligen att syftet med bestämmelsen är att hejda beslut som ökar
utgifterna i kommuner som går samman innan kommunsammanslagningen träder i kraft (RP
125/2009 rd, 83).
Det finns också en politisk verklighet som kan motverka de ekonomiska syftena med en
kommunsammanslagning. I en studie visade det sig att utgifter i sammanslagna kommuner
jämfört med icke sammanslagna kommuner var 11 procent högre (Moisio & Uusitalo 2013,
161). En möjlig förklaring är att det inom politiken anses vara en dålig politisk handling som
13

påverkar återvalsmöjligheterna att stänga små skolor för att skapa ett mer kostnadseffektivt
skolnät (Ibid.; Lind & Stjernström 2015, 8).
Det kan dessutom vara svårt att harmonisera ner servicen i stället för upp, vilket kan innebära
att den nya kommunen harmoniserar upp hela kommunens servicenivå till den högsta nivån för
varje verksamhet som finns inom det geografiska området (Park 2013). Ifall en kommun satsar
mycket på välfärden medan en annan kommun har ett kvalitativt vägnät kommer den nya
kommunen som bildas av dessa två kommuner sålunda att inom hela det nya geografiska
området behöva satsa mycket på välfärden samt ha ett kvalitativt vägnät. Detta skulle innebära
högre utgifter per invånare som eventuellt skulle skapa en så pass stor fördyrande effekt att
stordriftsfördelar inte till fullo kan täcka den nya kvalitetsnivån (Aller & Geertsema 2016, 662).
Aller och Geertsema lyfter, med anledning av detta, fram att kommuner med mer homogena
preferenser har mindre behov av att harmonisera upp servicenivån vilket kan leda till att den
nya kommunen får en ekonomisk vinst av stordriftsfördelarna (Ibid.).

3.2 Politiska förklaringar

Det har visat sig att en känsla av oro för en försämrad närdemokrati inverkat på ifall en
kommunsammanslagning blivit av eller inte (Lassen & Serritzlew 2011). Med andra ord finns
ett klart politiskt syfte att för en mindre kommun vara negativt inställd till en
kommunsammanslagning på grund av ett framtida minskat politiskt inflytande. Harjunen,
Saarimaa och Tukiainen (2017, 26) tycker emellertid, med tanke på att det inverkar på den
framtida kommunen, att fokus på närdemokrati och representation har varit för liten i
kommunsammanslagningsutredningar. Ifall man vid en kommunsammanslagning inte beaktar
konsekvenserna för närdemokratin och representationen finns risk för oförutsedda och
ovälkomna effekter vad gäller regional jämlikhet (Ibid). Ett argument mot en
kommunsammanslagning är just att små enheter är mer flexibla med mindre byråkrati och
starkare närdemokrati (Moisio & Uusitalo 2013, 149).
Ytterligare kan många små enheter inom en begränsad yta skapa incitament för konkurrens,
vilket kan driva upp servicenivån (Yamada 2018, 561). Därmed finns det klara politiska syften
för små kommuner att inte gå samman med en större kommun, eftersom servicenivån också
skulle kunna bli lidande.
Offentliga institutioner är dessutom ofta svåra att reformera. Förklaringen till en förändrad
kommunstruktur med större enheter, som skedde i Sverige under perioden 1952–1974, kan
förklaras med att små kommuners skattebas sjönk samtidigt som lagkraven på kommunerna
14

ökade. Man kan alltså hävda att det helt enkelt behövdes större enheter för att klara av den
service som kommunerna skulle tillhandahålla (Erlingsson, Wångmar & Ödalen 2010, 4). Men
Knight håller dock inte med (Knight 1992, 5). Han anser att politiska institutioner, som
kommuner faktiskt är, inte kan betraktas som neutrala konstruktioner som kan justeras så att
det blir så effektiva och ändamålsenliga som möjligt. Varje beslut om ändring av en institution
kommer att ha fördelningskonsekvenser. Detta resonemang är något Acemoglu et al (2004, ref.
i Erlingsson, Wångmar & Ödalen 2010, 6) håller med om. En förändring av en politisk
institution föregås nämligen av en konflikt där den grupp som besitter mest politisk makt
kommer att få igenom den förändring som den gruppen vill.
Ur det ovan framförda kan vi dra slutsatsen att kommuner inte per automatik kommer att bli
större och färre, utan att det måste finnas en politisk vilja och majoritet för något sådant.
Erlingsson, Wångmar & Ödalen (2010, 7) menar att en politisk majoritet för större enheter, som
gäller i Norden, inte är den enda möjligheten och att det finns rimliga argument för att ha många
små kommuner istället för färre stora kommuner. För det första skapar många små kommuner
en konkurrens emellan dem, förutsatt att kommunerna har ett långtgående självstyre. Detta
håller som nämnt ovan även Yamada med om. En kommun med en viss servicetillgång kommer
att locka en viss typ av människor. Ju fler kommuner som finns, desto större chans föreligger
för att den erbjudna servicen i någon kommun kommer att passa någon människa, vilket skulle
bidra till att en majoritet av ett lands befolkning skulle få sitt servicebehov tillfredsställt. För
det andra kan många små kommuner ses som frihetsmässigt mer positivt. Ju fler små kommuner
som finns med ett varierat serviceutbud, desto mindre våld görs på människor eftersom varje
människa förhoppningsvis kan hitta en kommun som tillhandahåller den specifika service den
människan efterfrågar (Ibid.). Av detta kan man tänka sig att många små kommuner med
diversifierad servicenivå ger möjlighet för människor att bosätta sig på en plats där de inte
behöver ge upp sin egendom för att betala för service som de inte tänker utnyttja.
Det finns därutöver ytterligare två argument för små kommuner. Det ena argumentet är att
många små kommuner ger fler möjligheter till olika policylösningar (Erlingsson, Wångmar &
Ödalen 2010, 8). Som en följd av det skulle kommunerna kunna se och lära av varandras
misstag och på sikt skapa bättre policylösningar på en kortare tid än vad ett färre antal
kommuner skulle kunna göra. Det andra argumentet rör demokrati. I en liten kommun finns det
större möjligheter för den enskilde att få inflytande i politiska frågor. Ytterligare är det lättare
att utkräva ansvar, eftersom det antagligen är lättare att se vem som beslutat om vad. Av dessa
argument menar således Erlingsson, Wångmar och Ödalen att många självstyrande små
15

kommuner inte kan avfärdas som ett helt orimligt politiskt alternativ. Med andra ord finns det
klara politiska syften för att ha många småkommuner istället för ett färre antal storkommuner.
I syfte att djupare granska vilka politiska syften som kan ligga till grund för en
kommunsammanslagning kan vi återgå till kommunsammanslagningarna under perioden
1952–1974. I Sverige lades en statlig utredning fram år 1945 (SOU 1945:38), i vilken det
framfördes argument för större enheter för att motverka vissa ovälkomna utmaningar. Bland
annat det för kommunerna växande beroendet av statsbidrag vilket orsakade en ökad statlig
styrning samt det faktum att många kommuner hade svårt att klara sina uppgifter fördes fram
som argument. Utredningen hyste heller ingen tro till att de kommunala uppgifterna i framtiden
skulle minska. Därutöver ansåg utredningen att för stor interkommunal samverkan skulle
urholka självstyrelsen, också ifall vissa kommunala ansvarsområden överfördes på landsting
eller stat. Kommunernas svårigheter med att klara sina uppgifter hade enligt utredningen som
följd att många kommuner enbart utförde lagstadgade uppgifter.
Utredningen fick som konsekvens att det lades fram en proposition till Sveriges riksdag året
därpå (Prop. 1946:236). I den gick man så pass långt att man skrev att småkommuner i åtskilliga
avseenden var direkt olämpliga att handha de kommunala uppgifterna. Som exempel angavs att
vissa uppgifter inte självständigt kunde organiseras i en liten kommun, samt att vissa
ansvarsområden inte på ett effektivt sätt kunde förvaltas i småkommunerna. Därutöver var vissa
arbetsuppgifter i så pass liten skala att de inte uppgick tillräckligt med arbete för att kunna
organiseras på ett lämpligt sätt i en liten kommun. Bristen på tillräckligt med arbetsuppgifter
gav också upphov till att kommunerna inte fick tillräcklig erfarenhet inom många områden. På
grund av kommunernas förhållandevis små ekonomiska medel menade propositionen att
kommunerna sökte utföra lagstadgad service med så låga kostnader som möjligt, vilket
omöjliggjorde en tidsenlig utveckling, som i sin tur fick som följd att småkommunerna hade en
sämre service än de större kommunerna (Prop. 1946:236, 19).
Det framkommer emellertid av propositionen att det inom det kommunala fältet inte rådde
politiskt enighet med Sveriges regering, vilket föranledde att ett antal invändningar inkom
under tiden för inlämnande av yttranden. De största invändningarna var att färre kommuner
skulle öka avstånden med olägenheter som följd, ny indelning skulle medföra högre
förvaltningskostnader och höjda skatter, samt att den nuvarande kommunindelningen inte
hittills hade medfört några olägenheter eller svårigheter inom den egna kommunen (Prop.
1946:236, 27).
16

Erlingsson, Wångmar och Ödalen (2010, 14) framför att de huvudsakliga politiska syftena med
propositionen var att de nya, större kommunerna skulle bli ett betydelsefullt verktyg i
utbyggnaden av den svenska välfärden. Genom att tvinga kommuner att gå samman fanns det
inget behov av att överlåta kommunala uppgifter på exempelvis landstingen och staten, utan de
nya kommunerna kunde till och med påläggas ytterligare ansvarsuppgifter under utbyggnaden
av det svenska välfärdssystemet.
Argumentet om att större kommuner kan ges fler uppgifter förefaller inte heller vara ett
argument som försvunnit sedan dess, utan den år 2013 tillträdda regeringen i Norge framförde
detta argument tidigt i mandatperioden genom en proposition till Stortinget (Prop. 95 S (2013–
2014), 10). Här kan, utöver exemplet i Norge, lyftas fram att regeringsmakten i Danmark i
början av 2000-talet inte uttryckligen ville ha en kommunstrukturförändring för att påföra fler
uppgifter på kommunerna. Den som blev kallad Strukturkommissionen fick i uppdrag att se
över ifall det eventuellt var mer lämpligt att ändra uppgiftsramarna inom offentlig sektor
(Strukturkommissionen 2004, 12). Således var frågan om uppgiftsfördelning en central del i
Danmark i den större frågan om ändring i kommunstrukturen (Kjærgaard, Houleberg, BlomHansen, Vabo & Sandberg 2020, 38).
För att ytterligare se på vilka politiska syften en reform av kommunstrukturen kan ha finns det
skäl att också granska den reform som i Sverige skedde åren 1963–1974, den så kallade
kommunblockreformen. År 1961 framställdes en proposition angående översyn av rikets
indelning i borgerliga primärkommuner (Prop. 1961:180). I propositionen lyftes fram de ökade
kraven inom skolväsendet, företrädesvis högstadiet, som ett argument för att förstora
kommunerna. Propositionen argumenterade för större kommuner så att befolkningsunderlaget
skulle vara tillräckligt för enhetsskolans högstadium (Prop. 1961:180, 11). En större kommun
skulle enligt propositionen skapa en enhet som kunde tillvarata möjligheterna att upprätta skolor
av fullvärdig pedagogisk kvalitet. En mer kvalitativ skola skulle sålunda vara ett steg mot att
skapa en större likställighet mellan tätorter och landsbygd i frågan om utbildningsresursernas
fördelning.
Motargument för kommunblocksreformen var farhågor om försämrad kommunal demokrati
och oro för de ökande avstånden till service (Erlingsson, Wångmar & Ödalen 2010, 16). Det
föreslogs från vissa håll mer kommunal samverkan för att skapa lämpliga samarbeten inom
enhetsskolans högstadium, samt lokaliseringspolitiska åtgärder för att hejda landsbygdens

17

avfolkning. Störst motstånd kom från de kommuner som hade förhållandevis låg
befolkningsmängd (Ibid.).
Trots kommunernas invändningar lyckades regeringen genomföra kommunblockreformen. Det
lyckade genomförandet berodde till stor del på att vissa partiers riksdagsledamöter kom från
större kommuner och köpingar, vilket gjorde att deras kommuner inte kom att ingå i en större
kommun (Erlingsson, Wångmar & Ödalen 2010, 18). Sammansättningen av nationella
parlament kan också enligt Kjærgaard et al. (2020, 19) ha betydelse för huruvida en ändring av
kommunstrukturen är möjlig. Ifall det Erlingsson, Wångmar och Ödalen för fram stämmer kan
kommunsammanslagningars vara eller icke vara, för att dra det till sin spets, bero på vilka
specifika personer som sitter i ett parlament och varifrån dessa personer kommer. Här kan också
lyftas fram att i Norge var det parti som var störst i kommunerna, Senterpartiet, inte med i
regeringsunderlaget under reformen som startade med prop. 95 S (2013–2014). Detta kan ha
haft väsentlig inverkan på varför den reformen inte blev mer omfattande (Kjærgaard et al. 2020,
65).
Vad som kännetecknar kommunsammanslagningarna i Sverige mellan åren 1952–1974 var att
initiativtagarna till en förändrad kommunstruktur valde att frågor om den kommunala
självstyrelsen, demokrati och medborgerligt inflytande fick spela en undanskymd roll
(Erlingsson, Wångmar & Ödalen 2010, 25). Man lade i stället fram argument om att större
kommuner helt enkelt var nödvändiga för att klara de utökade arbetsuppgifterna, att de skapade
bättre förutsättningar för samhällsplanering och arbetsmarknadspolitik, samt att färre
kommuner också kunde minska arbetsbördan för de statliga organen (Ibid.). Vad som därutöver
kännetecknar kommunsammanslagningarna var att det förelåg en bred samsyn om vad som var
vägen framåt inom det kommunala fältet, nämligen att en förbättrad välfärd var viktigare än
den kommunala närdemokratin samt att ökade avstånd till delar av den kommunala servicen
var något som fick accepteras (Erlingsson, Wångmar & Ödalen 2010, 28).
Erlingsson, Wångmar och Ödalen påvisar med det som framförts ovan att kommuner inte per
automatik går mot större enheter utan att det handlar om vilka aktörer och idéer som har en
majoritet i det politiska landskapet. Detta går att jämföra med det uppdrag som
Strukturkommissionen i Danmark fick, vilket utöver vad som nämnts ovan också skulle väga
in faktorer som demokratisk kontroll, medborgardelaktighet och dialogen mellan medborgare
och politiker (Strukturkommissionen 2004, s 12). I Danmark var alltså inte en mer utvecklad
välfärd, åtminstone inte officiellt, något som skulle förverkligas till varje pris. I Danmark
18

försökte man nämligen väga in också andra faktorer i den utredning som låg till grund för
kommande kommunstrukturförändringar.
Utöver ovan nämnda förklaringar finns också sådana som fokuserar på institutionella faktorer.
I dessa teorier kan kommunsammanslagningar förklaras av vilken politisk linje ett land följer
vad gäller interstatliga relationer, där man antingen kan vara för ett integrerat system eller ett
autonomt system (Bennett 1989; Kjellberg 1988, ref. i Kjærgaard et al. 2020, 7). Beroende på
vilket system som den politiska majoriteten anser bäst blir det olika svårt att genomföra
geografiska institutionella reformer. Sedan kan man också lyfta in frågan huruvida en nation
använder sig av så kallad gemensamt beslutsfattande (joint-decision making), vilket inverkar
på möjligheterna till kommunsammanslagningar. Vid ett gemensamt beslutsfattande och
särskilt vid reformer på lokal nivå brukar det krävas att den lokala eller regionala nivån beslutar
i likhet med vad staten gör (Kjærgaard et al. 2020, 8). Här kan lyftas fram att det kan vara
problematiskt även i länder utan gemensamt beslutsfattande att för partier i ett parlament med
täta kopplingar till landsbygden besluta om ändringar i kommunstrukturen (Kjærgaard et al.
2020, 19).
Kjærgaard et al:s resonemang och redogörelser om olika teoriinriktningar och gemensamt
beslutsfattande är emellertid sådant som inte närmare kommer att gås igenom i den här
avhandlingen. Detta på grund av att den här avhandlingens omfattning inte sträcker sig till de
delarna, det skulle kräva en djupare analys av det politiska landskapet i Finland.

3.3 Sammanslagningsavtal i Finland
Eftersom

alla

kommunsammanslagningar

i

Finland

ska

grunda

sig

på

ett

sammanslagningsavtal, som enligt 8 § i kommunstrukturlagen ska upprättas och godkännas av
samtliga kommuners fullmäktige finns skäl att se vilka syften och målsättningar som lyfts fram
i sådana avtal. Förhoppningsvis kan dessa avtal ge en inblick i hur den lokala makten inom
kommunerna ser på kommunsammanslagningar. Eftersom fokuset i denna avhandling är den
grundläggande utbildningen granskas sammanslagningsavtalen utifrån det. För att det inte ska
råda begreppsförvirring finns det skäl att nämna att de berörda kommunerna inte kallar avtalen
för sammanslagningsavtal utan samgångsavtal.
Enligt samgångsavtalet mellan Dragsfjärd, Kimito och Västanfjärd kommuner om ordnande av
förvaltning och service var syftet med sammanslagningen att skapa en ny välfungerande,
kostnadseffektiv förvaltning och service (Samgångsavtal 2007A, 2). Med andra ord var syftet
att finna effektiveringar inom den nya kommunens förvaltning. Vad beträffar den
19

grundläggande utbildningen skulle skolorna kvarstå så länge det fanns ett tillräckligt
elevunderlag i de sedan tidigare i de gamla kommunerna upprättade elevupptagningsområdena
(Samgångsavtal 2007A, 6). Således var inte ett uttryckligt syfte att stänga skolor för att
effektivera, men skrivningen lämnade ett tydligt meddelande om att skolor kunde stängas ifall
det med avseende på elevunderlaget inte var försvarbart att ha dem öppna.
Samgångsavtalet mellan kommunerna Houtskär, Ingö, Korpo, Nagu och Pargas stad hade som
syfte att skapa en livskraftig skärgårdskommun med en välfungerade, kostnadseffektiv
förvaltning och service (Samgångsavtal 2007B, 1). Sålunda valde kommunerna en liknande
skrivning som i samgångsavtalet mellan Dragsfjärd, Kimito och Västanfjärd kommuner.
Samgångsavtalet nämnde inte den grundläggande utbildningen eller skolor i övrigt, men det
skrevs istället att den nya kommunen skulle befrämja en god servicenivå i alla kommundelar
(Samgångsavtal 2007B, 3), vilket antagligen, åtminstone moraliskt, förpliktigade den nya
kommunen att inte stänga samtliga skolor i en kommundel. Avtalen nämnde också att det skulle
vara en bibehållen närservice i varje kommunområde (Samgångsavtal 2007B, 7), vilket också
skulle kunna betyda att inte alla skolor i en gammal kommundel fick stängas så länge
samgångsavtalet var i kraft.
I samgångsavtalet mellan Oravais och Vörå-Maxmo kommuner var det primära syftet med
kommunsammanslagningen att skapa en ny kommun med en kostnadseffektiv förvaltning och
utvecklad service (Samgångsavtal 2010, 1). I avtalet sades också uttryckligen att den nya
kommunen skulle bli en starkare primärkommun i enlighet med lagen om en kommun- och
servicestrukturreform. Vad gäller skolor fanns en skrivning i avtalet om att servicenivån skulle
bibehållas så länge underlag fanns och så länge som det var ekonomiskt försvarbart
(Samgångsavtal 2010, 6). Därutöver skrevs i avtalet in att skolor skulle kvarstå så länge det
fanns ett tillräckligt underlag i elevupptagningsområdena (Samgångsavtal 2010, 7).
I det upprättade samgångsavtalet mellan Liljendal, Lovisa, Pernå och Strömfors för bildande av
en ny kommun nämndes som ett av utvecklingsmålen stärkta ekonomiska resurser och högre
effektivitet i syfte att skapa förutsättningar för en högklassig serviceproduktion (Samgångsavtal
2008, 1). Därutöver nämndes att den nya kommunen skulle säkerställa en positiv utveckling av
servicenivån genom en stärkt ekonomi och en effektivering av verksamheten (Samgångsavtal
2008, 2). Vad gäller den grundläggande utbildningen uttrycktes i avtalet att skolnätet skulle
bibehållas under den tid som avtalet var i kraft (Samgångsavtal 2008, 3). Det förefaller således
som att skolor inte skulle stängas under avtalets ikraftvarande, men avtalet lyfte fram ett antal
20

punkter vad gäller utvecklingen av skolnätet. Exempelvis skulle en skolas minimistorlek vara
tre lärare med minst 40 elever, med undantag av en skola i dåvarande Strömfors kommun
(Samgångsavtal 2008, 4). Därutöver nämndes att man skulle diskutera kostnadsnivån och en
ändamålsenlig användning av resurser ifall kostnaden per elev inom någon skola blev mer än
20 procent högre jämfört med den genomsnittliga kostnaden på riksnivå (Ibid.). Även
närskoleprincipen nämndes att skulle följas vid utveckling av skolnätet. Avslutningsvis
nämndes i avtalet att elever inom randområden skulle ha möjlighet att gå i närmaste skola i en
grannstad eller grannkommun (Ibid). Det förefaller alltså som att just skolnätet var en viktig
fråga för kommunsammanslagningen mellan Liljendal, Lovisa, Pernå och Strömfors.
Alla ovan nämnda samgångsavtal utom det som gällde kommunerna Houtskär, Iniö, Korpo,
Nagu och Pargas stad hade i någon form en eller flera skrivningar om den grundläggande
utbildningen. Det är med andra ord inte orimligt att dra slutsatsen att skolnätet är en viktig
politisk fråga när kommunsammanslagningar diskuteras. Fokus i avtalen låg i stort på
effektivveringar och att de nya kommunerna skulle vara mer kostnadseffektiva. Det verkar som
att åsikten var att en större kommun har möjlighet att vara mer kostnadseffektiv än en mindre
kommun.

3.4 Kommun- och servicestrukturreformen

Eftersom den här avhandlingen utgår från de kommuner som med anledning av kommun- och
servicestrukturreformen slogs samman år 2009 finns anledning att redogöra för den. Avsnittet
inleds med en bakgrund till reformen och avslutas med vad reformens syfte var och vad den
skulle uppnå.
3.4.1 Bakgrund till reformen
Lagen om en kommun- och servicestrukturreform, nedan ramlagen, var en så kallad ramlag
som trädde i kraft den 23 februari 2007 och gällde till utgången av 2012, med vissa undantag
som fortsättningsvis gäller. Genom lagen inleddes ett lagstiftningsmässigt och administrativt
reformarbete för att genomföra de mål som ramlagen ställde upp. Anledningen till att lagen
stiftades var att 122 § 2 mom. i grundlagen har som följd att förutsättningar för ändringar i
kommunindelningen, och beslutsförfarandet i samband med det, ska regleras genom lag (RP
1/1998 rd, 177).
De allmänna motiveringarna till lagförslaget inleds med relativt alarmerande ordalag vad gäller
de utmaningar som kommer att ställas på servicestrukturen i Finland i framtiden. Den åldrande
befolkningen, högre krav från befolkningen på serviceutbudet, samt flyttningsrörelser mot
21

centralorter är sådana förändringar som lagförslaget ger som anledning till att en reform av
kommun- och servicestrukturen är nödvändig och måste göras omedelbart för att trygga
tillgången och kvaliteten på den samhälleliga servicen (RP 155/2006 rd, 7).
Som grund för påståendet om en nödvändighet att ändra kommunstrukturen lyfts fram att
antalet kommuner endast minskat med 48 stycken sedan 1980, ifall man räknar med de
ändringar i kommunindelningen som trädde i kraft år 2007. 28 av dessa verkställdes åren 2005–
2007 (RP 155/2006 rd, 12). Visserligen leder inte en minskning av kommuner per automatik
till något bättre, men siffrorna ger dock en antydan till att kommunstrukturen i Finland kanske
inte var anpassad till den gällande lagstiftning. På grund av dåvarande bestämmelser om
statsrådets befogenheter hade kommunsammanslagningar tvingats verkställas av Statsrådet,
trots att de inte haft någon nämnvärd inverkan på kommunernas ekonomi och servicestruktur.
Statsrådet hade även varit tvingad att betala sammanslagningsunderstöd samt ersättning för
minskade statsandelar (RP 155/2006 rd, 64). De flesta kommunsammanslagningar fram till år
2007 var ofta av ekonomiska skäl men lagförslaget konstaterar att det borde ha skett fler
sammanslagningar med flera än två kommuner med grund i pendlingsområdet för att på sikt ha
fått en hållbar ekonomisk lösning för en större helhet (RP 155/2006 rd). Det behövdes alltså en
reform som tog ett helhetsgrepp om Finlands kommunala struktur i syfte att anpassa den till
den ekonomiska och befolknings- och arbetsplatsmässiga utvecklingen i Finland.
Därutöver fanns en situation där 134 kommuner hade ett negativt årsbidrag och att det totala
negativa årsbidraget år 2005 var 82 miljoner euro (RP 155/2006 rd, 39). Årsbidraget anger på
ett bra sätt hur mycket pengar som återstår att användas för investeringar, placeringar och
amorteringar efter att de löpande utgifterna betalats. Om årsbidraget är negativt räcker pengarna
inte ens till för att täcka de löpande utgifterna (Statistikcentralen A). Det sammanlagda
lånebeståndet för kommunerna uppgick i sin tur till 7,7 miljarder euro och hade ökat med nära
en miljard euro bara under år 2005. Utöver detta konstaterades att under den tid
bestämmelsen om täckande av underskott varit i kraft så hade 133-205 kommuner årligen visat
underskott som saknat täckning i bokslut. Antalet kommuner med stort underskott, överstigande
500 euro per invånare, var 20–30 kommuner (RP 155/2006 rd, 39). Av de allmänna
motiveringarna framkommer att det främst var kommuner med färre än 2 000 invånare och med
en negativ befolkningstillväxt som uppvisade stort underskott. Vad gäller ekonomin
konkluderar lagförslaget att ifall trenden fortsatte skulle förutsättningarna att producera service
ytterligare försämras, speciellt i små kommuner, och att möjligheterna till anpassningsåtgärder
skulle begränsas av underskott, skuldsättning och redan hög skattesats (Ibid.). De ekonomiska
22

problemen grundande sig ofta på en ofördelaktig befolkningsstruktur, avsides läge och
krympande befolkning (RP 155/2006 rd, 74).
Vad gäller undervisningsväsendets kostnader konstateras i propositionen att kostnaderna inom
det området varit återhållsamma, men att de ändå år 2005 stod för 56 procent av de totala
kostnaderna. I dessa procent ingick emellertid även kostnader för kulturväsendet.
Kostnadsökningen vad gäller den grundläggande utbildningen var 3 procent mellan 2004–2005
(RP

155/2006

rd,

41).

kostnadseffektiviseringar

Med
inom

andra
hela

ord

borde

det

undervisningsväsendet

ha

funnits

och

utrymme

kanske

inom

för
den

grundläggande utbildningen. Senare i avhandlingen undersöks de möjligheter som finns för att
strukturera om förvaltningen och den övriga organisationen inom den grundläggande
utbildningen. Här kan också ägas att på grund av befolkningens åldersstruktur förväntades
utbildningsutgifterna krympa med i medeltal 0,5 procent om året fram till år 2010 (RP 155/2006
rd, 55).
Vad gäller personalen konstateras i de allmänna motiveringarna att stora pensionsavgångar var
aktuella inom kommande år, främst inom små kommuner (RP 155/2006 rd, 43), där de största
pensionsavgångarna var i sådana små kommuner med en minskande befolkning. Sammantaget
skulle andelen som fyllt 65 år att förändras väsentligt fram till år 2020. Det skulle till och med
i en kommun kunna vara så att andelen kunde öka till närmare 40 procent. Den prognosen var
väl optimistisk då det redan 2019 fanns elva kommuner med en andel som fyllt 65 år på över
40 procent (Finlands officiella statistik C). Åt det andra hållet prognosticerades att antalet barn
i grundskoleålder skulle minska år 2005-2015 med omkring 51 000 (RP 155/2006 rd, 53). Här
kan emellertid nämnas att antalet grundskoleelever i Finland var som lägst år 2012, med
539 545 inskrivna elever, med stadig ökning till 564 100 elever år 2019 (Finlands officiella
statistik C). Med andra ord förefaller propositionens prognos till den delen ha varit alltför
pessimistisk, även om dess prognos inte sträckte sig ända till år 2019.
Beträffande den minskande befolkningen uppskattades att endast tre landskap skulle ha en klar
naturlig tillväxt. I en femtedel av kommunerna skulle invånarantalet minska med 10 procent
mellan år 2000–2010. Ökningen av invånare skulle huvudsakligen ske i de centrum som fanns
på riksnivå och kommunerna i närheten av dessa centrum (RP 155/2006 rd, 54).
Med anledning av den lägesbeskrivning som kan utläsas ur de allmänna motiveringarna
konstaterar lagförslag att de utvecklingsprojekt som då pågick inte i tillräckligt snabb takt och

23

inte i tillräckligt stor omfattning kunde lösa de problem inför vilka Finland stod. En vad
lagförslaget kallar rytmförändring vad nödvändig (RP 155/2006 rd, 62).
Den grundläggande utbildningen och dess tillgänglighet var överlag god i Finland med vissa
undantag, exempelvis i norra Finland. Av förklarliga skäl var tillgängligheten sämst i
glesbebyggda kommuner och i tillväxtkommuner (RP 155/2006 rd, 62).
3.4.2 Syftet och målet med reformen
Följande ur Regeringens proposition till Riksdagen med förslag till lagar om en kommun- och
servicestrukturreform samt om ändring av kommunindelningslagen och av lagen om
överlåtelseskatt, beskriver på ett tydligt sätt vad målet med reformen av kommun- och
servicestrukturreformen var:
Propositionens mål är att reformera kommunstrukturen och ordnandet av
servicen så att den service som kommunerna ansvarar för och utvecklingen
av kommunerna vilar på en tillräckligt stark strukturell och ekonomisk
grund för att ordnandet och produktionen av servicen skall kunna tryggas
även i framtiden. Då beaktas servicens kvalitet, verkningsfullhet,
tillgänglighet och effektivitet samt den tekniska utvecklingen.
(RP 155/2006 rd, 79)
Syftet var att förbättra produktiviteten och dämpa den utgiftsökning som pågick. Därtill skulle
förutsättningarna för styrningen av den service som kommunerna ordnade förbättras. Välfärden
skulle öka och förbättra medborgarnas funktionsförmåga och genom det minska belastningen
på vård- och serviceenheter (RP 155/2006 rd, 79–80). Detta skulle göras genom att slå samman
kommuner och ansluta kommundelar till andra kommuner för att skapa en livskraftig,
funktionsduglig och enhetlig kommunstruktur.
Vad som kan nämnas, vilket också kan återkopplas till tidigare forskning, var att propositionen
medgav att ett förnyande av sätten att producera service var ett långsiktigt arbete. Därmed kan
man dra slutsatsen att regeringen var medveten om att detta var en långsiktig process som över
en längre tid skulle skapa bättre förutsättningar för att producera effektiv och bra service till
Finlands medborgare.

24

Just långsiktigheten i målen och syftet går också att utläsa ur det faktum att lagen förbjöd
uppsägningar på grund av ekonomiska eller produktionsmässiga orsaker fem år efter att en
ändring i kommunindelningen trätt i kraft.
3.4.3 Reformens tilltänkta verkningar
Resultatet av reformen var tänkt att skapa en starkare administrativ och ekonomisk grund än
den som redan fanns. En följd av de starkare enheterna var att kommunerna fortsättningsvis
skulle kunna ge god service till invånare trots den åldrande befolkningen och flyttningsrörelsen
(RP 155/2006 rd, 88). Fast enheterna blev större genom reformen behövde inte det
nödvändigtvis betyda att servicen till invånarna hamnade längre bort. Här poängterades särskilt
att den grundläggande utbildningen fortsättningsvis bör vara nära kommuninvånarna (Ibid.) och
att utbildning är en central del för en regions konkurrenskraft (RP 155/2006 rd, 99)
De administrativa förändringarna skulle också bli väsentliga genom reformen, men
propositionen lyfte emellertid inte fram vad det skulle kunna innebära för den grundläggande
utbildningen. Anledningen till det kan vara att reformen inte närmare lade någon ram för den
grundläggande utbildningen, utan fokus för mer konkreta bestämmelser som lade tydliga ramar
koncentrerades till social- och hälsovården och den grundläggande yrkesutbildningen (RP
155/2006 rd, 89).
Positiva ekonomiska konsekvenser var, som nämnt ovan, ett mål med reformen. Däremot
konstaterades att det inte var möjligt att bedöma dessa på grund av att reformen lade en ram
som alltså inte definierade vilka kommunsammanslagningar som skulle äga rum och hur
reformen skulle genomföras i de olika kommunerna (RP 155/2006 rd, 89). På grund av vissa
bestämmelser inom statsandelssystemet som medför att statsandelar kan minska vid
kommunsammanslagningar, exempelvis priset per enhet för den grundläggande utbildningen
samt skolnätsfaktorn i glesbebodda kommuner och skärgårdskommuner, avsåg lagförslaget att
alla förluster av statsandelar vid en kommunsammanslagning skulle kompenseras fullt ut i fem
år (RP 155/2006 rd, 90). Vi kan således konstatera att både personal och statsandelar skulle
vara densamma i fem år, vilket tyder på att effekter av reformen inte skulle ske i direkt
anslutning till en kommunsammanslagning.
Beträffande möjligheten att skapa bättre verksamhetsenheter konstaterade lagförslaget att större
och starkare organisationer främjar personalens karriärmöjligheter och förbättrar möjligheterna
till yrkesmässig utveckling. Här nämns inte någon specifik verksamhetsform, men man kan dra
slutsatsen att regeringen inte var främmande för att små enheter skulle kunna stänga till förmån
25

för färre, större enheter. Man lade också in i propositionen en skrivning om att bara för att
personalen är kvar i fem år betyder inte detta att den behöver arbeta på samma plats (RP
155/2006 rd, 95).

26

4 Förklaringar till skolstängningar

Det finns också skäl att se över vad det finns för förklaringar till att politiker stänger skolor
eftersom detta har relevans för att se ifall det är inbesparingsmål eller något annat som styr
varför skolor stängs.
Skolstängningar förefaller i första hand ske på grund av att antalet elever sjunker snabbare än
vad immigration kan motverka. Även urbaniseringseffekter bidrar till att skolor stängs (Amcoff
2012, 47; Lind & Stjernström 2015, 6–7). Lösningen har helt enkelt varit att stänga skolan och
istället köra eleverna med buss till en skola längre bort (Amcoff 2012, 47). Amcoffs studie, som
innefattade Sverige, visar att urbaniseringen hade som följd att antalet skolor mellan år 1931
och tidigt 1970-tal sjönk från 15 000 skolor till färre än 5 000 skolor (Amcoff 2012, 48).
Här finns också skäl att lyfta fram att stängningar av mindre skolor har skett oaktat
urbaniseringen. Man har ansett att mindre skolor är sämre än större skolor (Bard, J., Gardener,
C., & Wieland, R. 2005; Ribchester & Edwards, 1999; Meusburger 2005). Amcoff menar att
detta kan förklaras inom kontexten av urbaniseringen där mindre medel allokerades till
landsbygden (Amcoff 2012, 48).
Även i Finland började man i slutet av 1960-talet att stänga små landsbygdsskolor på grund av
låg nativitet och emigration till följd av urbaniseringen (Autti & Hyry-Beihammer 2014, 4).
Däremot gjorde finska staten på 1980-talet försök att hålla de små skolorna öppna genom att ge
ökade statsandelar till kommuner med små skolor, vilken kan ses som ett sociopolitiskt stöd för
att hålla skolorna öppna (Ibid.). Nästa våg av skolstängningar i Finland skedde på 1990-talet
till följd av stora sparkrav på kommunerna och har fortsatt tills idag. År 2006 beslöt finska
staten att avskaffa stödet för små skolor, vilket har ökat skolstängningarna för att lösa
ekonomiska problem (Ibid.).
Amcoff (2012, 49) lyfter också fram att den ekonomiska krisen under 1990-talet påskyndade
skolstängningarna i kommuner för att spara pengar stängde skolor. Även här var det dock tal
om en omfattande urbanisering. Något som visserligen rör Nordamerika, och inte nödvändigtvis
Norden, är följande tre förklaringar till skolstängningar: minskat elevunderlag, val av annan
skola och budgetnedskärningar (McMillin 2010, ref i Nguyen-Hoang 2019, 4).
En annan företeelse som kan förklara skolstängningar är att större skolor kan specialisera sina
lärare vilket får som följd att elevernas resultat blir bättre. Därutöver är lärarkollegiet större,
vilket kan bidra till positiva synergieffekter som inte sker på en mindre skola. Avslutningsvis
27

kan samma sak ske för elever. Det större antalet elever gör att eleverna får en bredare social
kompetens (Nguyen-Hoang 2019, 7)
Att hela tiden behöva förhålla sig till de ständigt ökande lagkraven kan vara en utmaning för
mindre skolor, vilket också kan förklara varför man väljer att stänga skolor (Dodson & Garrett
2004, 271).
Enligt Autti och Hyry-Beihammer (2014, 1) förklaras ofta skolstängningar på landsbygden med
att skolorna helt enkelt är för dyra och att det är mer kostnadseffektivt att bussa barn till större,
centralt belägna skolor. Men genom detta struntar man i de pedagogiska och sociala möjligheter
som finns i små skolor.

28

5 Den grundläggande utbildningen i Finland
Nedan följer en beskrivning av den grundläggande utbildningen i Finland och vilka krav som
ställs på kommunerna vid verkställandet av den. Redogörelsen är nödvändig för att skapa en
uppfattning om vilka möjligheter och begräsningar kommunerna har när de organiserar den
grundläggande utbildningen med tillhörande skolnät.

5.1 Lagkrav för och finansiering av den grundläggande utbildningen

Det som styr hur den grundläggande utbildningen ska organiseras och vem som har ansvaret
för dess förverkligande är lagen om grundläggande utbildning (628/1998). I 4 § i lagen bestäms
att det åligger kommunerna att för barn boendes i kommunen i läropliktsålder ordna
grundläggande utbildning. Lagrummet ger kommunerna möjlighet att ordna den grundläggande
utbildning inte bara i egen regi, utan även tillsammans med andra kommuner eller genom att
köpa tjänsten från en sammanslutning eller staten.
I 4 § 2 mom. ges också möjlighet för två eller flera kommuner att bilda en samkommun. En
samkommun är ett samarbete där två eller flera kommuner kommer överens om att skapa en ny
offentligrättsligt juridisk person med ett bestämt verksamhetsområde. Samkommunen anställer
sin egen personal och har ett eget fullmäktige eller stämma som utövar den högsta
beslutanderätten (Kommunförbundet 2017). Närmare bestämmelser om samkommuner finns i
55–62 § i kommunallagen (FFS 410/2015).
Vilken skola en elev ska gå i bestäms i 6 § i lagen om grundläggande utbildning.
Undervisningen i en kommun ska ordnas så att elevers resor med hänsyn till bebyggelse,
skolorna och dess placering samt kommunikationsnätet är så trygga och korta som möjligt.
Sedan bestäms i 24 § att i elevernas arbetsmängd ska också beaktas den tid som används för
skolresorna. En elev ska dessutom få tillräcklig tid för vila, rekreation och fritidsintressen.
Beträffande skolresor har en elev i grundskolan enligt 32 § i ovan nämnda lag rätt till fri
transport om eleven har längre än fem kilometer från hemmet till skolan. Det uttrycks också en
skyldighet att ordna fri transport ifall skolvägen är alltför svår, ansträngande eller farlig.
Avslutningsvis får en elevs dagliga skolresa, med väntetider, ta högst två och en halv timme i
anspråk. Ifall en elev har fyllt 13 år får den ta högst 3 timmar. Här kan också nämnas att en elev
som har längre än ovan nämnda avstånd har rätt till avgiftsfri inkvartering och helpension. Man
bör således kunna konstatera att det finns ett visst intresse för en kommun att inte ha någon

29

större mängd elever som har en längre resväg än ovan nämnda avstånd då inkvartering
säkerligen medför en väsentlig kostnad.
Vad beträffar finansiering kan konstateras att den grundläggande utbildningen i Finland är
avgiftsfri enligt 31 § i lagen om grundläggande utbildning. Det innebär att kommunerna inte
kan få några inkomster från eleverna. Det betyder i sin tur att det finns skäl till varför
tillväxtkommuner har ekonomiska problem, då de är skyldiga att tillhandahålla grundläggande
utbildning men utan att få några inkomster från den. Här ska emellertid nämnas att kommuner
beviljas statsandel enligt lagen om statsandel för kommunal basservice (1704/2009) och annan
finansiering genom lagen om finansiering av undervisnings- och kulturverksamhet (1705/2009).
Statsandelssystemet är för komplicerat för att inom ramen för denna avhandling ge någon längre
förklaring men i korthet beviljas kommuner statsandelar baserat på antalet invånare samt antalet
invånare i genom lag bestämda åldersklasser. Sedan finns det flera andra koefficienter och
tilläggsdelar, såsom sjukfrekvenskoefficient och tilläggsdel för fjärrort, som ska vägas in för att
skapa ett heltäckande men invecklat system.
I förarbetena till lagen om grundläggande utbildning framkommer relativt tydligt att ett giltigt
skäl för att flytta en elev är när en skola stängs (RP 86/1997 rd, 58). Med andra ord kan en
kommun ensidigt stänga en skola så länge den kan erbjuda de berörda eleverna en annan lämplig
skola. Däremot kan vi se av de ovan framförda lagrummen att det finns begränsningar som
inverkar hur en kommun kan ordna sitt skolnät och huruvida en skola kan stängas i ekonomiskt
syfte. Kommuner behöver också ta i beaktande varje elevs förutsättningar och inte bara längden
på skolvägen. Att stänga en skola är således inget lättvindigt beslut utan kräver en genomgående
konsekvensanalys för att tillse att lagen om grundläggande utbildning följs även efter att en
ändring i skolnätet gjorts.
5.1.1 Krav på undervisningen
Det är också värt att nämna de krav på undervisningen som lagen om grundläggande utbildning
ställer på kommunerna eftersom kraven inverkar på kommunernas spelrum för hur de kan
organisera den grundläggande utbildningen. Allmänt känt är att undervisningens omfattning
sträcker sig över nio år, bestämt enligt 9 § i lagen om grundläggande utbildning, vilket fordrar
en kontinuitet och förutsebarhet för elever under en förhållandevis stor del av deras ungdom.
Sedan finns enligt 10 § bestämmelser om undervisningsspråk vilket utöver finska och svenska
även möjliggör för undervisning på samiska, rommani och teckenspråk. Exempelvis elever som

30

bor på samernas hembygdsområde och behärskar samiska ska huvudsakligen undervisas på
samiska.
Innehållet i undervisningen är också tydligt reglerat i 11 § i samma lag, där det framgår vilka
ämnen som ska ingå i lärokursen för den grundläggande utbildningen. Innehållet spänner över
19 olika ämnen, vilka en kommun självständigt eller tillsammans med en annan kommun ska
tillhandahålla eleverna. Sedan har elever enligt 11a § rätt till elevhandledning samt enligt 16 §
rätt till stödundervisning och specialundervisning på deltid. Därutöver finns bestämmelser om
intensifierat stöd och särskilt stöd i lagens 16a § respektive 17 §. Här finns också krav på att
elever som behöver särskilt stöd ska ha en individuell undervisningsplan.
För att specificera vad som ska ingå i den grundläggande utbildningens undervisning ska, enligt
14 § i lagen, Utbildningsstyrelsen ta fram grunderna för läroplanen i vilka målen för och det
centrala innehållet i den grundläggande utbildningens olika läroämnen, ämneshelheter,
elevhandledningen och annan undervisning som avses i lagen samt om de centrala principerna
för samarbetet mellan hemmet och skolan och för elevvården och om målen för den elevvård
som hör till undervisningsväsendet ska finnas med. Utifrån dessa grunder ska kommunerna, i
enlighet med 15 §, ta fram en läroplan.
Kraven på kommunerna är omfattande och de har långtgående skyldighet att ordna
undervisningen på det sätt som passar varje elev individuellt, åtminstone ifall eleven eller
eleverna har ett grundat behov av att få en individuell undervisningsplan. Det är inte möjligt för
kommunerna att undkomma de i lag uppställda kraven, utan det ankommer på kommunerna
som verkställande organ att ordna den grundläggande utbildningen på ett lämpligt sätt som
också uppfyller de krav på undervisningen som stadgas i lag.

5.2 Kommunsammanslagningars påverkan på den grundläggande
utbildningens skolnät

Som nämndes i inledningen av denna avhandling slog Utbildningsstyrelsen i en undersökning
fast att antalet skolor i Finland kommer att vara färre i framtiden. Om det fortsätter i samma
takt som i nuläget skulle Finland ha nära nog hälften färre skolor om 20 år (Frida Holmberg
2020). Således kan vi se att skolnätet i Finland förändras. Av artikeln som hänvisar till
Utbildningsstyrelsens undersökning framgår att det handlar om grundskolor. Vi kan konstatera
att Kimitoöns kommun år 2009 fattade beslut om att stänga fyra skolor (Svenska Yle 2009),
vilka stängdes från och med hösten år 2010, och att Kimitoöns kommun bildades i kölvattnet
av reformen av kommun- och servicestrukturen. Det framgår emellertid inte av nyhetsartikeln
31

om

skolstängningen

i

Kimitoöns

kommun

är

en

direkt

konsekvens

av

kommunsammanslagningen eller en konsekvens av att elevunderlaget i skolorna helt enkelt var
för lågt.
Av tidigare forskning kan vi utläsa att det förefaller vara svårt att få ner kostnader efter en
kommunsammanslagning, även efter att många år har gått. Antalet anställda inom
utbildningssektorn verkar inte heller gå ner över tid. Sedan finns det indikationer på att
servicenivån i perifera kommuner försämras efter en kommunsammanslagning, men detta kan
inte med säkerhet ses som en sanning. Vad gäller kommun- och servicestrukturreformen
kompenserade den kommunernas minskade statsandelar samt förbjöd kommunerna att säga upp
personal av ekonomiska eller produktionsmässiga orsaker. Därmed är det troligt att en
försämring av skolnätet åtminstone inte görs direkt vid en kommunsammanslagning, särskilt
eftersom en sänkning av servicenivån är mycket politiskt svårt. I en av Lind och Stjernström
författad artikel från år 2015 framför en kommundirektör i Norge att både den lokala
befolkningen och de valda politikerna jobbar för att hålla skolorna öppna (Lind & Stjernström
2015, 8)
Att en skola stängs efter en kommunsammanslagning innebär inte heller att skolans överlevnad
hade varit garanterad ifall en sammanslagning inte ägt rum. Stora förändringar i skolnätet i
Norden har varit ett resultat av ett för lågt elevunderlag och tendenser till centralisering har varit
tydliga (Lind & Stjernström 2015, 6–7). Däremot finns många andra faktorer som spelar in vid
en stängning av en skola. Exempelvis måste kommunen beakta att skolan inte har för stor
överkapacitet, föråldrade faciliteter, svårigheter att få kompetent personal samt det faktum att
en åldrande befolkning ökar trycket på kommunerna att omfördela skattepengar från skola till
äldreomsorg (Lind & Stjernström 2015, 7). Det finns också den pedagogiska frågan huruvida
man i en skola med ett lågt elevantal kan strukturera upp inlärningen på ett pedagogiskt bra sätt
(Lind & Stjernström 2015, 8).
Även om en kommun skulle vilja stänga en skola finns det begräsningar i finsk lag vad gäller
avstånd till närmsta skola för en elev. Dessutom finns det i allmänhet i Norden begränsningar
exempelvis beträffande hur mycket undervisning som får ske på distans. Begräsningen får
konsekvens åt båda hållen på så sätt att distansundervisning av ett komplicerat ämne inte får
ske i små skolor i obegränsad omfattning, samtidigt som begränsningarna hindrar kommuner
från att stänga en skola eftersom all undervisning inte får ske på distans (Lind & Stjernström
2015. 10).
32

För att få en konkret inblick i huruvida skolor inom den grundläggande utbildning minskar finns
skäl att se på statistik över antalet skolor som finns i Finland.
Tabell 1, Totalt antal skolor i den grundläggande utbildningen
Källa: Finlands officiella statistik B

År

Totalt antal skolor Årskurs 1-9 Årskurs 1-6 Årskurs 7-9

2005 3 347

215

2 660

472

2019 2 188

471

1 491

226

År 2005 fanns 3 347 skolor inom den grundläggande utbildningen. Av dessa var 2 660
grundskolor för årskurs 1–6, 472 för årskurs 7–9 och 215 för årskurs 1–9. År 2019 var antalet
skolor 2 188, där 1 491 var för årskurs 1–6, 226 för årskurs 7–9 och 471 för årskurs 1–9.
Statistiken visar tydligt att antalet skolor minskar samt att Finland får fler större skolor eftersom
skolor som rymmer hela den grundläggande utbildningens omfattning har ökat med 256 skolor
från år 2005 till 2019. Däremot säger statistiken ingenting om varför denna förändring i
Finlands skolnät har skett.
Sammantaget kan konstateras att det i Finland läggs ner skolor inom den grundläggande
utbildningen. Däremot kan det inte dras någon slutsats huruvida kommunsammanslagningar
som sådana försämrar skolnätet. Av tidigare forskning kan vi inte utläsa någon sådan tendens
och den största anledningen till skolstängningar i Norden förefaller vara på grund av försämrat
elevunderlag. De skolor som har stängts i Finland kan med andra ord ha stängts oaktat en
kommunsammanslagning. Däremot, eftersom det är politiskt svårt att stänga en skola, borde
det vara lättare att stänga en skola i en perifer del av en kommun med liten befolkning eftersom
det bör inverka mindre på kommande valresultat.

33

6 Effekter av kommunsammanslagningar
Inom tidigare forskning finns omfattande mängd studier som fokuserar på effekter och
relationer mellan kommunsammanslagningar och service- och kostnadsnivån för kommunerna.
Ett försök har gjorts att hitta också forskning som inriktar sig på de konsekvenser
kommunsammanslagningar kan ha på den grundläggande utbildningen eller kommunernas
utbildningsväsende i stort, men där förefaller forskningen vara något tunnare. Viss forskning
som redogörs för i det här kapitlet framhåller även vilka syften en kommunsammanslagning
kan ha och vilka teorier som kan förklara kommunsammanslagningar. Dock har den största
delen av de syften och förklaringar som framläggs för och emot kommunsammanslagningar
redogjorts för i en tidigare del av avhandlingen.

6.1 Kostnader

År 2017 utgavs en studie av Harjunen, Saarimaa och Tukiainen genom Statens ekonomiska
forskningscentral VATT som visade att kostnader för kommuner utvecklas på samma sätt
oberoende om det skett en kommunsammanslagning eller inte. Kostnadsökningen kunde till
och med vara större i sammanslagna kommuner. Däremot visade studien att antal anställda
inom utbildningssektorn inte minskade över tid, men att personalminskning skedde inom
administration. Emellertid lyfter författarna upp att sammanslagna kommuner eventuellt kan
leverera en högre kvalitet på sin service till samma pris som en icke sammanslagen kommun,
men att det tyvärr finns mycket dålig tillgång på kvalitetsdata på området (Harjunen, Saarimaa
och Tukiainen 2017, 17). Det kan nämnas att studien sedermera publicerades som en
referentgranskad vetenskaplig artikel år 2019.
Studien gjordes genom att jämföra de kommuner som i Finland gick igenom
kommunsammanslagningar år 2005–2015 med kommuner som inte gick samman. För att få
fram kontrollgruppen använde sig författarna av en relativt komplicerad modell där de
simulerade fram alla kommunsammanslagningar som hade varit möjliga upp till tio kommuner.
Detta gjordes genom att endast tillåta intilliggande kommunerna att kunna gå samman i
simuleringen. Därtill fick endast kommuner inom samma landskap gå samman, eftersom det i
praktiken inte skett några sammanslagningar av kommuner över landskapsgränser.
Avslutningsvis tog författarna bort de kommuner som faktiskt genomgick sammanslagningar.
Detta skapade ett urval om 7 965 potentiella kommunsammanslagningar (Harjunen, Saarimaa
och Tukiainen 2017, 10). Ur urvalet jämfördes liknande potentiella kommunsammanslagningar
med faktiska sammanslagningar. Metoden som användes för att få ett resultat var en estimering

34

genom Differences-in-Differences (skillnader i skillnader) där kontrollgruppen jämfördes med
genomförda sammanslagningar både före och efter att en sammanslagning skett (Harjunen,
Saarimaa och Tukiainen 2017, 14). Differences-in-Differences går i korthet ut på att man tar
två olika fall som skiljer sig på något sätt, för att utröna om skillnaderna kan förklara andra
skillnader. En närmare beskrivning av metoden redogörs för i den här avhandlingens kapitel
om upplägg och genomförande. En kritik som kan framföras mot Harjunen, Saarimaa och
Tukiainens studiemetod är att de inte jämförde kommunsammanslagningar med potentiellt
liknande kommunsammanslagningar som inte ägde rum, utan endast antalet kommuner
involverade i en genomförd eller potentiell kommunsammanslagning. Det bör exempelvis
kunna vara en väsentlig skillnad i sammanslagningar beroende på hur stor en av kommunerna
är jämfört med de andra kommunerna.
En studie gjord i Tyskland jämförde genom regression, med variabler som var kopplade till
kommunernas kostnader, frivilliga sammanslagningar med tvingande sammanslagningar samt
kommuner som inte behövde gå samman med någon annan kommun för att hitta signifikanta
korrelationer. Studien utgick från den kommunreform som inleddes i början av 2000-talet i
Brandenburg i Tyskland, vilken lade fram ett antal kriterier som skulle vara uppfyllda för
kommunernas fortsatta berättigade existens. Exempelvis skulle kommunerna ha minst 5 000
invånare, det skulle inte vara längre än 20 kilometer till det administrativa centret och
nuvarande kommungränser skulle respekteras (Blesse & Baskaran 2016, 57). Reformen
inleddes med en frivillig fas där kommunerna fick välja vilka kommuner de skulle gå samman
med, men där samtliga kommuner i en tilltänkt sammanslagning samt statens
inrikesministerium behövde godkänna sammanslagningen. Efter den frivilliga fasen inleddes
en tvingande fas där staten skulle förverkliga de kommunsammanslagningar som borde ha men
inte hade ägt rum. Reformen minskade antalet kommuner från 1 474 år 2000 till 421 år 2004.
Studien visade att tvingande kommunsammanslagningar på grund av exempelvis dålig ekonomi
minskade de administrativa kostnader på sikt, medan frivilliga sådana inte kunde påvisa några
minskade administrativa kostnader (Blesse & Baskaran 2016). Studien framlade också stöd för
att ju fler kommuner som var med om en sammanslagning, desto mer minskade de
administrativa kostnaderna. Det finns därutöver möjligheter till stordriftsfördelar för
kommunerna inom åtminstone administration. Studien fann att administrativa kostnader kan
minska med mellan åtta till tio procent eller en procent av de totala utgifterna (Blesse &
Baskaran 2016, 61). Ifall man väger endast de kommuner som tvingades samman var
minskningen kring 20 procent i administrationskostnader och 1,7 procent av totala kostnader,
35

vilket antyder att frivilliga kommunsammanslagningar inte minskar utgifterna. Studien visade
också i en icke signifikant estimering att tvingande kommunsammanslagningar kan minska de
totala kostnaderna med uppemot fem procent. Personalkostnader minskade dock inte vid varken
frivilliga eller tvingande kommunsammanslagningar, vilket troligtvis berodde på att offentliga
anställningsavtal är mycket svåra att bryta (Blesse & Baskaran 2016, 62).
Studien

förde

också

fram

att

för

vissa

kommuner

ökade

kostnaderna

innan

kommunsammanslagningen, vilket kan ha att göra med att kommunerna ville dra på sig utgifter
som de andra kommunerna senare behövde vara med och dela på (Blesse & Baskaran 2016,
61). Studien visade likväl att även efter att man tagit i beaktande de ökade kostnaderna innan
den tvingande sammanslagningen så sjönk kostnaderna till en nivå under den ursprungliga
nivån, men att kostnadsminskningen var mindre än de procent som nämnts ovan (Blesse &
Baskaran 2016, 64). Frivilliga kommunsammanslagningar hade inte ett lika stort problem med
att vissa kommuner drog på sig kostnader som den framtida allmänningen skulle stå för,
eftersom en kommuns aktiva val att dra på sig kostnader innan en sammanslagning hade kunnat
leda till att den frivilliga sammanslagningen inte blivit av (Ibid.)
Studien gjorde ingen närmare djupdykning i inbesparingar i specifika verksamheter utan det
var kommunernas totala administrativa kostnader som var föremål för studien. Det finns dock
i kommuner en påtaglig administration kring förverkligandet av den grundläggande
utbildningen. Således är det inget orimligt antagande att administrativa kostnader inom den
grundläggande utbildningen kan minska vid en kommunsammanslagning.
Moisio och Uusitalo gjorde år 2013 en studie över de kommunsammanslagningar som ägde
rum i Finland mellan år 1970 och 1981. Deras resultat visade att kommunsammanslagningar
inte gav någon inbesparing i kostnader per invånare. Istället ökade kostnaderna mer i de
sammanslagna kommunerna jämfört med icke sammanslagna kommuner (Moisio och Uusitalo
2013). Det var endast de administrativa kostnaderna som minskade jämfört med icke
sammanslagna kommuner, men korrelationen var precis under gränsvärdet för att vara
statistiskt signifikant. Vissa inledande ökningar i kostnader kunde enligt studien förklaras med
att nödvändiga investeringar behövde göras för att anpassa infrastrukturen. Studien tog även
höjd

för

att

effekter

av

kommunsammanslagningar

kan

ta

tid

samt

att

alla

kommunsammanslagningar inte skedde samtidigt. 10 år räknades från vardera kommunens år
för sammanslagning. Kontentan av studien att kostnader per invånare även efter tio år var högre
i sammanslagna kommuner. Sammanslagna kommuner hade cirka elva procent högre utgifter
36

per capita än de som inte slogs samman (Moisio och Uusitalo 2013, 161). Dessa utgiftsökningar
skedde inom socialvården och utbildning som inte i närheten kunde kompenseras av minskade
utgifter inom administrationen (Moisio och Uusitalo 2013, 162).
Studien fann inte att kommunsammanslagningar gav en större skatteinkomst per invånare,
vilket skulle kunna ha förklarat de högre utgifterna. Studien lyfte fram som förklaring till de
ökade utgifterna att staten matchade kommunernas utgifter under den här perioden i Finland,
vilket skapade låga incentiv för kommuner att minska sina kostnader (Moisio och Uusitalo 2013,
163). Därutöver var inte kommunerna bundna av fiskala regler som begränsade upplåningen,
vilket i sin tur hade som följd att de sammanslagna kommunerna drog på sig lån för att täcka
de kostnader som staten inte täckte (Moisio och Uusitalo 2013, 164).
En studie gjord i Israel analyserade, genom metoden Differences-in-Differences, en reform av
den kommunala strukturen som verkställdes år 2003. Studien fann att reformen minskade
utgifterna för kommunerna med omkring nio procent (Reingewertz 2012).
En annan studie gjord i Danmark visade att kostnadsinbesparing inom en verksamhet vid en
kommunsammanslagning negerades av kostnadsökningar i en annan verksamhet (BlomHansen, Houlberg, Serritzlew & Treisman 2016). Därutöver följde väsentliga inledande
kostnader vid en kommunsammanslagning vilket gjorde att författarna till den vetenskapliga
artikeln ifrågasatte de många kommunsammanslagningar som gjorts i Europa och övriga
världen.
En ytterligare studie gjord i Danmark fann att de kommunsammanslagningar som skedde i
början av 2000-talet uppnådde ekonomiska skalfördelar för de administrativa kostnaderna
(Blom-Hansen, Houlberg & Serritzlew 2014). Författarna poängterade dock att möjligheter till
skalfördelar beror hur servicen tillhandahålls, såsom vilken storlek en skola har. Den studie som
publicerades år 2016 av Blom-Hansen, Houlberg, Serritzlew och Treisman visade att de
inbesparingar som gjordes inom det administrativa troligtvis åts upp av någon annan
kostnadspost.
I en studie gjord i Nederländerna av Allers och Geertsema (2016) undersökte man ifall
kommunsammanslagningar kan få ner kostnaderna genom stordriftsfördelar. Studien fann
ingen signifikant effekt på kostnader per invånare efter en sammanslagning. Kostnader gick
emellertid ned inom administration, men inte tillräckligt för att ha någon effekt på de totala

37

kostnaderna (Allers & Geertsema 2016, 660). Studien fann inte heller att storlek eller antalet
sammanslagna kommuner hade någon effekt på utgifterna.

6.2 Servicenivån

Nedan följer en redogörelse för forskning på området om servicenivån efter en
kommunsammanslagning. Forskningen är inte bara gjord i Norden, utan också ett vidare
perspektiv lyfts in för att skapa en större bredd i avsnittet.
Harjunen, Saarimaa och Tukiainens studie från år 2017 lyfte fram att som en följd av en
kommunsammanslagning kan servicen eventuellt flyttas till den större kommunen, vilket skulle
inverka på servicenivån i de mindre kommunerna som är med i sammanslagningen. Likväl
kunde inte studiens data påvisa något sådant mönster (Harjunen, Saarimaa och Tukiainen 2017,
18). Studien lyfte också upp att den politiska representationen i kommunfullmäktige efter
sammanslagningen kan inverka på servicenivån inom den nya kommunen på så vis att ifall de
små kommunerna mister inflytande i det nya kommunfullmäktige kommer också servicen att
försämras i de kommundelarna. Emellertid framlades att det inte nödvändigtvis behöver bero
på den politiska representationen att servicen läggs ner, utan att beslut om att dra ner på
servicenivån i vissa delar av den nya kommunen helt enkelt kan vara en logisk följd av att
rationalisera den sammanslagna kommunens förvaltning (Harjunen, Saarimaa och Tukiainen
2017, 24). Studien visade därutöver att ingen skillnad förelåg vad gäller arbetsplatser inom
skolsektorn efter en kommunsammanslagning, men att arbetsplatserna i de områden som fick
en svagare representation i det nya kommunfullmäktige efter kommunsammanslagningen miste
arbetstillfällen inom administration och social- och hälsovården. Av det fås en antydan om att
den

grundläggande

utbildningen

i

Finland

inte

är

en

verksamhet

där

stora

inbesparingsmöjligheter finns samt att servicen inom sektorn förefaller bibehållas också i mer
perifera eller mindre kommundelar.
I en studie utgiven år 2012 hittades inga belägg för att kvaliteten av servicen blev sämre efter
en kommunsammanslagning (Reingewertz 2012).
För att utreda ifall servicen möjligtvis blir bättre efter en sammanslagning undersöktes i en
studie bostadspriserna före och efter kommunsammanslagningar (Allers & Geertsema 2016).
Ifall servicen till kommuninvånarna blir av en högre standard torde, enligt författarna, även
bostadspriserna stiga. Det fanns dock inget sådant samband (Allers & Geertsema 2016, 660–
661). Däremot avfärdar inte författarna till studien att det finns positiva ekonomiska och
servicemässiga konsekvenser av kommunsammanslagningar. Exempelvis kan vissa
38

kommunsammanslagningar ha varit lämpliga och således haft en positiv effekt, medan andra
har varit olämpliga och haft en negativ effekt (Allers & Geertsema 2016, 678). Ifall
kommunernas servicenivå innan kommunsammanslagningen exempelvis varit heterogena kan
en kommunsammanslagning innebära högre kostnader, eftersom servicen på sikt behöver
homogeniseras.
Yamada jämförde i en vetenskaplig artikel sammanslagna kommuner med icke sammanslagna
kommuner i Japan för att undersöka om den upplevda servicenivån sjunker genom en
kommunsammanslagning. Undersökningen riktade in sig på de kommuner som vid en
sammanslagning var i befolkningsmässig minoritet (Yamada 2018, 561). Studien gjordes
genom en nationell enkät för att ta reda på om kommuninvånare i sammanslagna kommuner i
högre grad kände att servicen blivit sämre efter sammanslagningen, jämfört med
kommuninvånare i icke sammanslagna kommuner. Av enkätsvaren framkom att
kommuninvånare i landsbygdskommuner som sammanslogs med städer upplevde en starkare
känsla av att servicen försämrats efter kommunsammanslagningen. Yamada för i studien ett
resonemang kring att de politiska incentiven för exempelvis en borgmästare att blidka före detta
mindre landsbygdskommunen är små eftersom invånarantalet är litet. Det finns alltså ingen
valmässig negativ konsekvens av att dra ner på servicen i de kommundelar som var
minoritetskommuner i sammanslagningen.
Vad gäller ovan nämnda studie kan nämnas att det både i de sammanslagna kommunerna och
de icke sammanslagna kommunerna fanns en relativt stor procent som tyckte att servicen blivit
sämre de senaste tio åren; 41,3 procent i sammanslagna kommuner och 21,8 procent i icke
sammanslagna kommuner (Yamada 2018, 573). Yamada tillstår att det verkar som att servicen
blir sämre i landsbygdskommuner även fast de inte går samman med en stad, men att
försämringen inte blir lika påtaglig. Det finns dock en viss problematik med att studien gjordes
genom en enkät eftersom respondenterna endast svarade på om de upplevde servicen som sämre,
vilket inte är ett bevis på att den faktiskt var det.
En viktig aspekt vid en kommunsammanslagning är också konsekvenserna för själva
pedagogiken inom den grundläggande utbildningen. Däremot har det inte hittats någon sedan
tidigare gjord forskning på den punkten, vilket kan ha att göra med att det åtminstone i Finland
är mycket svårt att få fram data på den pedagogiska kvaliteten inom den grundläggande
utbildningen. Emellertid menar Karlberg-Granlund i sin doktorsavhandling från år 2009 att
helhetsbilden ofta glöms bort när frågan om eventuell skolstängning behandlas. Att jämföra
39

stora skolor med små skolor endast på kostnadssidan blir inte en korrekt jämförelse, även om
de små skolorna ofta har lärare som hela tiden tänker på kostnaderna så att skolan inte ska ses
som en för stor belastning för kommunen (Karlberg-Granlund, 2009).

6.3 Den grundläggande utbildningen

Avslutningsvis i det här kapitlet ska effekterna av skolstängningar lyftas fram då detta är
relevant för den här avhandlingens studie. Det finns både kostnadsmässiga och pedagogiska
effekter, men med tanke på studiens fokus på kostnader kommer det främst vara sådan
forskning som lyfts fram.
Till att börja med är skolans storlek och ekonomisk effektivitet inte given, speciellt i
landsbygdsområden där skolskjutsar är en väsentlig kostnad (Bard et al. 2005, ref. i Amcoff
2012, 49). Kostnad för utbyggnad av skolor är högre i urbana miljöer (Howley 2008, ref. i
Amcoff 2012, 49).
Amcoff finner i sin studie att det eventuellt finns en negativ effekt på immigration när en skola
på landsbygden stängs, men denna effekt kunde inte bekräftas i studien (Amcoff 2012, 58). Han
menar att en ort på landsbygden som stänger ned sin skola inte kommer att avfolkas på grund
av skolstängningen, men man måste också väga in andra eventuella effekter av en skolstängning
innan lokala politiker beslutar sig för att stänga en skola (Ibid.)
I empirisk forskning finns dåligt stöd för att skolstängningar bidrar till en bättre ekonomi, men
forskningsmängden är likväl dålig (Nguyen-Hoang 2019, 4). Enligt Nguyen-Hoang finns det
ingen vetenskaplig studie som undersökt inbesparingen av skolstängningar (Ibid.), däremot
finns en större mängd studier på skoldistriktssammanslagningar, vilka inte direkt är föremål för
den här avhandlingen. Nguyen-Hoangs studie, som utfördes i Ohio i USA, visade att
skolstängningar sparar in på driftskostnaderna direkt efter att en skola stängts och förefaller
hålla i sig i cirka fem år (Nguyen-Hoang 2019, 19). Därutöver ökar inbesparingen ju fler skolor
som stängs. Den största inbesparingen sker i form av lägre kostnader för klassrum inbegripet
lärarkostnader. Sedan gjordes i studien en viss inbesparing på administrativa kostnader (Ibid.).
Studien är gjord i USA och behöver inte nödvändigtvis spegla nordiska förhållanden, men den
ger ändå en fingervisning att det kan finnas pengar att spara genom att stänga en eller flera
skolor. Även en annan studie gjord i USA påvisade att det finns möjlighet att finna
stordriftsfördelar genom att slå ihop skoldistrikt och skolor, men att det kan bero på huruvida
det finns en närliggande skola till vilken man kan flytta eleverna (Dodson & Garrett 2004, 276).

40

Effekter av stordriftsfördelar inom skolväsendet förefaller existera, där distrikt med små skolor
har möjlighet att ta tillvara stordriftsfördelar genom att stänga en skola. Däremot tycks
stordriftsnackdelar kunna inträffa ifall skolorna blir alltför stora (Fritz & De Witte 2017, 1049).
En studie gjord av Lewis och Chakraborty (1996) påvisade stora möjligheter till att effektivisera
genom att konsolidera små skoldistrikt, vilket skulle kunna ske genom exempelvis
kommunsammanslagningar.
I en vetenskaplig artikel av Duncombe, Miner och Ruggiero (1995) ges stöd för att kostnad per
elev sjunker ju fler elever som går i skolan, men att detta inte fortsätter i evighet. Författarna
menade på att man bör fokusera på de skolor som har 500 eller färre elever för att uppnå största
effekt av skolsammanslagningar. Det finns dock andra forskare som menar på att
skolstängningar och sammanslagning av distrikt kan leda till en känsla av bekvämhet som i
förlängningen skapar en form av ineffektivitet (Gronberg, Jansen, Karakaplan & Taylor 2015,
596).

6.4 Sammanfattning av kapitlet

Sammantaget visar forskningen på att man kan minska kostnaderna genom sammanslagningar,
dock främst de administrativa kostnaderna. Därutöver är det svårt att utifrån tidigare studier på
ämnet få någon klarhet ifall servicen blir bättre om kostnaderna per invånare är konstant.
Stordriftsfördelar inom den administrativa delen verkar likväl vara en mycket möjlig effekt av
kommunsammanslagningar. Det går också att utläsa att det eventuellt kan ske en förskevning
av servicestrukturen i den nya kommunen där de perifera kommundelarna får en försämrad
service medan centralorten får en bättre service.
Harjunen, Saarimaa och Tukiainens resultat från år 2017 om att kostnader utvecklas på samma
sätt i sammanslagna kommuner som i icke sammanslagna kommuner, är av stor relevans för de
centrala frågeställningar som den här avhandlingen har. Även deras, genom studien obevisade,
antaganden om att servicen eventuellt kan flyttas från perifera områden till centralorter är
intressant ur synvinkel för den grundläggande utbildningens servicenät. Ifall något sådant
mönster finns och om detta kan kopplas till kommunsammanslagningar bör det vara möjligt att
påvisa ifall man jämför sammanslagna kommuner med icke sammanslagna kommuner.
Den forskning som Blom-Hansen varit delaktig i är också intressant då den visar att
kostnadsminskningar inom en verksamhet eventuellt slås ut av kostnadsökningar inom en annan
verksamhet. Således är det inte omöjligt att stängningar av skolor ger en inbesparing inom den
grundläggande utbildningen, men att de pengar som sparas läggs på något annat.
41

Administrativa kostnader kan eventuellt minska vid en kommunsammanslagning. Här kan nog
många hålla med om att det vore mycket positivt om en minskning av de administrativa
kostnaderna kunde möjliggöra för att mer pengar lades på det kvalitativa pedagogiska arbetet
inom utbildning istället. Tyvärr finns det inte mycket data om den kvalitativa delen av den
grundläggande utbildningen varför man endast kan göra obevisbara antaganden att kvaliteten
har blir bättre ifall en sammanslagen kommun som stänger skolor har samma kostnader för den
grundläggande utbildningen som en icke sammanslagen kommun som inte stänger skolor.
Eftersom studierna är gjorda i Danmark är förhoppningen att dess resultat har relevans för den
grundläggande utbildningen i Finland, eftersom det bör finnas likheter mellan de nordiska
länderna.
De resultat som Allers och Geertsema fick fram i sin studie i Nederländerna kan också vara
viktig eftersom den kom fram till att administrativa kostnader sjönk efter en
kommunsammanslagning. Emellertid är det faktum att studien gjordes i Nederländerna inte en
fördel för dess relevans för en liknande studie i Finland, eftersom organiseringen av
utbildningsväsendet i Nederländerna kan vara väsentligt annorlunda jämfört med Finland. Dock
har författaren av denna avhandling ingen närmare kännedom om hur Nederländerna
organiserar sitt utbildningsväsende och det faller också utanför den här avhandlingens ramar.
Den tidigare forskningens resultat kan ge viss tyngd åt de förklaringar som ges för varför
kommunsammanslagningar äger rum. Man pratar mycket om möjligheten till effektiviseringar
inom kommunalförvaltningen vid en kommunsammanslagning, och en minskning av
administrativa kostnader bör ses som en faktisk effektivisering. Man talar också om nya
kommuner med en starkare ekonomi, men där tycker jag inte forskningen ger något entydigt
svar. En kommuns totala kostnader per invånare förefaller på sikt hålla sig på en jämn ökande
nivå med en liknande kostnadsutveckling inom såväl sammanslagna kommuner som icke
sammanslagna kommuner. Däremot kan de sammanslagna kommunerna ha lagt inbesparade
medel som kommit av en effektivisering på icke lagstadgade uppgifter.Dessa skulle kunna dras
ned på ifall det under en period uppkommer en ekonomiskt svår situation.
Avslutningsvis vad beträffar skolstängningar kan vi konstatera från tidigare forskning att det
förefaller finnas möjligheter till inbesparingar genom att slå samman små skolor till en större
enhet. Däremot behöver man ha i beaktande avståndet för elever till den nya skolan då
skolskjutsar inte är utan kostnad, samt att inbesparingen som en skolstängning för med sig inte

42

håller i sig för evigt utan att kostnadsnivån kan bli densamma som tidigare efter att flera år har
gått.

43

7 Sammanfattning

Det finns skäl att se vilka konklusioner vi kan dra av tidigare forskning och vilka konsekvenser
de krav som uppställs på kommunerna har för ordnandet av den grundläggande utbildningen
och dess kostnader, samt vilken relation det finns mellan kommunsammanslagningar och
minskade kostnader och nedskärningar i skolnätet.
En stor anledning till de kommunsammanslagningar som verkställts i Finland under 2000-talet
förefaller ha varit den prekära ekonomi som ofta verkar råda i små kommuner samt den
uppfattning att små enheter på sikt inte kan klara sina lagstadgade uppgifter. Huruvida
kommunsammanslagningar faktiskt skapar bättre ekonomiska förutsättningar lämnas till stor
del obesvarat, även om vi kan dra vissa slutsatser kring att administrativa kostnader kan gå ned
vid en kommunsammanslagning. Om kommunsammanslagningar leder till en bättre ekonomisk
situation på kostnadssidan förefaller också till stor mån vara höljt i dunkel, trots de många
studier som gjorts på området. Vi kan heller inget säga något om kommunsammanslagningar
försämrar närservicen, såsom skolutbudet, vilket ofta är en farhåga för små kommuner när det
kommer till diskussionen om kommunsammanslagningar.
Emellertid kan vi dra slutsatsen att i Finland och övriga Norden har kommunsammanslagningar
mycket att göra med det långsiktiga målet att utveckla välfärden. Bedömningen som görs i
Norden av den politiska majoriteten är att större kommuner klarar av välfärdsuppdraget bättre
än vad små kommuner gör. Det tycks också som den politiska majoriteten, inbegripet
kommunpolitiker ifall de sammanslagningsavtal som granskats kan generaliseras till alla
Finlands kommuner, har stor tilltro till att en större kommun är en effektivare kommun.
Av tidigare forskning är det svårt att säga vilken relation som föreligger mellan
kommunsammanslagningar och kommunernas kostnader. Administrativa kostnader verkar gå
ner, men dessa inbesparingar verkar kunna slås ut av kostnadsökningar inom någon annan
verksamhet. Personalkostnader är en stor del av den totala kommunala kostnadsposten. Många
reformer som gjorts i Europa har haft som mål att inte tvinga kommunerna till att göra
massuppsägningar vid verkställda kommunsammanslagningar, utan snarare satt förbud mot att
säga upp personal. Det är förstås också så att ifall en kommunsammanslagning genomförs ska
service tillhandahållas till samma mängd invånare som förut, vilket gör möjligheterna till
faktiska inbesparingar något begränsade. Den grundläggande utbildningens kostnader är en
liten procentuell andel, bara 7,4 procent, vilket får en att tro att de skolstängningar som gjorts i
kölvattnet av kommunsammanslagningar inte haft någon större effekt på kommunernas totala
44

kostnader. Däremot är det inte omöjligt att kostnaderna för den grundläggande utbildningen
sjunker vid en kommunsammanslagning.
Vi vet att skolor stängs i Finland. Vi vet också att skolor stängts efter att en
kommunsammanslagning har verkställts. Däremot vet vi inte av tidigare forskning eller av de
från politiskt håll framförda anledningarna och syftena med kommunsammanslagningar
huruvida skolor stängs på grund av kommunsammanslagningar. Det finns i många områden i
Norden en trend att elevunderlaget blir lägre över tid. Att då ha öppna skolor med ett fåtal elever,
oaktat kommunsammanslagningar, förefaller inte som en ekonomisk försvarbar handling. Det
är således inte omöjligt att de skolor som stängts ändå skulle ha stängts oavsett
kommunsammanslagning.
Det finns därutöver stora krav på kommunerna att tillhandahålla grundläggande utbildning till
alla barn i skolålder, oavsett var de bor. De lagkrav som föreligger lägger också relativt snäva
ramar för hur kommunerna får organisera sin service och skolnät. Det förefaller egentligen som
att det primärt är elevunderlaget som styr vilka skolor som stängs och de genomlästa
sammanslagningsavtalen visar tydligt att skolor så länge som möjligt ska vara öppna under
förutsättning att det finns ett tillräckligt elevunderlag.

45

8 Hypoteser

Utifrån forskningsfrågorna och den tidigare forskningen kan några hypoteser utformas.
Hypoteserna kommer ta sitt avstamp i den tidigare forskningen och en hypotes kommer att
formuleras för varje forskningsfråga. En hypotes kan ses som en form av forskningsfråga men
ställs inte upp som en egentlig forskningsfråga, snarare i form av ett påstående som förväntar
sig blir bekräftat genom kommande studie (Bryman 2012, 9). Hypotesen skapas sålunda utifrån
vad forskaren vet om forskningsområdet (Bryman 2012, 24). Man kan också förklara en
hypotes med att den utgörs av en relation som torde föreligga mellan två variabler (David &
Sutton 2016, 187).

8.1 Forskningsfråga 1

Har de totala kostnaderna och utgiftsökningen i kommunerna i Finland dämpats genom de
kommunsammanslagningar som skedde på grund av kommun- och servicestrukturreformen?
I tidigare forskning har framkommit visst stöd att kommunsammanslagningar kan bidra till att
minska kostnaderna för den nya sammanslagna kommunen. Emellertid förefaller det vara inom
de administrativa kostnaderna som de största inbesparingarna kan göras. Det kan således till
del bero på hur stora de totala administrativa kostnaderna är för kommunerna vad beträffar om
en kommunsammanslagning kan få ner de totala kostnaderna. Tidigare forskning visar på
möjligheter till stordriftsfördelar men att dessa lättare uppstår i kommuner som tvingas att gå
samman med någon annan kommun. Även om varje kommun i Finland som utreds för
sammanslagning till stor del förutsätter ett godkännande av kommunfullmäktige var kommunoch servicereformen utformad på ett sätt som skulle medföra kommunsammanslagningar också
om någon kommun aktivt arbetade mot att slås samman med någon annan kommun. Således
kan vi säga att reformen hade en viss tvingande karaktär som då torde kunna medföra
stordriftsfördelar för den nya kommunen.
Alldeles oavsett ovan verkar det likväl som att kommunsammanslagningar inte i någon
väsentlig omfattning kan få ner kostnader, utan det handlar endast om några procent och inte
tiotals procent. Eftersom målsättningen med kommun- och servicestrukturreformen var att
dämpa utgiftsökningen i kommunerna borde de sammanslagningarna borde de utredningar som
föranledde de kommande sammanslagningarna fokuserat på eventuella åtgärder för att minska
kostnadsnivån.

Eftersom

tidigare

forskning

finner

vissa

samband

mellan

kommunsammanslagningar och effekter på den nya kommunens totala kostnader samt att

46

kommun- och servicereformen hade kostnadsminskning som uttryckligt syfte kan vi formulera
följande hypotes för forskningsfråga 1:
H1 Kommun- och servicestrukturreformen har skapat skillnader i kostnadsutvecklingen mellan
kommuner som sammanslogs och de som inte sammanslogs.

8.2 Forskningsfråga 2

Existerar någon sannolik relation mellan en kommunsammanslagning och kostnaderna inom
den grundläggande utbildningen i Finland?
Av tidigare forskning kan vi utröna att de totala kostnaderna för kommunerna kan gå ner vid en
kommunsammanslagning. Vad gäller den grundläggande utbildningen är dess kostnader 7,4
procent av kommunernas totala kostnader. Således kommer inbesparingar i den grundläggande
utbildningen inte kunna ge väsentliga effekter på kommunens totala kostnad. Däremot visar
tidigare forskning att administrationen kan minska genom kommunsammanslagningar. När
kommunsammanslagningar sker bör också en sammanslagning av åtminstone två skoldistrikt
ske. Här bör man sålunda ha möjlighet till administrativa inbesparingar. Likväl finns det lika
många elever kvar att undervisa när en skola stängs (Nguyen-Hoang 2019, 6), vilka också
eventuellt behöver skjutsas till den nya skolan. Detta bör begränsa möjligheterna till
inbesparingar även om man kan placera dessa elever i den nya skolans redan existerande klasser
och då utan behov av att anställa en ny lärare. Däremot kan nämnas att kommun- och
servicestrukturreformen förbjöd uppsägning av ekonomiska- och produktionsmässiga orsaker
för fem år framåt vilket torde betyda att de inbesparingar som kan ha skett inom den
grundläggande utbildningen i de valda kommunerna först bör synas efter mer än fem år. Av
detta följer att vi kan anta en mindre utgiftsökning i de sammanslagna kommunerna men att
detta bör kunna ses först senare än fem år efter fullbordat faktum. Sålunda kan vi formulera
följande hypotes för forskningsfråga 2:
H2 Kommunsammanslagningar skapar en liten skillnad i kostnadsnivån för den grundläggande
utbildningen mellan sammanslagna kommuner och icke sammanslagna kommuner.

8.3 Forskningsfråga 3

Får kommunsammanslagningar i Finland som följd att skolor inom den grundläggande
utbildningens skolnät stängs i högre utsträckning i jämförelse med kommuner som inte
genomgått en kommunsammanslagning?

47

Av officiell statistik vet vi att skolor inom den grundläggande utbildningen i Finland stängs och
att man arbetar mot större och färre skolor. Tidigare forskning pekar mycket på att politiker och
samhället i övrigt arbetar för att hålla skolor öppna så länge som möjligt, men att sjunkande
elevunderlag skapar en situation där det många gånger inte är möjligt att hålla skolan öppen.
Därutöver förefaller det finnas vissa möjliga stordriftsfördelar med att stänga små skolor och
överföra eleverna till en annan, central skola. Av de granskade sammanslagningsavtal förefaller
det varit viktigt att få in skrivningar om att skolorna hålls öppna så länge som elevunderlaget
kan försvara det. Vi vet också att skolor i Finland har stängts för att spara pengar, men den
forskningen säger inget om de berörda skolornas elevunderlag.
Av tidigare forskning drar jag slutsatsen att skolor inom den grundläggande utbildningen hålls
öppna så länge som elevunderlaget tillåter det och att inbesparingen som sker genom att stänga
skolan sker först när elevunderlaget är mycket dåligt. Eftersom urbaniseringen sker i hela
Finland torde således inte en kommunsammanslagning påskynda en skolstängning, utan den
kommer oavsett att ske när elevunderlaget blir för dåligt. Vi kan sålunda formulera följande
hypotes för forskningsfråga 3:
H3 Kommunsammanslagningar skapar inga skillnader mellan sammanslagna kommuner och
icke sammanslagna kommuner i hur hög utsträckning skolor inom den grundläggande
utbildningen stängs.

8.4 Avhandlingens hypoteser
Tabell 2, Avhandlingens hypoteser

H1 Kommun- och servicestrukturreformen har skapat skillnader i kostnadsutvecklingen mellan kommuner som
sammanslogs och de som inte sammanslogs.
H2 Kommunsammanslagningar skapar en liten skillnad i kostnadsnivån för den grundläggande utbildningen
mellan sammanslagna kommuner och icke sammanslagna kommuner.
H3 Kommunsammanslagningar skapar inga skillnader mellan sammanslagna kommuner och icke
sammanslagna kommuner i hur hög utsträckning skolor inom den grundläggande utbildningen stängs.

48

9 Upplägg och genomförande

9.1 Forskningsdesign- och strategi

Forskningsdesignen utgör ramen för hur de fenomen man vill studera faktiskt ska studeras samt
sätter ramen för hur datainsamling och analys ska ske (Bryman 2018, 71). För att begränsa
studiens omfattning är det de kommunsammanslagningar som ägde rum år 2009 från vilket
urvalet utgår. För att skapa möjligheter till jämförelse kommer i studien även användas de
kommuner

som

utreddes

för

sammanslagning

på

grund

av

kommun-

och

servicestrukturreformen, men där en kommunsammanslagning av någon anledning inte ägde
rum. Fokus kommer helt och hållet vara på kvantitativa data varför konkreta anledningar till att
en kommunsammanslagning ägde rum inte kommer att vara föremål för studien. Inte heller de
kvalitativa aspekterna, som dock får anses vara en viktig aspekt i kommunsammanslagningar,
kommer att vara en del av studien.
Avsikten med studien är att få en inblick i hur kommunsammanslagningar i allmänhet och
kommun- och servicereformen i synnerhet påverkat kommunernas kostnader per invånare, och
om

stordriftsfördelar

uppnåtts

samt

hur

kommunsammanslagningar

påverkar

den

grundläggande utbildningen med tillhörande skolnät.
9.1.1 Design
En experimentell forskningsdesign är lämplig att använda när man vill bedöma effekterna av
nya reformer (Bryman 2018, 77) och kommer därför att användas för att studera fenomenet
kommunsammanslagningar. I ett regelrätt experiment ska man manipulera den oberoende
variabeln för att avgöra hur mycket den påverkar den beroende variabeln (Ibid.). Inom
samhällsvetetenskapen är den största delen av de variabler som används inte manipulerbara,
vilket har gjort att en experimentell forskningsdesign inte ofta används inom området (Ibid.).
Eftersom denna studie i stora drag kommer omfatta samtliga kommunsammanslagningar som
skedde år 2009, samt de kommunsammanslagningsutredningar som utfördes på grund av
kommun- och servicestrukturreformen så har studien inte ett slumpmässigt urval varför det inte
går att kalla studien regelrätt experimentell. Det handlar heller inte om variabler som
manipuleras i en experimentell miljö. Frånvaro av slumpmässigt urval beror helt enkelt på att
det inte vore praktiskt möjligt utan att få ett urval som blir alldeles för litet, med tanke på de
statistiska analyser som kommer att behöva göras. Det finns av förklarliga skäl inget behov av
att utföra studien i en experimentell miljö.

49

Det finns emellertid möjligheter att tillämpa en så kallad kvasiexperimentell design ifall alla
krav som uppställs på experimentella studier inte uppfylls (Bryman 2018, 84). Förvisso gör
frånvaron av slumpmässig fördelning att vi kan ifrågasätta studiens interna validitet, men
eftersom den här studien är endast studie av statistik torde resultatet av studien blir relativt
övertygande (Ibid.).
En viktig, men inte alltid förekommande del i en experimentell studie är att ha en kontrollgrupp.
Kontrollgruppen används för att kontrollera andra möjliga effekter och förklaringar av ett visst
resultat. Detta skapar en hög intern validitet (Bryman 2018, 80). Med en kontrollgrupp kan man
enkelt och kraftigt öka tilliten till de kausala resultaten (Ibid.). Genom att ha en kontrollgrupp
finns möjligheten att använda sig av metoden Differences-in-Differences (skillnader-iskillnader) som beskrivs närmare i avsnittet om dataanalys.
En negativ aspekt med experimentell design är att studien får ett väldigt snävt
förklaringsområde (de Vaus 2001, 70). Detta beror på att ett experiment endast testar ett
specifikt ingrepp där kontrollgruppen inte utsatts för detta ingrepp vilket gör att många andra
förklarande variabler utöver ingreppet inte kan analyseras. Dessutom tar inte en experimentell
forskningsdesign hänsyn till eventuella indirekta effekter av en företeelse (de Vaus 2001, 72).
Här kan man tänka sig att de kommuner som utreddes för kommunsammanslagning, men inte
verkställde den, har fått en indirekt effekt på kommunens kostnader och organisering av
skolnätet genom utredningen, utan att för den delen faktiskt ha genomgått en
kommunsammanslagning.
I utvärderingsforskning är kvasiexperimentell design särskilt vanlig (Bryman 2018, 85). I
studierna ställs ofta frågan huruvida ett åtgärdsprogram uppnått sina mål (Bryman 2018, 86).
Eftersom den här studien till en del har som målsättning att se ifall kommun- och
servicestrukturreformen dämpade kommunernas utgiftsökningar lämpar sig således valda
forskningsdesign väl för ändamålet.
9.1.2 Strategi
Det bör också klargöras vilken strategi som ska användas vid utförandet av den här studien. Det
finns egentligen två olika sätt att utföra en studie, antingen genom att använda kvalitativa data
eller genom användning av kvantitativa data. En kvantitativ studie har som strategi att emfasera
kvantifiering i datainsamlingen och dataanalysen med ett fokus på deduktion medan en
kvantitativ strategi istället har fokus på ord för att kvantifiera data där emfas ligger på ett
induktivt tillvägagångssätt (Bryman 2012, 35–36).
50

Den här studien kommer att använda sig av en kvantitativ forskningsstrategi då detta passar
syftet med studien och frågeställningarna. En kvantitativ metod är bra för att skapa en överblick
över ett problems omfattning, däremot så är data som sådan något intetsägande, vilket betyder
att tolkningsarbetet i metoden är det stora arbetet (Harboe 2013, 34). En kvantitativ strategi har
som styrka att resultatet kan generaliseras till en större population samt att prövbarheten är hög.
Hög prövbarhet betyder i korthet att andra kan använda samma metod och data och komma
fram till samma resultat (Ibid.) Att möjligheten till generalisation är stor beror på att urvalet kan
vara väsenligt större än i en kvalitativ metod.
Man kan också nämna att det finns kritik mot användandet av en kvantitativ metod inom den
samhällsvetenskapliga forskningen. Exempelvis att metoden skulle skapa en artificiell känsla
av precision (Bryman 2012, 178).

9.2 Urval av fall

Urvalet kommer att vara kommuner i Finland som slogs samman år 2009, för att bakgrunden
och skälen till sammanslagningen ska vara liknande kommunerna emellan. Detta var
kommuner som sammanslogs under tiden för när kommun- och servicestrukturreformen var i
kraft. 2009 var ett år med relativt många kommunsammanslagningar vilket ger möjligheter till
ett större urval. Som tidigare nämnts finns behov av en kontrollgrupp för att kunna använda sig
av den forskningsdesign som är tänkt i studien. Det finns ett flertal kommuner som under tiden
kommun-

och

servicestrukturreformen

var

i

kraft

utredde

en

eventuell

kommunsammanslagning men som av någon anledning valde att inte verkställa
sammanslagningen. Dessa kommuner bör lämpa sig väl som kontrollgrupp.
Man kan antingen använda sig av en total population eller ett urval av en population. I det här
fallet rör det sig om en urvalsundersökning avseende kommun- och strukturreformen men en
totalundersökning avseende de kommuner som slogs samman år 2009. I kontrollgruppen har
dessa, för att skapa ett större urval, inte tagits från samma år. Det kan dock i princip anses vara
en total population av de kommuner som utreddes för kommunsammanslagning på grund av
kommun-

och

servicestrukturreformen

men

som

inte

verkställde

själva

kommunsammanslagningen.
En fråga som uppstår vad gäller urvalet är om det är tillräckligt stort för att göra de analyser
som krävs. Enligt Bryman (2012, 197) finns inget svar på vad ett minsta urval skulle vara, men
Harboe (2013, 40) menar att en bra regel att följa vid statistik analys är att det ska vara minst
30 individer, i detta fall kommuner, i varje grupp. Under år 2009 genomfördes totalt 33
51

kommunsammanslagningar. En av dessa innefattade en sammanslagning med en större stad
genom två kommunsammanslagningsutredningar, vilket betyder att totalt blev 32 nya
kommuner. Det totala antalet kommuner som var involverade i kommunsammanslagningarna
var 98. Det har därefter skett ytterligare kommunsammanslagningar för några kommuner som
sammanslogs år 2009. Dessa kommuner plockas bort ur urvalet då en ytterligare
kommunsammanslagning ger en ovälkommen effekt på de data som används.
I den skapade kontrollgruppen är antalet kommuner som utreddes för kommunsammanslagning,
men som inte sammanslogs, totalt 96 kommuner. Några av dessa behöver dock plockas bort för
att de sammanslogs vid ett senare tillfälle. Det betyder likväl att urvalet kan anses vara
tillräckligt stort sett till antalet kommuner. Emellertid, vilket kommer att gås in på närmare i
kapitlet om databearbetning, behöver vi för att skapa ett bra resultat utgå från de sammanslagna
nya kommunerna, vilket skapar ett urval om 25 nya kommuner. I kontrollgruppen behöver vi,
för att få en rättvis jämförelse, fiktivt slå samman kommunerna som inte slogs samman för att
skapa fiktiva kommuner, vilket skapar ett urval om 30 nya kommuner. Med andra ord har vi ett
urval som kan anses uppfylla rekommendationen beträffande population, men där urvalet med
faktiskt sammanslagna kommuner är något litet. Detta behöver man ha i åtanke när resultatet
presenteras.
Urvalet av icke sammanslagna kommuner utgår alltså från de kommuner som utreddes för
sammanslagning men som av någon anledning inte verkställde den och som till dags dato inte
genomgått en kommunsammanslagning. De kommuner som utreddes för sammanslagning slås
ihop till en hypotetisk ny kommun med det namn som den befolkningsmässigt största
kommunen har. Dock finns vissa kommuner som ingick i en och samma utredning där endast
en självständig kommun finns kvar. I dessa fall räknas den kommunen som en hypotetisk ny
kommun trots att det formellt sett är en kommun som funnits sedan tidigare i samma utformning.

52

Urvalet framgår av tabellen nedan. Kommun 2, 3 och 4 är de kommuner som hypotetiskt slås
samman med den kommunen som kallas den hypotetiskt sammanslagna kommunen.
Tabell 3, Urval av kommuner

Sammanslagna
kommuner, den nya
kommunen
Alajärvi
Eura
Vittis
Tavastehus
Joensuu
Jyväskylä
Sankt Karins
Kauhava
Kimitoön
Karleby
Kouvola
Loimaa
Masku
Mänttä-Vilppula
Nådendal
Pargas
Pöytyä
Raseborg
Raumo
Rusko
Saarijärvi
Salo
Seinäjoki
Siikalatva
Ylöjärvi

Hypotetisk
Kommun 2
Kommun 3
Kommun 4
sammanslagen
kommun
Aura
Haapajärvi
Pyhäjärvi
Reisjärvi
Fredrikshamn
Miehikkälä
Vederlax
Gustav Adolfs
Heinola
Pertunmaa
Hollola
Kärkölä
Padasjoki
Idensalmi
Sonkajärvi
Itis
Kannonkoski
Kivijärvi
Kyyjärvi
Karstula
Kannus
Kauhajoki
Storå
Kaustby
Vetil
Halso
Kemijärvi
Pelkosenniemi
Kotka
Pyttis
Kuortane
Kuusamo
Taivalkoski
Posio
Salla
Letala
Pyhäranta
Lappo
Leppävirta
Heinävesi
Libelits
Outokumpu
Malax
Korsnäs
Nivala
Kärsämäki*
Påmark
Borgå
Reso
Riihimäki
Loppis
Hausjärvi
Hyvinge
Bräkylä
Tusby
Kervo
Träskända
Ulvsby
Harjavalta
Kumo
Nakkila
Nystad*
Tövsala
Etseri
*Kommun som var med i två utredningar. Nu med i den
kommunindelningsutredning som endast hade en annan kommun i utredningen

I Finland har det genomförts kommunsammanslagningar både före och efter år 2009. Därför är
inte de sammanslagna kommunerna det året den totala populationen av genomförda
kommunsammanslagningar i Finland. Syftet med studien är likväl att försöka få ett
generaliserbart resultat som kan användas i frågan huruvida kommunsammanslagningar har
effekt på kommunernas kostnader samt också på den grundläggande utbildningens servicenät.
Det finns vissa risker med att använda ett urval för att studera ett större samhällsfenomen.
53

Bryman (2012, 205–206) nämner tre eventuella urvalsfel som kan appliceras på de data som
använts i den här studien. För det första är ett urval osannolikt att vara representativt för hela
populationen. För det andra kan vi ha en felaktig urvalsram. Avslutningsvis kan vi ha gjort fel
när data kodifierats eller annars sammanställts vilket kan ha skapat en felaktig slutprodukt.
För att råda bot på eventuella urvalsfel finns möjlighet att i kvantitativ metod mäta
felmarginalen. Den mest använda säkerhetsnivån för felmarginalen är 95 procent (Esaiasson,
Gilljam, Oscarsson, Towns & Wängnerud 2012, 181) Eftersom studien inte har ett
slumpmässigt urval minskar vikten av att säkerställa ett korrekt urval eftersom vårt urval har
med samtliga kommuner som för ändamålet kan vara med.
Det finns något som kallas probabilitetsurval som är en viktig aspekt inom
samhällsvetenskapliga studier. Det innebär i korthet att man gör ett urval av den totala
populationen, där man beräknar urvalet så att det har en hög sannolikhet för att skildra den
totala populationen. På detta sätt kan man genom ett mindre urval göra sannolika antaganden
om den totala populationen (Bryman 2012, 195). I denna studie skulle vi kunna ta samtliga
kommunsammanslagningar som skett i Finland i modern tid och sedan ta ett urval att studera.
Valet att inte använda en sådan urvalsprocess är dels för att studien vill dra slutsatser om
kommun- och servicestrukturreformen, dels för att kommunsammanslagningar som skedde på
exempelvis 80-talet utfördes i en miljö med andra fiskala regler för kommunerna. Vi skulle
emellertid ha kunnat göra ett slumpmässigt urval ur samtliga kommuner som sammanslogs som
en följd av kommun- och servicestrukturreformen, men då skulle data behöva utgå från många
olika år för att skapa en jämförbar bild. Valet att utgå från de kommuner som sammanslogs år
2009 är att det dels var ett stort antal som sammanslogs det året, dels att det gått tio år sedan det
skedde. Ifall någon kommun som valdes genom ett slumpmässigt urval var en kommun som
sammanslogs efter år 2009 skulle vi inte på samma sätt kunna jämföra den med de kommuner
som varit sammanslagna i tio år.
Avslutningsvis kan nämnas att studiens möjligheter till generalisering blir något begränsade.
Vi kan endast generalisera på den population som urvalet är taget ur (Bryman 2012, 205). Vi
kan inte generalisera resultatet på resten av världens kommuner. Det går inte heller att rakt av
generalisera resultatet på framtida kommunsammanslagningar eftersom den lagstiftning som
styr kommunerna hela tiden ändras, vilket kan ändra förutsättningarna för vilka effekter en
kommunsammanslagning kan ha. Eftersom vi jämför sammanslagna kommuner med icke
sammanslagna kommuner bör vi ur urvalet kunna generalisera de avvikelser som är mellan de
54

två grupperna på framtida kommunsammanslagningar. Eftersom kommunsammanslagningarna
skedde på grund av kommun- och servicestrukturreformen är det också svårt att generalisera
kommunsammanslagningar som skett utanför den reformen. I en studie som gjordes i Tyskland
visade det sig nämligen att kommuner som gått samman på grund av statens tvingande åtgärder
sparade mer än de kommuner som frivilligt gick samman (Blesse & Baskaran 2016). Detta
betyder att ifall studien kommer fram till att kommuner som slogs samman genom kommunoch servicestrukturreformen minskade sina kostnader efter kommunsammanslagningarna
behöver det inte nödvändigtvis ha skett ifall kommunsammanslagningen var frivilligare än den
var inom ramen för kommun- och servicestrukturreformen.

9.3 Datainsamlingsmetod

De data som kommer att användas härstammar från Statistikcentralens datainsamling. Detta har
vissa fördelar. Den första och mest självklara fördelen är att data redan samlats in (Bryman
2012, 320).

Eftersom data inte härstammar från intervjuobjekt får man också bort

problematiken med reaktioner från intervjuobjektet. Att använda officiell statistik kan kallas
för en diskret metod där objekt som är föremål för studien inte kan veta att de är med i
undersökningen, vilket tar bort problematiken med att de reagerar på grund av att de vet att de
är med i en forskningsstudie (Bryman 2012, 325).
Det finns också möjlighet att analysera statistik både tvärsektionellt och longitudinellt (Bryman
2012, 325.), vilket borde skapa goda möjligheter för att få ett tillförlitligt resultat som håller
över tid. Det finns förvisso en del problem med statistik från officiella datakällor i allmänhet då
alla företeelser som sker inom ett visst område inte nödvändigtvis kommer med i statistiken
(Byrman 2012, 322). För vår del bör detta inte vara ett problem eftersom det handlar om
kommunstatistik, vilken enligt lag alla kommuner ska lämna in till Statistikcentralen. I det här
hänseendet bör man dock beakta att alla kommuner inte nödvändigtvis bokför på exakt samma
sätt. Totala kostnader för en kommun bör vara tillförlitliga data då det handlar om den så kallade
sista raden. Beträffande kostnader för den grundläggande utbildningen är det mycket möjligt
att

kommuner

bokför

exempelvis

fastighetsskötsel

eller

administration

från

centralförvaltningen på olika sätt. Någon kanske interndebiterar den grundläggande
utbildningen för det arbete som centralförvaltningens löneavdelning sköter för utbetalning av
lärarlöner, medan någon annan kommun gör på något annat sätt. Det är dock svårt att ta reda
på om sådan problematik är reell eller inte utan att göra en djupdykning i kommunernas
bokföringsmetoder. Det finns också viss problematik med att använda verksamhetskostnader
enligt

resultaträkningen

i

kommunerna,
55

som

den

här

studien

gör,

eftersom

verksamhetskostnader i resultaträkningen är brutto. I resultaträkningen redovisas nämligen
intäkter och kostnader var för sig (Bokföringsnämndens kommunsektion 2018).
Det kan också bli problematiskt i statistiken vad gäller eventuella bolagiseringar som skett
under tidsspannet för den här studien. Statistiken som studien grundar sig på är utifrån
kommunernas bokslut. Vad jag har förstått av statistikens beskrivning ingår inte koncernen i
denna statistik eftersom sådana statistikuppgifter finns på en separat plats i Statistikcentralens
databaser.

I

koncernbokslutet

ska

intas

en

resultaträkning

för

hela

koncernen

(Bokföringsnämndens kommunsektion 2015), vilket betyder att eventuella bolagiseringar som
skett under tidsspannet kommer påverka de statistikuppgifter jag använder då det i dessa inte
uppgjorts en resultaträkning som inkluderar dotterbolag och intressesamfund.
All data som används i studien härstammar från Statistikcentralen, men det finns behov av att
beakta ett antal olika frågor. Den ekonomiska statistiken för kommunerna har skiftat över tid,
vilket medför att statistiken finns i olika databaser. Från och med statistikåret 2015 har en ny
databas skapats som ersätter de gamla databaserna (Statistikcentralen E). I den nya databasen
finns också nyckeltal som man skulle kunna använda sig av i denna studie, men eftersom dessa
inte finns bakåt i tiden kommer all data bearbetas för att skapa de nyckeltal vi behöver för
studien. Uppgifterna är inrapporterade av kommunerna och Statistikcentralen är således inte
ansvarig för innehållet eller kvaliteten. Det handlar om sekundärdata, alltså forskningsdata som
någon annan tagit fram (Larsen 2009, 45).
Uppgifterna finns inte heller som tidsserier eftersom de inte nödvändigtvis är jämförbara mellan
olika år (Statistikcentralen E). Det faktum att kommuner sammanslagits medför att vissa
kommuner faller bort efter vissa år, vilket skapar behov av en större mängd databearbetning än
vad som skulle vara fallet om uppgifterna fanns i tidsserier.
Eftersom det är kommunernas egna uppgifter kan vi inte se ifall sättet för hur en viss kommun
rapporterar sina uppgifter ändrar från år till år, vilket gör att det föreligger en risk för att de
uppgifter som kommer att användas inte är helt jämförbara mellan åren. Emellertid görs
bedömningen uppgiftsrapporteringen inte bör skilja så mycket från år till år att felen skulle bli
så väsentliga att det inte går att använda statistiken.

56

9.4 Databearbetning

Databearbetning inom kvantitativ databehandling är relativt enkel och kräver främst ett sinne
för systematik (Harboe 2013, 121). Det är själv tolkningen av siffrorna och möjligheten att
generalisera dem till en större population som är problematiskt (Ibid.).
Eftersom alla kommuner har olika stor befolkning, både totalt sett och de som är i ålder för att
delta i den grundläggande utbildningen, kan vi inte använda oss av de uppgifter som kommer
från Statistikcentralen utan att bearbeta dem på något sätt. Det finns behov av att klassificera
varje uppgift för att lättare kunna göra våra statistiska beräkningar (Harboe 2013, 121). Alla
variabler behöver också ingå i klassificeringen och behöver också vara disjunkt (Harboe 2013,
121–122).
Det finns till att börja med behov av att skapa två variabler som är kopplade till kostnader. Dels
en variabel som visar kommunernas totala kostnader per invånare, och dels en variabel som
visar kostnader för den grundläggande utbildningen per barn i grundskoleålder. Genom dessa
variabler går det att jämföra kommunerna på ett pedagogiskt och tydligt sätt. För det andra finns
ett behov av att skapa en variabel som visar hur många skolor som finns i relation till antalet
skolbarn. Således skapas en variabel som visar antalet skolor per barn i skolålder. Om siffran
är låg innebär det få skolor per barn vilket kan antyda att de barn som är i skolålder har längre
till skolan än i en kommun med ett högre antal skolor per skolbarn. På så vis kan vi jämföra
kommunerna emellan även i antalet skolor. De nämnda variablerna behöver skapas för varje år
som vi har med i studien så att vi kan jämföra förändringen över tid.
För att kunna jämföra kommunerna på ett tydligt sätt finns också behov av att skapa några
ytterligare variabler. Dessa variabler ska visa skillnaden mellan två tidpunkter, vilket betyder
att vi skapar dem av de data som nämnts ovan. Variablerna visar hur stor skillnad det är mellan
åren 2008 och 2010, 2008 och 2015 samt 2008 och 2019 för vardera av de ovan nämnda
variablerna. Genom senare dataanalys går det då att förhoppningsvis få ett resultat som kan visa
ifall kommunsammanslagningarna har någon effekt på variablerna.
Det finns behov av att undersöka kommuner som inte sammanslogs tillsammans med övriga
kommuner som ingick i utredningen. Därför behöver data kodifieras så att kommunernas data
slås ihop för att bilda nya hypotetiska sammanslagna kommuner. Detta görs genom att
kommunernas uppgifter läggs ihop och skapar en ny kommun, som för enkelhetens skull blir
kallad för det namn som den största av de berörda kommunerna har.

57

Vad gäller de kommuner som sammanslagits finns data från år 2009 och framåt i form av den
nya kommunen, men för åren innan finns de ekonomiska uppgifterna uppdelade på de tidigare
kommunerna. Här behövs således göras en fiktiv sammanslagning av kommunerna innan 2009
så att de även de ekonomiska uppgifterna innan 2009 jämförs som en enda kommun. Det går
annars inte att ha en mätperiod som sträcker sig bakåt i tiden före år 2009. Att ha mätning bakåt
i tiden är viktigt eftersom kommuner kan ha något annorlunda kostnader som en följd av den
stundande kommunsammanslagningen (Moisio och Uusitalo 2013, 155), vilket är något som
det finns behov av att se.
För att kunna tillämpa en kvasiexperimentell forskningsdesign med metoden Differences-inDifferences finns behov av att kodifiera de kommuner vi har i urvalet så att det framgår vilka
kommuner som genomgick en kommunsammanslagning och vilka som inte gjorde det. På så
vis kan vi jämföra kommunerna i vår senare analys och se vilka skillnader som finns. För att
kodifiera våra data skapar vi en så kallad dummyvariabel där varje kommun får 1 eller 0
beroende på om de varit med om en kommunsammanslagning eller inte. 1 betyder genomförd
kommunsammanslagning och 0 betyder icke genomförd kommunsammanslagning.
Vi har således följande variabler som på ett eller annat sätt ska användas:
Tabell 4, Variabler

Variabler
Kommunsammanslagning eller inte
Totala kostnader per invånare
Den grundläggande utbildningens kostnad per elev
Antalet skolor per elev
Skillnad i totala kostnader per invånare 2008–2010
Skillnad i totala kostnader per invånare 2008–2015
Skillnad i totala kostnader per invånare 2008–2019
Skillnad i den grundläggande utbildningens kostnad per barn i grundskoleålder 2008–2010
Skillnad i den grundläggande utbildningens kostnad per barn i grundskoleålder 2008–2015
Skillnad i den grundläggande utbildningens kostnad per barn i grundskoleålder 2008–2019
Skillnad i antalet skolor per barn i grundskoleålder 2008–2010
Skillnad i antalet skolor per barn i grundskoleålder 2008–2015
Skillnad i antalet skolor per barn i grundskoleålder 2008–2019

Det finns fyra olika möjliga mätnivåer: nominalskala, ordinalskala, intervallskala och kvotskala
(Harboe 2013, 122). För de uppgifter som samlats in finns det för det första uppgifter som faller
under kvotskalan. Exempelvis kommunernas totala kostnader kan hanteras inom den skalan.
Dummyvariabeln som beskriver om en kommun är sammanslagen eller ej hamnar inom
58

nominalskalan, eftersom den skalan används för kategorisering. De variabler som visar
skillnader faller i sin tur in under intervallskalan.

9.5 Dataanalys

För att analysera hur kommunsammanslagningar inverkar på variablerna kommer linjära
regressioner att användas.

Regressionsanalys är kanske den mest flexibla och kraftfulla

analystekniken (Esaiasson et al. 2012, 381), men förutsätter att variablerna befinner sig på
intervallskalan eller kvotskalan (Ibid.). Själva regressionen kommer vara en bivariat analys,
vilket betyder att vi kommer att använda en oberoende och en beroende variabel i
regressionsanalysen (Ibid.). Regressionsanalysens formel är enligt följande:
Y=a+b*X
Y är den beroende variabeln, a är konstanten, b är regressionskoefficienten och X är den
oberoende variabeln. I korthet beskriver b hur många enheter som förändras i Y när X förändras
(Esaiasson et al. 2012, 381). Utöver a och b finns också skäl att ta in tre andra mått i analysen.
Det första är standardfelet, ju högre standardfel desto större osäkerhet i analysen. Det andra är
P-värdet, som visar sannolikheten för att slumpen skulle ha givit resultatet i b-värdet (Ibid.) Det
finns olika signifikansnivåer för P-värdet, men vi kommer kräva ett signifikansvärde där P=0.05
vilket betyder att det är finns en risk på fem procent att slumpen ger oss resultatet (Ibid.) Att ha
en hög signifikansnivå ökar chansen att vår regression faktiskt förklarar sambandet, men att ha
ett högt krav på signifikans kan också betyda att man missar samband som egentligen finns
(Bryman 2012, 348).
Det sista är R2-värdet som visar avvikelserna mellan observerade värden och förväntade värden
(Esaiasson et al. 2012, 384). Om R2-värdet exempelvis är 0,20 innebär det att regressionen
lyckas förklara 20 procent av spridningen i den beroende variabeln.
Regressionen använder sig av sambandsmått för att mäta eventuellt samband mellan valda
variabler. Sambandsmått används för att sammanfatta hur starkt samband som finns mellan två
variabler (Esaiasson et al. 2012, 366). Stark samvariation ger ett gott empiriskt stöd för att
värdet på en variabel påverkar värdet på en annan variabel (Ibid.).
Som

nämndes

i

avsnittet

om

forskningsdesign

kommer

tillvägagångssättet

i

regressionsanalyserna vara metoden Differences-in-Differences, som är en modell för att
estimera kausala effekter (Lechner 2010, 167). Metoden är särskilt populär för ett exempelvis

59

estimera policybeslut där beslutet inte påverkar alla på samma sätt (Ibid.). För att utöva metoden
behövs en grupp som påverkats (sammanslagna kommuner), en grupp som inte påverkats (icke
sammanslagna kommuner), tid (exempelvis 2008–2015) samt något som påverkan kan ha haft
effekt på (såsom totala kostnader per invånare). Genom metoden och genom att använda
regressionsanalyser bör man kunna se om det blir några skillnader i valda variabler mellan de
kommuner som sammanslagits och de som inte sammanslagits. En klar fördel med metoden är
att det med en relativt enkel regression är lätt att få fram estimat om påverkan och standardfelet
(Lechner 2010, 194).
Vad gäller Differences-in-Differences finns det antydan till att konventionellt användande av
metoden kan underdriva standardavvikelsen beträffande beräknade effekter av en åtgärd, vilket
leder till en väsentlig överestimering av signifikansnivåer (Bertrand, Duflo & Mullainathan
2004, 273). I studien, i vilken det lades in fiktiva lagar i ett antal stater i USA, undersökte de
ifall Differences-in-Differences med en minstakvadradmetod kunde visa korrelation med
sänkning eller höjning av kvinnors löner. En statistisk signifikansnivå på 0,05 bör ha
uppkommit

i

fem

procent

av

fallen,

men

studiens

resultat uppvisade att

en statistisk signifikansnivå på 95 procent uppkom i hela 45 procent av simuleringarna
(Bertrand, Duflo & Mullainathan 2004, 251). Studien antyder således att de signifikansnivåer
som man får fram genom metoden inte är helt tillförlitliga. Detta problem kan eventuellt
mildras genom att använda en arbiträr eller empirisk varians-kovarians matriskorrigering i
analysen,

men

detta

fungerar

emellertid

dåligt

på

små

urval.

Eftersom

kommunsammanslagningarna år 2009 är av begränsad mängd och därmed skapar ett litet urval,
bör man ha i beaktande den ovan nämnda problematiken med Differences-in-Differences.
Studien kommer inte heller använda sig av en mer komplicerad metod än den som ovan
beskrivit, eftersom resultatet då blir mer komplicerat att tolka.
Genom det valda tillvägagångssättet analyseras ifall kostnaderna per invånare har ökat mer eller
mindre beroende på om en kommunsammanslagning ägt rum och också ifall antalet skolor
förändras på olika sätt i en sammanslagen kommun mot en icke sammanslagning. Eftersom det
är dummyvariabeln som ska försöka estimera skillnaden i kostnad och antalet skolor föreligger
i analysen ett flertal beroende variabler.

60

Tabell 5 Beroende variabler

Beroende variabler

Skillnad i totala kostnader per invånare 2008–2010
Skillnad i totala kostnader per invånare 2008–2015
Skillnad i totala kostnader per invånare 2008–2019
Skillnad i den grundläggande utbildningens kostnad per barn i grundskoleålder 2008–
2010
Skillnad i den grundläggande utbildningens kostnad per barn i grundskoleålder 2008–
2015
Skillnad i den grundläggande utbildningens kostnad per barn i grundskoleålder 2008–
2019
Skillnad i antalet skolor per barn i grundskoleålder 2008–2010
Skillnad i antalet skolor per barn i grundskoleålder 2008–2015
Skillnad i antalet skolor per barn i grundskoleålder 2008–2019
Skillnad i antalet skolor per barn i grundskoleålder 2008–2019
Tabell 6 Oberoende variabel

Oberoende variabel
Kommunsammanslagning eller inte

Det finns behov av flera linjära regressioner för att skapa studiens resultat. Genom Differencesin-Differences ska ett resultat tas fram som visar eventuella skillnaderna och ifall dessa
skillnader är statistiskt signifikanta. Regressionerna blir således:
Y=Skillnad

i

totala

kostnader

per

invånare

2008–

2010=a+b*X=kommunsammanslagning eller inte
Formeln repeteras sedan flera gånger där den beroende variabeln byts ut tills alla regressioner
är utförda.
Det finns också variabler som inte omfattas av våra regressioner, vilka visas i nedanstående
tabell.
Tabell 7 Övriga variabler

Övriga variabler
Totala kostnader per invånare
Den grundläggande utbildningens kostnad per elev
Antalet skolor per elev

Dessa variabler ska istället ingå i trenddiagram för att pedagogiskt sett illustrera
kostnadsutvecklingen och antalet skolor för barn i skolålder för att kunna se om det tydligt i
trenden går att se ifall sammanslagna kommuner avviker från icke sammanslagna kommuner.

61

9.6 Validitet och reliabilitet

9.6.1 Validitet
Validitet betyder att det ska finnas en relevans för samtliga faser i en studie samt att de alla ska
ha en giltighet (Harboe 2013, 135). Det finns både intern validitet och extern validitet.
Hög intern validitet innebär att det man vill mäta faktiskt påverkas av händelsen i fråga och inte
något annat (de Vaus 2001, 72–73). Det finns några hot mot den interna validiteten (de Vaus
2001, 73). Det första är att händelser kan uppstå mellan de två olika mätperioderna, vilket kan
resultera i att det är dessa händelser som skapar resultatet. Detta problem motverkar man dock
genom att använda en kontrollgrupp, där det dock förutsätts att dessa på samma vis påverkas
av händelserna (Ibid.). I den här studien är det inte möjligt att veta ifall de icke sammanslagna
kommunerna har påverkats av andra händelser mellan mätpunkterna på ett sätt som påverkar
den interna validiteten. Det har dock säkerställts att de inte till dags dato genomgått en
kommunsammanslagning som väsentligt skulle kunna ha påverkan på resultatet.
Det finns också en risk att det är tiden mellan de två mätpunkterna som påverkar variablerna
snarare än det faktum att händelsen ägt rum (de Vaus 2001, 74). Detta motverkas dock också
av att det i studien används en kontrollgrupp, men med samma problem som nämnts ovan.
Sedan kan urvalet inverka på den interna validiteten. Att ha ett slumpmässigt urval är i regel
viktigt i experimentell design, men det är inte alltid möjligt (de Vaus 2001, 75). Vid ett icke
slumpmässigt urval bör man matcha sitt urval på ett lämpligt sätt. Urvalet av kommuner som
sammanslogs år 2009 är i princip totalpopulationen vilket gör att vi mäter samtliga möjliga
kommuner i vår population. De kommuner som inte sammanslogs är de som utreddes för
kommunsammanslagning vilket torde betyda att de någorlunda liknar de sammanslagna
kommunerna. Emellertid är det faktum att de inte genomgick en kommunsammanslagning en
risk, då detta betyder att de antagligen på något sätt skiljer sig från de sammanslagna
kommunerna, eftersom de förtroendevalda kände att det inte var nödvändigt med en
kommunsammanslagning. Det faktum att det är just sammanslagna kommuner och icke
sammanslagna kommuner som ska jämföras i studien gör det omöjligt att komma från den
eventuella problematik som detta medför.
Extern validitet betyder att man kan generalisera resultatet i den experimentella studien på en
större population (de Vaus 2001, 76). Ifall den population som ingår i studien inte liknar
totalpopulationen kommer vi få en låg extern validitet (Ibid.). I det här fallet där vi inte har en
slumpmässig population kan det vara bra att utföra experimentet många gånger, så kallad
62

replikation (Ibid.). Genom att regressionerna körs vid olika mätpunkter ges möjlighet till att se
om det vid varje mätpunkt är en skillnad mot ursprungsvärdet eller om det bara är skillnad vid
exempelvis den första mätpunkten. På så vis kan vi skapa en högre extern validitet. Det kan
vara så att kommunsammanslagningar får ner kostnader inom fem år efter genomfört faktum
men att skillnaden som skapades de första åren inte längre finns efter 10 år. Ifall detta uppstår
är inte det nödvändigtvis något dåligt då man, ifall värdena är statistiskt signifikanta, ändå får
en uppfattning om hur kommunsammanslagningar inverkar på de valda variablerna.
Studiens upplägg har god möjlighet att säga oss om de kommunsammanslagningar som skedde
till följd av kommun- och servicestrukturreformen påverkar de valda variablerna eftersom en
kontrollgrupp används i studien. Däremot föreligger ett problem med att kunna generalisera
studiens resultat på alla kommuner i Finland, eftersom urvalet har begränsats till kommuner
som utreddes för eventuell kommunsammanslagning. Med andra ord finns den faktorn med i
alla kommuner som ingår i urvalet medan den inte finns med i samtliga kommuner i Finland.
Förhoppningen är ändå att ifall resultatet visar tillräckligt tydliga skillnader mellan de två
grupperna så kan även andra kommuner få liknande effekter av en kommunsammanslagning.
9.6.2 Reliabilitet
Reliabilitet betyder att de data som samlats in är tillförlitligt (Harboe 2013, 138). Data kan bli
otillförlitligt ifall mätningarna som utförs är osäkra. Det kan också ha gjorts fel i
databearbetningen vilket kan skapa en felaktig utgång i följande analyser. Det går dock att testa
reliabiliteten genom att upprepa undersökningen efter en tid och jämföra resultaten (Harboe
2013, 141; Larsen 2009, 81). Eftersom det skapats variabler för olika tidpunkter kommer
samma analys göras flera gånger vilket torde kunna stärka reliabiliteten i den här studien.
Valt data är insamlat av Statistikcentralen, en offentlig myndighet. Med andra ord bör man
kunna dra slutsatsen att de inte kontaminerat de uppgifter som inkommit från kommunerna.
Även kommunerna är offentliga myndigheter med höga krav på bokföringen och på att lämna
in korrekt statistik. Således bör man kunna vara säker på att alla grunddata är tillförlitliga.
Insamlade data har också bearbetats genom att skapa nya variabler för att möjliggöra för den
analys som ska genomföras. Här finns risk att slarv i bearbetningen skapar felaktigheter i
variablerna. Det är möjligt att granska de nya variablerna för att hitta möjliga fel. Genom att
göra stickprov på de skapade variablerna kan man se ifall stickproven är korrekta eller inte. Ifall
stickproven är korrekta kan vi med stor sannolikhet dra slutsatsen att de nya variablerna är
korrekta eftersom dessa skapats genom Excel-formler som är konstruerade så att ifall formeln
63

är fel blir all data inkorrekt och ifall formeln är rätt blir all data korrekt. Eftersom det handlar
om offentlig statistik är det också möjlig för andra att granska rådatat, vilket kan vara ytterligare
ett sätt att säkra reliabiliteten (Harboe 2013, 141).

64

10 Resultat

Resultatdelen är indelad i fyra delar. Den första delen kommer att presentera de data som
använts för att skapa en uppfattning för läsaren hur variablerna företer sig. Annars finns risk att
redovisningen av de regressioner som kommer att göras känns teoretisk och svårtolkad.
Presentationen sker genom att kommunerna delas in i två grupper, en med de kommuner som
genomgått sammanslagning och en med de kommuner som inte genomgick någon
sammanslagning.
Den andra delen kommer att redogöra för de resultat som rör kommunernas totala
verksamhetskostnader. I den tredje delen kommer regressionerna som rör kommunernas
kostnader inom den grundläggande utbildningen att presenteras. Avslutningsvis redogörs för
kommunsammanslagningars konsekvenser för skolnätet. Konsekvenser är i det här fallet om
det blir färre skolor per elev efter att en kommunsammanslagning har genomförts.
Vad gäller regressionerna kommer fokus ligga på ett visst antal värden. Det första är justerat
R2-värde eller Adjusted R Square. När ett, som i det här fallet, litet urval används tenderar det
normala R2-värdet att översestimera det verkliga värdet i populationen (Tabachnick & Fidell,
2001, 147). R2-värdet visar hur mycket modellen kan förklara variansen i den beroende
variabeln (Pallant 2005, 152). Det justerade R2-värdet korrigerar överestimeraringen för att få
ett bättre estimat av det verkliga värdet i populationen (Pallant 2005, 153).
Sedan finns behov av att se på ifall regressionsanalysens resultat är statistiskt signifikant. Här
eftersträvas en signifikansnivå på 0,05 eller lägre för att kunna säga att den oberoende variabeln
med åtminstone 95 % säkerhet kan predicera värdet för den beroende variabeln. Avslutningsvis
kan det vara av intresse att se på hur mycket som förändras i den beroende variabeln om den
oberoende variabeln är 1 (sammanslagen kommun). Detta värde kan man se genom att studera
koefficienten och dess standardfel. Standardfelet används för att beräkna konfidensintervall
kring koefficienterna (Esaiasson et al. 2012, 383).
De statistiska tabeller som kommer att redovisas för varje regression är först en
modellsummering som visar R2-värdet och justerat R2-värde. Sedan en tabell som visar
variansen, den så kallade variansanalysen. Variansanalysen jämför variansen mellan olika
grupper, som antas bero på den beroende variabeln, med variansen inom de båda grupperna,
som antas bero på slumpen (Pallant 2005, 214). Ett F-värde som visar variansen mellan
grupperna räknas ut. Ett högt F-värde indikerar att det är mer varians mellan grupper än det är

65

inom gruppen. Ett signifikant F-värde betyder att vi kan avfärda noll-hypotesen som menar på
att det inte är någon skillnad i urvalet (Ibid.).
Avslutningsvis kommer koefficienterna att redovisas. Koefficienten indikerar det linjära
förhållandet mellan variabler och hur de korrelerar med varandra (Pallant 2005, 115). Här ska
man komma ihåg att korrelation inte är detsamma som kausalitet. Det skulle kunna vara så att
den beroende variabeln påverkar den oberoende, eller att en tredje variabel som inte finns med
i analysen är den som skapar korrelationen (Pallant 2005, 116). Vad gäller koefficienten finns
det risk att så kallade outliers, värden som väsentligt avviker från övriga värden grunddatat, har
en stor påverkan på koefficienten. Därmed kan det finnas skäl att se hur värdena företer sig i ett
spridningsdiagram (Pallant 2005, 115). Det är också viktigt att komma ihåg att en signifikant
korrelation i koefficienten inte betyder så mycket ifall R2-värdet är mycket lågt (Ibid.). Detta
eftersom korrelationen kan vara nästan obetydlig trots ett signifikant värde när R2-värdet är
mycket lågt.

10.1 Presentation av data

Nedan följer en visuell presentation av de data som kommer att behandlas i
regressionsanalyserna. På detta sätt får vi en klar bild av hur statistiken ser ut och vad vi kan
förvänta oss av regressionsanalyserna. All data utgår från Statistikcentralen.
För det första bör undersökas om kontrollgruppen skiljer sig i något väsentligt avseende mot de
sammanslagna kommunerna. Data som redovisas gäller år 2019.
Tabell 8, Grundläggande data över urvalet

Befolkning i medeltal
Totala kostnader i medeltal 1000
euro
Kostnader för den grundläggande
utbildningen 1000 euro
Grundskolor

Sammanslagna
kommuner
32 747
218 060

Icke sammanslagna
kommuner
22 545
156 946

32 313

22 108

14

11

Som framgår av tabell 8 är de sammanslagna kommunerna något större i jämförelse med de
icke sammanslagna kommunerna. Detta är en intressant aspekt eftersom små kommuner
eventuellt kan vara mer motsträviga till en kommunsammanslagning (Erlingsson, Wångmar &
Ödalen 2010). Övriga data följer befolkning och de icke sammanslagna kommunerna är i alla
avseenden något mindre än de kommuner som sammanslogs.

66

För att gå vidare visas tre olika diagram nedan som redovisar skillnaderna mellan de
sammanslagna kommuner och de icke sammanslagna kommunerna vad beträffar totala
kostnader, kostnader för den grundläggande utbildningen och skolor per elev.

Skillnad totala kostnader per invånare
2 500
2 000
1 500
1 000
500
0

Skillnad totala kostnader per Skillnad totala kostnader per Skillnad totala kostnader per
invånare 2008-2010
invånare 2008-2015
invånare 2008-2019
Sammanslagen

Inte sammanslagen

Figur 1, Skillnad totala kostnader per invånare

Det framgår av diagrammet (figur 1) att de totala kostnaderna per invånare förefaller har ökat i
högre grad i de sammanslagna kommunerna fram till år 2015 men att denna mot de
sammanslagna kommunerna kontrasterande utgiftsökningen verkar ha jämnat ut sig fram till
2019. Emellertid har de inte nått samma nivå på skillnaden i kostnad per invånare, utan de icke
sammanslagna kommunerna har en fortsatt högre skillnad år 2019.

Skillnad kostnad per elev
3 500
3 000
2 500
2 000
1 500
1 000
500
0

Skillnad kostnad per elev
2008-2010

Skillnad kostnad per elev
2008-2015

Sammanslagen

Skillnad kostnad per elev
2008-2019

Inte sammanslagen

Figur 2, Skillnad kostnad per elev

67

I figur 2 ser vi att utvecklingen av kostnaderna för de båda grupperna inom den grundläggande
utbildningen följer varandra mycket nära. Det förefaller således som att det inte är sker någon
inbesparing inom den grundläggande utbildningen efter en kommunsammanslagning. Tidigare
forskning i den perifera omvärlden har dock påvisat att kostnader kan minska vid
skolstängningar (Nguyen-Hoang 2019; Dodson & Garrett 2004), men forskning har också visat
att man i Finland inte säger upp personal inom skolsektorn efter en kommunsammanslagning.
Det är sålunda förklarligt att det inte föreligger någon skillnad vid år 2015 med tanke på
kommun- och servicestrukturreformens förbud mot uppsägning av ekonomiska och
produktionsmässiga orsaker. Förbudet gällde inte 2019 så det kan inte förklara den i princip
obefintliga skillnad som finns år 2019. Det återstår att se ifall regressionsanalyserna kan påvisa
något samband i denna fråga.

Skillnad skola per elev
0,000000000
- 0,000200000
- 0,000400000
- 0,000600000
- 0,000800000
- 0,001000000
- 0,001200000
- 0,001400000
- 0,001600000
- 0,001800000

Skillnad skola per elev
2008-2010

Skillnad skola per elev
2008-2015

Sammanslagen

Skillnad skola per elev
2008-2019

Inte sammanslagen

Figur 3, Skillnad skola per elev

Av figur 3 ser vi att linjerna följer varandra rätt väl, men att hos de icke sammanslagna
kommunerna så har en mindre dipp skett till år 2015. Vi vet att de kommuner som inte slogs
samman med någon annan kommun var mindre till invånarantalet och att avfolkning har effekt
på skolstängningar (Amcoff 2012; Lind & Stjernström 2015; Autti & Hyry-Beihammer 2014),
vilket eventuellt skulle kunna förklara dippen. Små kommuner har nämligen på grund av
urbaniseringen en större avfolkning än större kommuner (Amcoff 2012; Lind & Stjernström
2015). Skillnaderna i figuren är dock små, förhoppningsvis kan regressionsanalyserna ge ett
bättre svar.
Som nämndes i början av kapitlet kan det vara bra att se ifall det finns några outliers som kan
påverka resultatet på ett negativt sätt. Detta kan enkelt tas reda på genom att använda

68

spridningsdiagram. Spridningsdiagrammen tas fram för år 2008 för att se ifall det i början av
tidsperioden fanns några outliers. Förvisso kan outliers uppstå under det tidsspann som används
i analysen, men genom 2008 års fördelning bör vi kunna se utgångsläget för att skapa en bra
analys. Spridningsdiagrammen görs inte på variablerna som visar skillnader mellan kommuner
utan på kostnader per invånare, kostnader för den grundläggande utbildningen per elev samt
skola per elev. Detta för att skillnaden är föremål för analys i själva regressionsanalysen och
för att spridningsdiagrammen ska visa eventuella avvikelser i grunddatat.

Kostnad per invånare 2008
8000
7000
6000
5000
4000
3000
2000
1000
0
Figur 4, Spridningsdiagram, Kostnad per invånare 2008

I diagrammet ovan (figur 4) ser vi att kommunerna i urvalet skiljer sig i kostnader per invånare,
men att det inte är någon kommun som kan klassas som en outlier. Det är med andra ord bra
för den kommande analysen.

Kostnad för den grundläggande utbildningen
per elev 2008
12000
10000
8000
6000
4000
2000
0
Figur 5, Spridningsdiagram, Kostnad för den grundläggande utbildningen per elev 2008

Inte heller vad beträffar kostnad per elev finns något värde som kraftigt avviker (figur 5).
Visserligen skiljer det cirka 100 procent mellan den kommun som har lägst kostnad mot den
som har högst, men det är också förväntat eftersom olika kommuner har olika förutsättningar

69

för att tillhandahålla service. Därutöver kan åldersstrukturen och servicebehovet skilja sig
mellan kommunerna vilket oundvikligen inverkar på kostnaderna.

Skola per elev 2008
0,0180000000
0,0160000000
0,0140000000
0,0120000000
0,0100000000
0,0080000000
0,0060000000
0,0040000000
0,0020000000
0,0000000000
Figur 6, Spridningsdiagram, Skola per elev 2008

Även i diagrammet ovan (figur 6) är värdena relativt nära varandra. Visserligen är det ett värde
som kan anses ligga lite längre ut på skalan men inget oroväckande. Det är också för dessa
värden en relativt stor skillnad mellan högst och lägsta värde, men även här är det också relativt
förväntat eftersom en skolas storlek inverkar mycket på värdet. Således bör man förvänta sig
en spridning av värdena.
Utifrån spridningsdiagrammen finns inget behov av att göra en omvärdering av de kommuner
som är med i urvalet. Detta är positivt eftersom så många kommuner som möjligt av de som
sammanslogs år 2009 bör vara med i analysen.

10.2 Totala kostnader

Avsnittet kommer att inledas med den regression som analyserar skillnaden mellan åren 2008–
2010 för att se på eventuella samband. Sedan redovisas åren 2008–2015 och åren 2008–2019.
De data som används i regressionen utgår från databaser vid Statistikcentralen (Finlands
officiella statistik A; Finlands officiella statistik C) som sedan bearbetats i enlighet med vad
som beskrivits i kapitlet om upplägg och genomförande.
Här är det värt att nämna att det åtminstone under de första åren efter en sammanslagning inte
verkar gå att dämpa utgiftsökningen (Harjunen, Saarimaa & Tukiainen 2017), vilket borde
illustreras i de två första regressionsanalyserna.

70

10.2.1 År 2008–2010
Tabell 9, Modellsummering

Model Summary
Model

R

1

Adjusted R

Std. Error of the

Square

Estimate

R Square
,024a

,001

-,018

450,098

a. Predictors: (Constant), Sammanslagen

Av modellens summering (tabell 9) kan vi avläsa det justerade R2-värdet. Det maximala värdet
är 1, vilket skulle betyda att modellen förklarar hela sambandet mellan den oberoende och den
beroende variabeln. Ju högre värdet är desto mindre avvikelser mellan observerade och
förväntade värden (Esaiasson et al. 2012, 384). Inom samhällsvetenskapen finns mig veterligen
inget specifikt värde att sträva efter. Av värdet kan dock inte urskönjas att modellen skulle
förklara skillnaden mellan sammanslagna kommuner och icke sammanslagna kommuner vad
gäller totala kostnader per invånare mellan åren 2008–2010. Det går således inte att säga att en
sammanslagning eventuellt kan bidra till lägre kostnader per invånare. Analysen fick också ett
icke signifikant P-värde. I sammanhanget ska nämnas att tidsspannet är mycket kort och det
vore egentligen förvånande med tanke på tidigare forskning om man redan ett år efter en
sammanslagning skulle ha lyckats att få ner de totala kostnaderna. Eftersom modellen inte är
statistiskt signifikant finns inget behov av att gå djupare in i analysen och se på koefficienten.
10.2.2 År 2008–2015
Tabell 10, Modellsummering

Model Summary
Model

R

1

Adjusted R

Std. Error of the

Square

Estimate

R Square
,325a

,106

,089

672,005

a. Predictors: (Constant), Sammanslagen
Tabell 11, Variansanalys

ANOVAa
Model
1

Sum of Squares
Regression

df

Mean Square

2825336,824

1

2825336,824

Residual

23934301,032

53

451590,586

Total

26759637,856

54

a. Dependent Variable: Skillnad totala kostnader per invånare 2008–2015
b. Predictors: (Constant), Sammanslagen

71

F
6,256

Sig.
,015b

Av tabell 10 kan vi se att modellen förklarar en liten del av skillnaderna mellan de valda
sammanslagna och icke sammanslagna kommunerna. Signifikansnivån (tabell 11) är betydligt
bättre än den första regressionen och visar ett signifikant resultat.
Resultatet är inte i linje med (Harjunen, Saarimaa & Tukiainen 2019) vilka visade att
sammanslagningar inte medför minskade kostnader. Man bör också ha i åtanke att kommunoch servicestrukturreformen förbjöd uppsägningar fem år efter sammanslagningarna samt att
staten kompenserade för det bortfall av statsandelar som sammanslagningen medförde. Med
andra ord hade kommunerna inga direkta ekonomiska incentiv att effektivera servicen och inte
heller möjlighet att skära bort överflödig personal under de första åren.
Även fast det justerade R2-värdet är lågt finns skäl att lyfta några olika eventuella felkällor.
Som nämndes i kapitlet om upplägg och genomförande kan eventuella bolagiseringar inverka
på kommunernas resultaträkningar. Till exempel skedde år 2015 en bolagisering av
yrkeshögskolor som tidigare drivits i kommunal regi (se yrkeshögskolelagen (932/2014)).
Kommunernas betalningsandelar föll bort och numera finansieras yrkeshögskolorna enligt 43
§ i yrkeshögskolelagen inom ramen för ett anslag i statsbudgeten.
En annan potentiell felkälla är kommunernas sätt att organisera sina uppgiftsområden. Inom
social- och hälsovården finns i nuläget inga specifika krav för hur den ska organiseras.
Kommunerna kan organisera den genom att ha det i egen regi, samarbete över kommungränser
eller genom en samkommun. Det har under åren också skett förändringar hur kommunerna
organiserar detta uppgiftsområde (Kommunförbundet 2017B; Kommunförbundet 2017C;
Kommunförbundet 2017D). Det är också procentuellt många fler kommuner som
sammanslagits som har social- och/eller hälsovården i egen regi (Kommunförbundet 2020B).
I den statistik jag använt kan sättet att organisera sig inverka på analysresultatet. Eftersom jag
utgått från resultaträkningens totala kostnader ingår inte de intäkter som flyter in inom ett
uppgiftsområde. Ifall en kommun är huvudman för ett bilateralt samarbete inom ett
uppgiftsområde syns alltså inte de intäkter kommunen får in genom att sälja tjänsten. Detta kan
således vara en förklaring till resultatet i min analys.

72

10.2.3 År 2008–2019
Tabell 12, Modellsummering

Model Summary

Model
R
R Square
1
,168a
,028
a. Predictors: (Constant), Sammanslagen

Adjusted R
Square
,010

Tabell 13, Variansanalys

Model
1

Regression
Residual
Total

Sum of Squares
810129,796
27969388,057
28779517,852

Std. Error of the
Estimate
726,446

ANOVAa
df

Mean Square
810129,796
527724,303

1
53

F
1,535

Sig.
,221b

54

a. Dependent Variable: Skillnad totala kostnader per invånare 2008-2019
b. Predictors: (Constant), Sammanslagen

Av tabell 12 går det att utläsa att modellen inte på ett särskilt bra sätt förklarar skillnaderna
mellan de två olika grupperna. Analysen får inte heller ett signifikant resultat (tabell 13). Detta
innebär att det inte förefaller finnas något samband mellan en kommunsammanslagning och
dämpning av utgifterna när en längre tid har gått. Detta ger tyngd åt den tidigare forskning som
kom fram till slutsatsen att kommun- och servicestrukturreformen inte lett till en
utgiftsdämpning i de finländska kommunerna (Harjunen, Saarimaa & Tukiainen 2019).
Resultatet i den här regressionen avviker också från regressionen för åren 2008–2015 där
resultatet var signifikant, som förvisso hade ett lågt justerat R2-värde. Eftersom den här
regressionen inte var statistiskt signifikant kan man ifrågasätta resultatet i regressionen för
2008–2015. Antagligen finns det anledningar till att de två analyserade grupperna skiljde sig åt
mellan de åren, som inte beror på faktisk effektivering av förvaltningen, utan någon annan orsak
som inte kan mätas genom regressionen. Det är även värt att nämna att det kan ske en u-formad
kostnadsutveckling vid kommunsammanslagningar (Blesse & Baskaran 2016, 56), vilket kan
ha skett för de kommuner som ingår i den här studien. Med tanke på Harjunen, Saarimaa &
Tukiainens studie är det dock troligare att det handlar om felkällor i analysen för åren 2008–
2015.
Det bör finnas möjligheter till att dämpa de administrativa kostnaderna genom
kommunsammanslagningar (Blesse & Baskaran 2016; Blom-Hansen, Houlberg & Serritzlew
2014). Dessa kostnader är dock inte direkt föremål för studien. Däremot kan nämnas att
inbesparingar inom något område ofta motverkas av utgiftsökningar inom något annat område
(Blom-Hansen, Houlberg, Serritzlew & Treisman 2016). Således kan de sammanslagna
kommunerna ha gjort inbesparingar inom något område som sedan använts för att öka
kvaliteten inom något annat område. Detta går dock inte att se med den här studiens upplägg.
73

Eftersom analysen använt sig av Differences-in-Differences, vilket också användes av Harjunen,
Saarimaa och Tukiainen, samt att den här studien kommit fram till ett liknande resultat som
deras studie gjorde fast med ett längre tidsspann, finns fog att säga att kommun- och
servicestrukturreformen inte uppnått sin målsättning om en utgiftsdämpning inom den
kommunala sektorn.
Hypotesen som skulle besvaras genom den här analysen var att kommun- och
servicestrukturreformen har skapat skillnader i kostnadsutvecklingen mellan kommuner som
sammanslogs och de som inte sammanslogs. Den hypotesen var något optimistiskt uppställd
och vilade inte på någon omfattande forskning. Hypotesen vilade istället mycket på reformens
målsättningar i antagandet att ett mycket omfattande förarbete bör ha gjorts för att säkerställa
att reformen skulle uppnå sina mål. Av resultatet i regressionerna ovan kan konstateras att
politiska reformer inte nödvändigtvis är baserade på forskning inom området. Det bör dock
nämnas att reformen hade också andra mål utöver en utgiftsdämpning.

10.3 Kostnader för den grundläggande utbildningen

Avsnittet kommer som tidigare avsnitt att inledas med den regression som analyserar skillnaden
mellan år 2008–2010 för att se på eventuella samband. Sedan redovisas år 2008–2015 och år
2008–2019. De data som används i regressionen utgår från databaser vid Statistikcentralen
(Finlands officiella statistik A; Finlands officiella statistik C) som sedan bearbetats i enlighet
med vad som beskrivits i kapitlet om upplägg och genomförande
10.3.1 År 2008–2010
Tabell 14, Modellsummering

Model Summary
Mode

R

R Square

l
1

,049a

,002

Adjusted R

Std. Error of

Square

the Estimate

-,016

847,287833889
876700

a. Predictors: (Constant), Sammanslagen

74

Tabell 15, Variansanalys

ANOVAa
Model
1

Sum of Squares
Regression

df

Mean Square

89865,541

1

89865,541

Residual

38048523,693

53

717896,673

Total

38138389,234

54

F
,125

Sig.
,725b

a. Dependent Variable: Skillnad kostnad per elev 2008-2010
b. Predictors: (Constant), Sammanslagen

I tabell 14 går att utläsa att justerat R2-värde i princip inte visar något samband mellan den
oberoende och beroende variabeln vad gäller tidsperioden 2008–2010. Signifikansnivån i tabell
15 är därutöver betydligt sämre än vad som eftersträvats. Det finns således ingen anledning till
att närmare analysera resultatet.
10.3.2 År 2008–2015
Tabell 16, Modellsummering

Model Summary
Mode

R

R Square

Adjusted R

Std. Error of

Square

the Estimate

l
,126a

1

,016

-,003

957,591438629
997500

a. Predictors: (Constant), Sammanslagen
Tabell 17, Variansanalys

ANOVAa
Model
1

Sum of Squares
Regression

df

Mean Square

781040,183

1

781040,183

Residual

48600012,257

53

916981,363

Total

49381052,440

54

F
,852

Sig.
,360b

a. Dependent Variable: Skillnad kostnad per elev 2008-2015
b. Predictors: (Constant), Sammanslagen

Även efter analysen för åren 2008–2015 kan vi utifrån tabell 16 säga att sambandet är nära nog
obefintligt. Dessutom är fortsättningsvis signifikansvärdet i tabell 17 långt ifrån det eftersökta.
Av de sammanslagningsavtal som tagits upp i den här avhandlingen vet vi också att
kommunerna förefaller försöka vänta så länge som möjligt att stänga skolor för att få ner
kostnader. Den största utgiftsposten är personalkostnader och de sammanslagna kommunerna
bör inte enligt kommun- och servicestrukturreformen haft möjlighet att säga upp någon personal
på ekonomiska- eller produktionsmässiga orsaker under tidsperioden. Alltså kan det för en
sammanslagen kommun vara svårt att på fem år få ned kostnaderna inom den grundläggande
utbildningen (även om tidsspannet i analysen är något mer än fem år).
75

10.3.3 År 2008–2019
Tabell 18, Modellsummering

Model Summary
Mode

R

R Square

Adjusted R

Std. Error of the

Square

Estimate

l
,233a

1

,054

,036

1076,574817313430000

a. Predictors: (Constant), Sammanslagen
Tabell 19, Variansanalys

ANOVAa
Model
1

Sum of Squares
Regression

df

Mean Square

3523228,300

1

3523228,300

Residual

61427706,875

53

1159013,337

Total

64950935,176

54

F

Sig.

3,040

,087b

a. Dependent Variable: Skillnad kostnad per elev 2008-2019
b. Predictors: (Constant), Sammanslagen

I tabell 18 finns ett högre, men inte högt, justerat R2-värdet. Vi kan i tabell 19 också utläsa ett
lägre signifikansvärde men utan att kunna dra några slutsatser av det. Sålunda kan inte heller
regressionsanalysen

för

åren

2008–2019

påvisa

ett

samband

mellan

en

kommunsammanslagning och kostnadsnivå per elev inom den grundläggande utbildningen.
Hypotesen var att det borde finnas en liten skillnad mellan sammanslagna kommuner och icke
sammanslagna kommuner, men utifrån denna analys kan den hypotesen inte verifieras.
Vi vet att antalet större skolor med årskurs 1–9 har blivit fler under vår analysperiod (Finlands
officiella statistik B), men det verkar inte som att det bidragit till lägre kostnader inom den
grundläggande utbildningen. Ifall två skolor slås ihop är fortsättningsvis elevunderlaget
detsamma, men ifall en liten skola slås ihop med en större skola bör man kunna fördela ut
eleverna på befintliga klasser och på så vis spara in på personalkostnader. Eftersom statisiken
är kostnad per elev och skillnad mellan två olika år bör inte ökade lagkrav och liknande påverka
analysens resultat. En förklaring till att kostnaderna inte verkar skilja sig åt kan vara att
kostnaderna för skolskjuts negerar kostnadsminskningen av att eventuellt stänga skolor. Härvid
går det inte att säga att det i större grad stängts skolor i de sammanslagna kommunerna jämfört
med de icke sammanslagna kommunerna. Således finns det skäl att återvända till kostnaderna
för den grundläggande utbildningen efter att resultaten av regressionsanalysen för skolor per
elev har redovisats.

76

10.4 Skolor per elev

Avsnittet kommer som tidigare avsnitt att inledas med den regression som analyserar skillnaden
mellan år 2008–2010 för att se på eventuella samband. Sedan redovisas år 2008–2015 och år
2008–2019. De data som används i regressionen utgår från databaser vid Statistikcentralen
(Finlands officiella statistik A; Finlands officiella statistik B) som sedan bearbetats i enlighet
med vad som beskrivits i kapitlet om upplägg och genomförande.
10.4.1 År 2008–2010
Tabell 20, Modellsummering

Model Summary
Mode

R

R Square

Adjusted R

Std. Error of

Square

the Estimate

l
,118a

1

,014

-,005

,001279404662
016

a. Predictors: (Constant), Sammanslagen
Tabell 21, Variansanalys

ANOVAa
Model
1

Sum of Squares

df

Mean Square

Regression

,000

1

,000

Residual

,000

53

,000

Total

,000

54

F
,747

Sig.
,391b

a. Dependent Variable: Skillnad skola per elev 2008-2010
b. Predictors: (Constant), Sammanslagen

I likhet med tidigare regressioner visar denna ett obefintligt justerat R2-värde (tabell 20) och en
för hög signifikansnivå (tabell 21). Det finns således ingen anledning till att närmare gå in på
koefficienter och standardfel. Resultatet är helt i linje med tidigare regressioner, men också med
den formulerade hypotesen. Det hade på alla vis varit förvånande ifall den här analysen hade
fått ett annan resultat.
10.4.2 År 2008–2015
Tabell 22, Modellsummering

Model Summary
Mode

R

R Square

l
1

,178a

,032

Adjusted R

Std. Error of

Square

the Estimate
,013

,001515016616
180

a. Predictors: (Constant), Sammanslagen

77

Tabell 23, Variansanalys

ANOVAa
Model
1

Sum of Squares

df

Mean Square

Regression

,000

1

,000

Residual

,000

53

,000

Total

,000

54

F
1,737

Sig.
,193b

a. Dependent Variable: Skillnad skola per elev 2008-2015
b. Predictors: (Constant), Sammanslagen

I tabell 22 för åren 2008–2015 har vi ett något högre justerat R2-värde men fortsättningsvis
inget signifikant samband (tabell 23). Eftersom det handlar om mycket små värden i de data
som dessa regressioner analyserar blir de redovisade värdena också mycket små. Även denna
analys förhåller sig väl till hypotesen.
10.4.3 År 2008–2019
Tabell 24, Modellsummering

Model Summary
Mode

R

R Square

Adjusted R

Std. Error of

Square

the Estimate

l
,125a

1

,016

-,003

,001707346789
515

a. Predictors: (Constant), Sammanslagen
Tabell 25, Variansanalys

ANOVAa
Model
1

Sum of Squares

df

Mean Square

Regression

,000

1

,000

Residual

,000

53

,000

Total

,000

54

F
,846

Sig.
,362b

a. Dependent Variable: Skillnad skola per elev 2008-2019
b. Predictors: (Constant), Sammanslagen

Fortsättningsvis, som vi kan se av siffrorna i tabell 24 samt signifikansvärdet i tabell 25, syns
inget samband mellan den oberoende och beroende variabeln. Således förefaller det som att de
kommunsammanslagningar som skett i urvalet av kommuner inte inverkat på skolnätet i negativ
omfattning. Av tidigare forskning och de granskade sammanslagningsavtalen kan man också få
uppfattningen att skolor stängs när det helt enkelt inte finns tillräckligt med elevunderlag. Man
skulle kunna hypotisera att kommunsammanslagningar dränerar den nya kommunens perifera
delar snabbare än om de perifera delarna fått vara kvar som självständiga kommuner, men
utifrån resultaten ovan verkar denna eventuella dränering (vilket det inte i denna avhandling
går säga om det föreligger en sådan eller ej) inte påverka skolstängningar.
78

Analysen ger således stöd till tidigare forskning att skolor inte stängs för att spara pengar utan
för att det inte finns tillräckligt med elever i upptagningsområdet. Eftersom skolor förefaller
stänga i samma takt i båda grupperna är det tyvärr inte möjligt att dra några slutsatser kring
huruvida större skolor ger möjlighet till stordriftsfördelar. För att se på den frågan skulle det
behöva göras ytterligare analyser.

79

11 Avslutning
11.1 Slutsatser

Det har gått mer än tio år sedan kommun- och servicestrukturreformen sjösattes. Personal fick
enligt 13 § i lagen om en kommun- och servicestrukturreform inte sägas upp av ekonomiska
eller produktionsmässiga orsaker under de fem första åren efter att de övergått till den nya
arbetsgivaren. Således är det först efter att det gått mer än fem år vi på riktigt borde ha möjlighet
att avgöra huruvida reformen på lång sikt har dämpat utgiftsökningen inom den kommunala
sektorn. Kommunsammanslagningar kan därutöver medföra väsentliga inledande kostnader
som jämnas ut först över längre tid (Blom-Hansen et al. 2016). Ett flertal studier har inte kunnat
påvisa minskade kostnader (Harjunen, Saarimaa & Tukiainen 2019; Moisio & Uusitalo 2013;
Aller & Geertsema 2016). Harjunen, Saarimaa och Tukiainens studie omfattade Finland under
åren 2005–2015 vilket betyder att ett flertal kommuner som var med i den studien även är med
i den här studien. Emellertid ingick i den studien sådana kommunsammanslagningar som inte
var en följd av kommun- och servicestrukturreformen, vilket betyder att vissa
sammanslagningar antagligen verkställdes utan ett av staten utfärdat tvingande moment. Det
finns i tidigare forskning en liten antydan att frivilliga kommunsammanslagningar inte ger
minskade kostnader men att tvingande sådana åstadkommer det (Blesse & Baskaran 2016).
Kommun-

och

servicestrukturreformen

var

förvisso

inte

av

sådan

karaktär

att

kommunsammanslagningarna var tvingande, men reformen innehöll en rad tvingande moment
i syfte att få till stånd färre kommuner i Finland. Blesse och Baskarans studie visade också att
administrativa kostnader kan gå ner så pass väsentligt vid en kommunsammanslagning att detta
har påverkan på kommunens totala kostnader.
Vad beträffar den grundläggande utbildningens skolnät förefaller skolstängningar enligt
tidigare forskning vara en fråga som uppkommer endast vid det fall att elevunderlaget blir allt
för lågt (Lind & Stjernström 2015). Även studerade sammanslagningsavtal antyder detta
fenomen.
Eftersom kommunsammanslagningar enligt tidigare forskning kan ge minskade kostnader, men
att skolstängningar sker först när det är absolut nödvändigt, föreligger en motsättning vad
beträffar den grundläggande utbildningen. Å ena sidan kan kostnader eventuellt gå ner inom
administration men å andra sidan förefaller skolor vara i drift i samma utsträckning som i
sammanslagna kommuner.

80

Med utgångspunkt i tidigare forskning, de målsättningar som ställdes i lagen om en kommunoch servicestrukturreform samt den grundläggande utbildningen i Finland formulerades
följande frågeställningar:
1. Har de totala kostnaderna och utgiftsökningen i kommunerna i Finland dämpats genom
de

kommunsammanslagningar

som

skedde

på

grund

av

kommun-

och

servicestrukturreformen?
2. Existerar någon sannolik relation mellan en kommunsammanslagning och kostnaderna
inom den grundläggande utbildningen i Finland?
3. Får kommunsammanslagningar i Finland som följd att skolor inom den grundläggande
utbildningens skolnät stängs i högre utsträckning i jämförelse med kommuner som inte
genomgått en kommunsammanslagning?
2017 års studie av Harjunen, Saarimaa & Tukiainen visade att utgifterna i de sammanslagna
kommunerna utvecklades på nästan samma sätt under sex år efter sammanslagningen. Sålunda
har valet att granska reformen över en längre tid än sex år varit befogat för att kunna bidra med
något nytt till forskningen.
För att besvara frågeställningarna har en statistisk analys genomförts i form av regressioner
med metoden Differences-in-Differences. Urvalet hade som grund de kommuner som
sammanslogs år 2009. Data samlades in från Statistikcentralen och bearbetades för att skapa
fiktiva sammanslagna kommuner innan genomgången sammanslagning samt fiktiva
sammanslagna kommuner för de kommuner som utreddes för en kommunsammanslagning
under kommun- och servicestrukturreformen men som av någon anledning aldrig verkställdes.
Urvalet gallrades på kommuner som genomgått en kommunsammanslagning efter år 2009.
Urvalet blev således nästan en totalpopulation av de kommuner som sammanslogs år 2009 men
däremot inte en totalpopulation av de kommuner som sammanslogs till följd av kommun- och
servicestrukturreformen. År 2009 var ett föredömligt år att utgå från eftersom ett stort antal
kommunsammanslagningar ägde rum det året och att data finns för tio år framåt.
Ur tidigare forskning och med utgångspunkt i de tre frågeställningarna utformades ett antal
hypoteser. Den första hypotesen, H1 Kommun- och servicestrukturreformen har skapat
skillnader i kostnadsutvecklingen mellan kommuner som sammanslogs och de som inte
sammanslogs, utformades utifrån relativt tunn tidigare forskning (Blesse & Baskaran 2016)

81

men i synnerhet utifrån de målsättningar som ställdes upp i lagen om en kommun- och
servicestrukturreform. Denna hypotes testades genom bivariata regressionsanalyser med totala
kostnader per invånare som beroende variabel och huruvida kommunen genomgått en
sammanslagning eller inte som oberoende variabel. Analyserna gjordes ett år, sex år respektive
tio år efter verkställd sammanslagning. Signifikansnivåmålet om 0,05 uppnåddes i regressionen
för år 2008–2015 men med ett lågt justerat R2-värde. Enligt Statistikcentralen bör man beakta
kommunernas olika organisationsstrukturer och sätt att producera tjänster när man använder
statistiken (Statistikcentralen B). Det kan således finnas organisatoriska förklaringar till de
skillnader som förefaller mellan år 2008–2015 men som sedan balanseras ut över längre tid.
Det finns för kommunerna möjligheter att organisera sig på en rad olika sätt inom exempelvis
social- och hälsovården. Det kan således finnas en variation mellan kommunerna i hur man
organiserar det verksamhetsområdet. Sättet att organisera sig borde kunna bero på om man är
en liten kommun eller en större kommun som blivit till genom en kommunsammanslagning.
Eftersom den här studien utgår från totala kostnader innan intäkter kan en eventuell
värdkommunmodell inom social- och hälsovården påverka resultatet i regressionerna. Det är
som nämnt så att bokföringsmässigt redovisas kostnader och intäkter separat i
resultaträkningen, vilket betyder att kostnaderna för värdskapet syns i de statistikuppgifter som
använts men inte intäkterna. Därutöver är det procentuellt många fler sammanslagna kommuner
som har social- och/eller hälsovården i egen regi (Kommunförbundet 2020B). Det har också
skett en rad olika omorganiseringar inom det verksamhetsområdet under de gångna åren vilket
kan skapa den skillnad som sågs mellan år 2008–2015. Av den anledningen har det också varit
lämpligt att ha ett längre tidsspann för att kunna avfärda skillnader på kort sikt som sedermera
försvinner på lång sikt.
Tidigare forskning har visat att det är svårt att få till större kostnadsminskningar genom
kommunsammanslagningar (Blesse & Baskaran 2016; Reingewertz 2012; Blom-Hansen,
Houlberg & Serritzlew, 2014) och att kostnadsminskningar i en viss verksamhet negeras av
kostnadsökningar i en annan (Blom-Hansen et al. 2016). Resultatet i denna avhandling speglar
i stort tidigare forskning då resultatet antyder att det inte förekommit någon utgiftsdämpning i
de finska kommunerna efter kommun- och servicestrukturreformen. Hypotes 1 kan alltså
falsifieras.

82

H2 Kommunsammanslagningar skapar en liten skillnad i kostnadsnivån för den grundläggande
utbildningen mellan sammanslagna kommuner och icke sammanslagna kommuner utformades
utifrån att det är samma mängd elever som ska undervisas också efter en
kommunsammanslagning men med förbehåll att en konsolidering av skoldistrikt bör kunna
innebära minskade administrativa kostnader. Även denna hypotes testades genom bivariata
regressionsanalyser med kostnader för den grundläggande utbildningen per barn i skolålder som
beroende variabel och huruvida kommunen genomgått en sammanslagning eller inte som
oberoende variabel. Analyserna gjordes ett år, sex år respektive tio år efter verkställd
sammanslagning. Signifikansnivåmålet om 0,05 uppnåddes inte ens efter tio år vilket antyder
att de sammanslagna kommunerna inte har verkställt några synbara inbesparingar inom den
grundläggande utbildningen. För att dra några större slutsatser är det dock nödvändigt att se på
den tredje hypotesen och resultatet av de analyserna. Hypotes 2 kan dock falsifieras.
H3 Kommunsammanslagningar skapar inga skillnader mellan sammanslagna kommuner och
icke sammanslagna kommuner i hur hög utsträckning skolor inom den grundläggande
utbildningen stängs utformades med grund i att det utgående från tidigare forskning och ett
axplock av sammanslagningsavtal förefaller politiskt svårt att stänga en skola om inte
elevunderlaget motiverar stängningen. Hypotesen testades genom bivariata regressionsanalyser
med skolor per barn i skolålder som beroende variabel och huruvida kommunen genomgått en
sammanslagning eller inte som oberoende variabel. Analyserna gjordes ett år, sex år respektive
tio år efter verkställd sammanslagning. Signifikansnivåmålet om 0,05 uppnåddes inte i någon
av analyserna vilket stöder tidigare forskning om att skolor inte stängs lättvindigt. Resultatet
antyder att kommunsammanslagningar inte försämrar skolnätet inom den grundläggande
utbildningen, utan att det är andra faktorer, högst antagligen urbaniseringen och elevunderlaget,
som spelar in i beslut om att stänga en skola. Hypotes 3 kan följaktligen verifieras.
Det finns här skäl att knyta an hypotes 2 med hypotes 3. Hypotes 2 falsifierades i analysen
medan hypotes 3 verifierades. Följaktligen förefaller en kommunsammanslagning sänka eller
dämpa kostnaderna inom den grundläggande utbildningen eftersom den politiska viljan är att
skolor ska vara öppna så länge som det bara är möjligt. Eventuella inbesparingar inom de
administrativa kostnaderna verkar inte vara så stora att det syns i de totala kostnaderna för den
grundläggande utbildningen. Det kan också föreligga en kostnadsförflyttning där de
sammanslagna kommunerna gjort administrativa inbesparingar där överblivna medel istället
använts för att höja kvaliteten inom den grundläggande utbildningen. Detta är dock inte möjligt
att se utifrån min studies upplägg.
83

Av den här studien kan vi alltså dra slutsatsen att totala kostnader per invånare förefaller ha
ökat i ungefär samma takt i de kommuner som till följd av kommun- och
servicestrukturreformen genomgick en kommunsammanslagning. Således ges inget stöd för att
reformen uppnådde sitt mål om att dämpa utgiftsökningen. Den synbara utgiftsdämpningen
mellan 2008 och 2015 bör kunna förklaras av organisatoriska förändringar mellan åren som inte
skett på samma sätt i de två studerade kommungrupperna.
Vi kan dock inte av studien dra några slutsatser om kommunsammanslagningarna har påverkat
de kvalitativa aspekterna på ett positivt sätt och om de sammanslagna kommunerna har bättre
möjligheter att på sikt klara sina lagstadgade åtaganden. De sammanslagna kommunerna kan
också ha höjt sin servicenivå efter genomgången kommunsammanslagning. Därutöver är det
möjligt att de sammanslagna kommunerna också tillhandahåller service som inte är lagstadgad.
Detta är dock inget som syns i studien.
De som är rädda för att närservicen ska försvinna efter en kommunsammanslagning bör inte
behöva vara orolig vad gäller den grundläggande utbildningen. Däremot visade studien av
Harjunen Saarimaa och Tukiainen (2017; 2019) att jobben inom social- och hälsovården
minskande i de mindre kommundelarna, vilket antyder att närservicen i någon form kan bli
lidande efter en kommunsammanslagning. Skolor inom den grundläggande utbildningen får
likväl vara öppna så länge det finns tillräckligt med elever.
I tabell 26 sammanfattas huruvida hypoteserna verifierats eller falsifierats.
Tabell 26, Verifiering eller falsifiering av hypoteser

H1 Kommun- och servicestrukturreformen

har

skapat

Falsifieras

skillnader i kostnadsutvecklingen mellan kommuner som
sammanslogs och de som inte sammanslogs
H2 Kommunsammanslagningar skapar en liten skillnad i

Falsifieras

kostnadsnivån för den grundläggande utbildningen mellan
sammanslagna kommuner och icke sammanslagna kommuner.
H3 Kommunsammanslagningar skapar inga skillnader mellan
sammanslagna kommuner och icke sammanslagna kommuner
i hur hög utsträckning skolor inom den grundläggande
utbildningen stängs

84

Verifieras

11.2 Diskussion

Enligt den tidigare studie där de kommuner som sammanslogs år 2009 ingick kunde man inte
se någon skillnad i kostnadsutvecklingen mellan sammanslagna och icke sammanslagna
kommuner (Harjunen, Saarimaa & Tukiainen 2017). Däremot publicerades den studien redan
2017 vilket innebar att den långsiktighet som kommunsammanslagningar handlar om
(Kommunförbundet 2020) inte kunde studeras. Således kunde inte heller studien granska de
långsiktiga konsekvenserna av kommun- och servicestrukturreformen. De resultat som
Harjunen Saarimaa och Tukiainen fick i sin studie har dock upprepats i den här studien och
över ett längre tidsperspektiv. Studien i den här avhandlingen visar att det troligen inte skett en
utgiftsdämpning i de sammanslagna kommunerna, vilket är i strid med målsättningarna i
kommun- och servicestrukturreformen (RP 155/2006 rd.). Resultaten är däremot i enlighet med
tidigare forskning i vilken man i vissa fall kunnat påvisa endast små utgiftsdämpningar.
Resultatet visar att eventuella stordriftsfördelar inom den kommunala sektorn inte syns på
kommunernas totala kostnader eller den grundläggande utbildningens kostnader.
Eftersom rädslan för en avveckling av servicen efter en kommunsammanslagning är en
framträdande fråga när kommunsammanslagningar diskuteras var det relevant att undersöka
eventuella konsekvenser av en kommunsammanslagning på den grundläggande utbildningen.
Den grundläggande utbildningen får anses vara en av de viktigaste serviceformerna en kommun
ska tillhandahålla eftersom den ligger till grund för alla studier på högre nivå. Den här studiens
resultat replikerar de slutsatser som Harjunen, Saarimaa och Tukiainen (2017) fick i sin studie
även fast deras studie fokuserade på personalresursen inom skolsektorn. Eftersom resultaten
inte visar någon utgiftsdämpning inom den grundläggande utbildningen kan man dra slutsatsen
att personalkostnaderna inom den grundläggande utbildningen inte ens över lång tid dämpas av
en kommunsammanslagning. Den andra hypotesen var att man borde kunna se en mindre
skillnad mellan sammanslagna och icke sammanslagna kommuner, men något statistiskt
signifikant resultat gavs inte i den här studien. Det vore i kommande forskning intressant att
dyka djupare i den grundläggande utbildningens kostnader. Varför dämpas inte utgifterna av en
kommunsammanslagning? Ett alternativ, vilket den här studien ger tyngd åt, är att skolor inte
stängs som en följd av en kommunsammanslagning, utan först när elevunderlaget blivit för lågt.
Följaktligen försöker inte kommuner att dämpa utgiftsökningen genom att stänga skolor. Ifall
man inte stänger skolor för att spara pengar finns det inte så mycket mer inom den
grundläggande utbildningen som kommunerna kan spara in på förutom eventuellt
administrativa kostnader. Studier från USA har likväl visat att stordriftsfördelar inom

85

skolverksamhet är möjliga att uppnå (Nguyen-Hoang 2019; Dodson & Garrett 2004), men
kanske den politiska viljan för detta i ett glesbefolkat land som Finland helt enkelt inte finns,
trots att studier visat att en stängning av en skola i en landsbygdsort inte nödvändigtvis bidrar
till avfolkningen (Amcoff 2012).
Eftersom det inte förefaller finnas några ekonomiska stordriftsfördelar genom en
kommunsammanslagning bör nästa steg vara att närmare studera ifall servicenivån höjs i en
kommun som kommit till av en kommunsammanslagning. Finns det andra uppnådda
stordriftsfördelar trots att kostnaderna per invånare inte dämpats? Även fast kommun- och
servicestrukturreformens målsättning om en dämpad utgiftsökning inte åstadkoms kan andra
målsättningar ha uppnåtts. Det finns alltså skäl att närmare granska de kvalitativa aspekterna
inom

kommunernas

verksamhet

för

att

utröna

vilka

positiva

effekter

kommunsammanslagningarna medfört. Annars finns skäl att ifrågasätta reformer av denna
karaktär. Kanske har små kommuner möjlighet att genom samarbeten trygga service åt sina
invånare och på så sätt undvika att behöva gå samman med en större kommun. Att för en liten
kommun gå samman med en större kommun kan nämligen ha negativa konsekvenser på det
politiska inflytandet som i sin tur kan ha konsekvenser på närserviceutbudet. Beslutandemakten
kan för invånarna också kännas mer avlägsen i en större kommun och det kan också uppfattas
som att det är svårare att ställa någon till svars för tagna beslut.
Motiveringen till kommunsammanslagningar är ofta möjligheten till stordriftsfördelar (Blesse
& Baskaran 2016, 56; Allers & Geertsema 2016, 660). Oaktat de ekonomiska aspekterna
behöver vi dock ge oss tid att närmare undersöka vad större kommuner gör för närdemokratin,
även fast detta inte varit möjligt inom ramen för den här avhandlingen. Ifall ekonomiska
stordriftsfördelar inte uppnås genom kommunsammanslagningar finns det anledning för
kommuninvånarna i en liten kommun att fundera på varför de ska gå samman med en större
kommun.
Resultaten i den här studien och tidigare forskning på området ger oss orsak att ifrågasätta stora
politiska reformer där målsättningarna inte har stöd i forskning. Tidigare forskning på området
har nämligen har flera gånger och i olika länder kommit fram till att kommunsammanslagningar
inte dämpar utgifterna. För att framtida reformer inom den kommunala sektorn ska vara
trovärdiga finns behov av att sluta fokusera på utgiftsdämpningen som skäl för en viss reform
och istället fokusera på vilka kvalitativa positiva effekter som kan uppnås genom reformen.

86

Källförteckning
Allers, M. A. & Geertsema, J. B. 2016. The effects of local government amalgamation on
public spending, taxation, and service levels: evidence from 15 years of municipal
consolidation: Effects of local government amalgamation. Journal of regional science, 56(4),
ss. 659–682.
Amcoff, J. 2012. Do Rural Districts Die When Their Schools Close? Evidence from Sweden
around 2000. Educational planning (Buffalo, N.Y.), 20(3), ss. 47–60.
Autti, O. & Hyry-Beihammer, E. K. 2014. School Closures in Rural Finnish
Communities. Journal of research in rural education, 29(1), ss. 1–17.
Bard, J., Gardener, C. & Wieland, R. (2005). Rural School Consolidation Report. NREA
Consolidation Task Force.
Bertrand, M., Duflo, E. & Mullainathan, S. 2004. How Much Should We Trust Differencesin-Differences Estimates? The Quarterly journal of economics, 119(1), ss. 249–275.
Blesse, S. & Baskaran, T. 2016. Do municipal mergers reduce costs? Evidence from a
German federal state. Regional science and urban economics, 59, ss. 54–74.
Blom-Hansen, J. 2010. Municipal Amalgamations and Common Pool Problems: The Danish
Local Government Reform in 2007. Scandinavian Political Studies 33(1), ss 51–73.
Blom-Hansen, J., Houlberg, K. & Serritzlew, S. 2014. Size, Democracy, and the Economic
Costs of Running the Political System. American journal of political science, 58(4), ss. 790–
803.
Blom-Hansen, J., Houlberg, K., Serritzlew, S. & Treisman, D. 2016. Jurisdiction Size and
Local Government Policy Expenditure: Assessing the Effect of Municipal Amalgamation. The
American political science review, 110(4), ss. 812–831.
Bokföringsnämndens kommunsektion. 2015. Allmän anvisning om upprättande av
koncernbokslut för kommuner och samkommuner. Helsingfors: Finlands kommunförbund.
Bokföringsnämndens kommunsektion. 2018. Allmän anvisning om uppgörande av
resultaträkning för kommuner och samkommuner. Helsingfors: Finlands kommunförbund.

87

Bryman, A. 2012. Social research methods (4. uppl.). Oxford: Oxford University Press.
Bryman, A. 2018. Samhällsvetenskapliga metoder (3 uppl.). Stockholm: Liber.
David, M., & Sutton, C. D. (2016). Samhällsvetenskaplig metod (Översättning: Torhell).
Lund: Studentlitteratur.
de Vaus, D. 2001. Research Design in Social Research. London: Sage Publications.
Dodson, M. E. & Garrett, T. A. 2004. Inefficient education spending in public school districts:
A case for consolidation? Contemporary economic policy, 22(2), ss. 270–280.
Duncombe, W., Miner, J. & Ruggiero, J. 1995. Potential cost savings from school district
consolidation: A case study of New York. Economics of education review, 14(3), pp. 265–
284.
Erlingssson, G. Ó., Wångmar, E., Ödalen, J. 2010. Kommunsammanläggningarna 1952–1974.
Hur blev de politiskt möjliga?. Scandinavian Journal of Public Administration, 14(3–4), ss.
3–36.
Esaiasson, P., Gilljam, M., Oscarsson, H., Towns, A., & Wängnerud, L. 2012.
Metodpraktikan: konsten att studera samhälle, individ och marknad. Stockholm: Norstedts
juridik.
FFS 169/2007. Lag om en kommun- och servicestrukturreform. Helsingfors:
Inrikesministeriet.
FFS 410/2015. Kommunallag. Helsingfors: Finansministeriet.
FFS 556/2002. Lag om försök med samarbete inom kommunerna. Helsingfors:
Inrikesministeriet.
FFS 932/2014. Yrkeshögskolelag. Helsingfors: Undervisnings- och kulturministeriet.
FFS 1196/1997. Kommunindelningslag. Helsingfors: Inrikesministeriet.
FFS 731/1999. Finlands grundlag. Helsingfors: Justitieministeriet.
FFS 1698/2009. Kommunstrukturlag. Helsingfors: Finansministeriet.

88

FFS 1704/2009. Lag om statsandel för kommunal basservice. Helsingfors: Finansministeriet.
FFS 1705/2009. Lag om finansiering av undervisnings- och kulturverksamhet. Helsingfors:
Finansministeriet.
Finlands officiella statistik A. Kommunekonomi. ISSN=2343-4155. Helsingfors:
Statistikcentralen. https://pxnet2.stat.fi/PXWeb/pxweb/sv/Kuntien_talous_ja_toiminta/.
Hämtad 18.3.2021.
Finlands officiella statistik B. Utbildningsanordnare och läroanstalter. ISSN=1799-5817.
Helsingfors: Statistikcentralen.
https://pxnet2.stat.fi/PXWeb/pxweb/sv/StatFin/StatFin__kou__kjarj/statfin_kjarj_pxt_125k.p
x/?rxid=5d1743ce-c290-4892-9bfb-6cbc5b7cf106. Hämtad 12.12.2020.
Finlands officiella statistik C. Befolkningsstruktur. ISSN=1797-5387. Helsingfors:
Statistikcentralen.
https://pxnet2.stat.fi/PXWeb/pxweb/sv/StatFin/StatFin__vrm__vaerak/statfin_vaerak_pxt_11r
a.px/. 14.12.2020.
Gronberg, T. J., Jansen, D. W., Karakaplan, M. U. & Taylor, L. L. 2015. School District
Consolidation: Market Concentration and the Scale-Efficiency Tradeoff. Southern economic
journal, 82(2), ss. 580–597.
Hansen, S. W. 2019. Exploiting the common pool or looking to the future? A study of freeriding leading up to the 2007 municipal amalgamations in Denmark. Local government
studies, 45(5), ss. 676–696.
Harboe, T. 2013. Grundläggande metod: den samhällsvetenskapliga uppsatsen (Översättning
Larson, P.). (1. uppl.). Malmö: Gleerups Utbildning.
Harjunen, O., Saarimaa, T. & Tukiainen, J. 2017. Political representation and effects of
municipal mergers. Helsingfors: VATT Institute for Economic Research.
Harjunen, O., Saarimaa, T. & Tukiainen, J. 2019. Political representation and effects of
municipal mergers. Political science research and methods, ss. 1–17.
Hinnerich, B. 2009. Do Merging Local Governments Free Ride on Their Counterparts when
Facing Boundary Reform? Journal of Public Economics 93, ss. 721–728.
89

HFD 2014:197.
HFD 2016:157.
Holmberg, F. 2020. Antalet grundskolor minskar och skolorna blir större - tusen skolor färre
år 2040. Svenska Yle. https://svenska.yle.fi/artikel/2020/08/04/antalet-grundskolor-minskaroch-skolorna-blir-storre-tusen-skolor-farre-ar-2040. Hämtad 11.12.2020.
Jordahl, H. and Lian, C-Y. 2010. Merged Municipalities, Higher Debt: On Free-riding and the
Common Pool Problem in Politics, Public Choice 143, ss. 157–172.
Karlberg-Granlund, G. 2009. Att förstå det stora i det lilla: Byskolan som pedagogik, kultur
och struktur. Diss. Åbo: Åbo Akademis förlag.
Kjærgaard, M., Houleberg, K., Blom-Hansen, J., Vabo, S. I. & Sandberg, S. 2020. De
nordiske kommunalreformer – Nationale reformstrategier i Danmark, Norge og Finland.
Köpenhamn: VIVE.
Knight, J. 1992. Institutions and Social Conflict. Cambridge: Cambridge University Press.
Kommunförbundet. 2017A. Samarbete mellan kommuner och samkommuner.
https://www.kommunforbundet.fi/juridik/samarbete-mellan-kommuner-ochsamkommuner/samkommuner-koml-2015. Hämtad 4.12.2020.
Kommunförbundet. 2017B. Organiseringen av social- och hälsovården 2013.
https://www.kommunforbundet.fi/organiseringen-av-social-halso-och-sjukvarden-2013.
Hämtad 5.5.2021.
Kommunförbundet 2017C. Organiseringen av social- och hälsovården 2014.
https://www.kommunforbundet.fi/organiseringen-av-social-och-halsovarden-2014. Hämtad
5.5.2021.
Kommunförbundet 2017D. Organiseringen av social- och hälsovården 2015.
https://www.kommunforbundet.fi/organiseringen-av-social-och-halsovarden-2015. Hämtad
5.5.2021.

90

Kommunförbundet. 2020A. Kommunsammanslagningar.
https://www.kommunforbundet.fi/ledarskap-och-utveckling/kommunsammanslagningar.
Hämtad 13.11.2020.
Kommunförbundet. 2020B. Organiseringen av social- och hälsovården 2020.
https://www.kommunforbundet.fi/organiseringen-av-social-och-halsovarden-2020. Hämtad
27.4.2021.
Larsen, A. K. 2009. Metod helt enkelt: en introduktion till samhällsvetenskaplig metod.
(Översättning. B. Kärnekull, E. Kärnekull.). (1. uppl.). Malmö: Gleerup.
Lechner, M. 2010. The Estimation of Causal Effects by Difference-in-Difference Methods.
Foundations and Trends in Econometrics, 4(3), ss. 165–224.
Lewis, W. C. & Chakraborty, K. (1996) Scale economies in public education. Regional
Analysis & Policy, 26(1), ss. 23–35.
Lind, T. & Stjernström, O. 2015. Organizational Challenges for Schools in Rural
Municipalities: Cross-National Comparisons in a Nordic Context. Journal of research in rural
education, 30(6), ss.1–15.
Meusburger, P. (2005). The future of elementary schools in Alpine Regions. Journal of Alpine
Research, 2005(2), ss. 85–94.
Moisio, A. & Uusitalo, R. 2013. The impact of municipal mergers on local public
expenditures in Finland. Public finance and management, 13(3), ss. 148–166.
Nguyen‐Hoang, P. 2019. Does the Cost‐Cutting Strategy of Closing Public Schools Provide
Financial Benefits? Evidence From Ohio. Public budgeting & finance, 39(3), ss. 3–21.
Pallant, J. 2005. SPSS survival manual: a step by step guide to data analysis using SPSS. 2
uppl. Crows Nest: Allen & Unwin.
Pavlović, D. & Xefteris, D. 2020. Qualifying the common pool problem in government
spending: The role of positional externalities. Constitutional political economy, 31(4), ss.
446–457.

91

Prop. 95 S (2013-2014). Kommuneproposisjonen 2015.
https://www.regjeringen.no/contentassets/3734f7f4f242428990d58993156f51e3/no/pdfs/prp2
01320140095000dddpdfs.pdf. Hämtad 10.1.2021.
Prop. 1946:236. Förslag till lag om ny indelning av riket i borgerliga kommuner.
https://www.riksdagen.se/sv/dokument-lagar/dokument/proposition/kungl-majts-propositionnr-236_E730236/html. Hämtad 8.1.2021.
Prop. 1961:180. Översyn av rikets indelning i borgerliga primärkommuner.
https://www.riksdagen.se/sv/dokument-lagar/dokument/proposition/kungi-majts-propositionnr-180-ar-1961_em31180. Hämtad 12.1.2021.
Reingewertz, Y. 2012. Do municipal amalgamations work? Evidence from municipalities in
Israel, Journal of Urban Economics 72, ss. 240–251.
Ribchester, C. & Edwards, B. (1999). The Centre and the Local: Policy and Practice in Rural
Education Provision. Journal of Rural Studies, 15(1), ss. 49–63.
RP 86/1997 rd. Regeringens proposition till Riksdagen med förslag till lagstiftning
om utbildning.
RP 1/1998 rd. Regeringens proposition till Riksdagen med förslag till ny Regeringsform för
Finland.
RP 155/2006 rd. Regeringens proposition till Riksdagen med förslag till lagar om en
kommun- och servicestrukturreform samt om ändring av kommunindelningslagen och av
lagen om överlåtelseskatt.
RP 125/2009 rd. Regeringens proposition till Riksdagen med förslag till
kommunindelningslag.
Samångsavtal. 2007A. Samgångsavtal mellan Dragsfjärd, Kimito och Västanfjärd kommuner
om ordnande av förvaltning och service.
Samgångsavtal. 2007B. Samgångsavtal mellan kommunerna Houtskär, Iniö, Korpo, Nagu och
Pargas stad.

92

Samgångsavtal. 2008. Samgångsavtal mellan Liljendal, Lovisa, Pernå och Strömfors för
bildande av en ny kommun.
Samgångsavtal. 2010. Samgångsavtal mellan Oravais och Vörå-Maxmo kommuner.
Schiltz, F. & De Witte, K. 2017. Estimating scale economies and the optimal size of school
districts: A flexible form approach. British educational research journal, 43(6), ss. 10481067.
SOU 1945:38. Kommunindelningskommittén II. Betänkande med förslag till riktlinjer för en
revision av rikets indelning i borgerliga primärkommuner.
https://weburn.kb.se/metadata/251/SOU_2510251.htm.
SOU 2020:8. Starkare kommuner – med kapacitet att klara välfärdsuppdraget.
https://www.regeringen.se/4a7447/contentassets/39c4816961934a4ca8bd627868fd4423/stark
are-kommuner--med-kapacitet-att-klara-valfardsuppdraget-sou-20208.pdf.
Statistikcentralen A. Årsbidrag. http://www.stat.fi/meta/kas/vuosikate_sv.html. Hämtad
27.11.2020.
Statistikcentralen B. Ekonomiuppgifter som kommunerna och samkommunerna rapporterat.
https://www.stat.fi/tup/alue/kuntien-raportoimat-tiedot_sv.html. Hämtad 16.2.2021.
Strukturkommissionen. 2004. Strukturkommissionens betænkning. Bd.1: Hovedbetænkningen. Betænkning 1434, Köpenhamn:Strukturkommissionen.
https://sim.dk/media/17097/strukturkommisionens-betaenkning-hovedbetaenkningen.pdf.
Hämtad 10.1.2021.
Sharpe, L.J. 1988. Local Government Reorganization: general Theory and UK Practice. The
Dynamics of Institutional Change, red. B. Dente & F. Kjellberg, ss. 89–129. London: Sage
Svenska Yle. 2009. Fyra skolor stängs i Kimitoön.
https://svenska.yle.fi/artikel/2009/10/07/fyra-skolor-stangs-i-kimitoon. Hämtad 8.10.2020.
Tabachnick, B. G., & Fidell, L. S. 2001. Using multivariate statistics (4 uppl.). New York:
HarperCollins.

93

Yamada, K. 2016. From a Majority to a Minority: How Municipal Mergers in Japan Changed
the Distribution of Political Powers and the Allocation of Public Services Within a Merged
Municipality. Urban affairs review (Thousand Oaks, Calif.), 54(3), ss. 560–592.

94

