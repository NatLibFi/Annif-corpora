Alec Engblom

Vilken effekt har tillämpningen av ERM på
företagets prestanda?
En studie av finska börsnoterade industri-, konsument-, material- och
teknologiföretag

Pro gradu-avhandling i redovisning
Alec Engblom, 39136
Handledare: Ralf Östermark
Fakulteten för samhällsvetenskaper och
ekonomi
Åbo Akademi
Åbo 2021

Alec Engblom
ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI
Abstrakt för pro gradu-avhandling

Ämne: Redovisning
Författare: Alec Engblom
Arbetets titel: Vilken effekt har tillämpningen av ERM på företagets prestanda?
En studie av finska börsnoterade industri-, konsument-, material- och teknologiföretag
Handledare: Ralf Östermark
Abstrakt:
Syftet med denna pro gradu-avhandling är att undersöka sambandet mellan ERM och
företagets prestanda i finska börsnoterade industri-, konsument-, material- och
teknologiföretag. ERM (Enterprise Risk Management) är en process som påverkas av
en enhets styrelse, ledning eller annan personal och tillämpas inom strategimiljön samt
över hela företaget. Processens syfte är att identifiera potentiella händelser som kan
påverka företaget och att hantera risker som ligger inom dess riskaptit för att ge rimlig
säkerhet på att enhetens mål uppnås. Enligt tidigare studier uppstod ERM i mitten av
1990-talet och har sedan dess utforskats mycket.
Utifrån tidigare studier av ämnet bildades två hypoteser för denna pro graduavhandling. Hypotes 1 var att det finns ett positivt samband mellan ERM och
företagets prestanda och hypotes 2 var att det inte finns ett positivt samband mellan
ERM och företagets prestanda.
Sambandet mellan ERM och företagets prestanda undersöktes med en kvantitativ
studie som innehöll data från 50 börsnoterade företag under tidsperioden 2001–2006.
Undersökningen utfördes med en OLS-regression. ERM angavs som en
dummyvariabel som antog värdet 1 ifall ERM tillämpades och värdet 0 ifall ERM inte
tillämpades. I undersökningen användes avkastning på eget kapital (ROA) som mått
för företagets prestanda. Dessutom användes företagets omsättning, skuldsättningsgrad och försäljningstillväxt som kontrollvariabler i regressionsanalysen.
Studiens resultat visar att det finns ett svagt positivt samband mellan tillämpningen av
ERM och företagets prestanda, varmed hypotes 1 bestyrks. Resultatet motsvarar
största delen av resultaten från tidigare studier. Orsaken till att ERM har en svag
positiv effekt på företagets prestanda är dock oklar. Studien visar att företagets
skuldsättningsgrad och försäljningstillväxt är de enskilda variabler som korrelerar
starkast med ROA.
Nyckelord: ERM, företagets prestanda, ROA, industriföretag, konsumentföretag,
materialföretag, teknologiföretag, Nasdaq Helsinki
Datum: 26.01.2021
Abstraktet godkänt som mognadsprov:

Sidantal: 79

Alec Engblom
FÖRKORTNINGAR
COSO

The Committee of Sponsoring Organizations of the Treadway
Commission

CRO

Chief Risk Officer (ledande riskchef)

ERM

Enterprise Risk Management (företagets riskhantering)

EVA

Economic Value Added (ekonomiskt mervärde)

LEV

Leverage (skuldsättningsgrad)

OECD

Organization for Economic Co-operation and Development
(Organisationen för ekonomiskt samarbete och utveckling)

RM

Risk Management (riskhantering)

ROA

Return on Assets (avkastning på tillgångar)

ROE

Return on Equity (avkastning på eget kapital)

SG

Sales Growth (försäljningstillväxt)

SME

Small and medium-sized enterprises (små och medelstora företag)

TRM

Traditional Risk Management (traditionell riskhantering)

VaR

Value at Risk (riskvärde)

VARIABLER
ROA

Return on Assets (avkastning på tillgångar)

ERM

Enterprise Risk Management (företagets riskhantering)

SIZE

Revenue of Enterprise (företagets omsättning)

LEV

Leverage (skuldsättningsgrad)

SG

Sales Growth (försäljningstillväxt)

Alec Engblom

INNEHÅLLSFÖRTECKNING
1 INLEDNING ............................................................................................................ 1
1.1 Problemdiskussion .............................................................................................. 2
1.2 Syfte och avgränsning ........................................................................................ 3
1.3 Disposition .......................................................................................................... 4
2 TEORETISK REFERENSRAM ............................................................................ 5
2.1 Definition av ERM ............................................................................................. 5
2.2 Utvecklingen av ERM ........................................................................................ 8
2.3 CRO (Chief Risk Officer) .................................................................................. 9
2.4 ERM:s komponenter ......................................................................................... 10
2.5 ERM-processen ................................................................................................ 16
2.6 ERM-ramverk ................................................................................................... 22
2.6.1 COSO ERM Integrated Framework .......................................................... 23
2.6.2 ISO 31000 .................................................................................................. 26
2.7 Fördelar och begränsningar för ERM ............................................................... 28
2.8 Företagets prestanda ......................................................................................... 30
3 HYPOTESBILDNING UTIFRÅN TIDIGARE STUDIER............................... 32
3.1 Tidigare studier ................................................................................................. 32
3.2 Hypotesbildning utifrån tidigare studier ........................................................... 39
4 METOD OCH DATA............................................................................................ 41
4.1 Metod ................................................................................................................ 41
4.2 Data................................................................................................................... 41
4.3 Val av prestationsmått ...................................................................................... 43
4.4 Förklaring av kontrollvariabler......................................................................... 44
4.5 Empirisk modell ............................................................................................... 46
4.6 Reliabilitet, replikerbarhet och validitet ........................................................... 47
5 RESULTAT............................................................................................................ 49
5.1 Beskrivande statistik ......................................................................................... 49
5.1.1 Normalfördelning ...................................................................................... 51
5.1.2 Normalitetstest ........................................................................................... 55
5.1.3 Korrelationsmatris ..................................................................................... 56
5.2. Sampelstorlek och antal variabler ................................................................... 57
5.3 Resultat av regressionsanalys ........................................................................... 58
5.4 Analys av hypoteser ......................................................................................... 61
6 SLUTSATSER ....................................................................................................... 63
6.1 Diskussion och slutsatser .................................................................................. 63
6.2 Begränsningar och förslag på fortsatta studier ................................................. 64
KÄLLOR ................................................................................................................... 66

Alec Engblom

1 INLEDNING
Enterprise Risk Management (ERM) utvecklades i mitten av 1990-talet (Wu &
Olson 2010, 4919). Denna utveckling har förmodligen uppmuntrats av olika händelser,
såsom affärsskandalerna Enron och WorldCom (Walker, Shenkir & Barton 2003, 51).
Följden av denna utveckling var att enheter började ändra sina silobaserade
Traditional Risk Management (TRM) till ERM. Silobaserat betyder att tänka i fack,
vilket innebär att inte all information i företaget förmedlas till varje avdelning (Kerstin,
Simone & Nicole 2014, 1). Motsatsen till detta silotillvägagångssätt är den integrerade
synen som tar hänsyn till riskerna ur hela organisationens perspektiv och kallas för
ERM (Connair 2013, 25).
Enligt COSO (2004) är ERM en process som påverkas av en enhets styrelse, ledning
eller annan personal och tillämpas inom strategimiljön samt över hela företaget.
Processens syfte är att identifiera potentiella händelser som kan påverka företaget och
att hantera risker som ligger inom dess riskaptit för att ge rimlig säkerhet på att
enhetens mål uppnås. (COSO 2004, 2.) Shad, Lai, Fatt, Klemeš & Bokhari (2019)
menar att utvecklingen av TRM till ERM och dess påverkan på affärsresultatet tyder
på att företagstillväxt inte bara kan förlita sig på konventionella affärstaktiker och
strategier. Det har alltid funnits utrymme för förbättring av affärsstrategier och
entreprenörsorienteringar, inte bara för att maximera affärsresultatet utan också för att
skapa en grund för hållbar utveckling. (Shad m.fl. 2019, 416.)
ERM håller på att bli ett alltmer populärt tillvägagångssätt bland utövare och forskare
som försöker tillhandahålla sätt att erkänna och mildra risker som organisationerna
holistiskt står inför. Ursprungligen utvecklades ERM inom finans- och
försäkringssektorn för att hantera risker i samband med investeringar och skulder
(Schiller & Prpich 2014, 999). Efter hand förklarade organisationer att omfattningen
av risker har utökats utöver investerings- och ansvarsriskerna till valutarisker,
operativa risker, tekniska risker och andra olika risker som kan drabba ett företag.
Företag bör förstå och hantera alla risker holistiskt, inte bara som ett individuellt hot
utan också med en förståelse för samspelet mellan dem. (Shad m.fl. 2019, 416.)

1

Alec Engblom
Enligt Farrell och Gallagher (2019) har olika motiveringar för implementeringen av
ERM framkommit. De inkluderar bland annat bättre optimerat beslutsfattande om
riskavkastning, effektivare kapitalallokering, skapandet av synergier mellan olika riskhanteringsaktiviteter och förbättrad riskinsikt. (Farrell & Gallagher 2019, 617.) På en
mer generell riskhanteringsnivå och ur ett strategiskt perspektiv kan de gynnsamma
effekterna och resultaten från riskhantering ses från tre framstående teoretiska
sammanhang: lägre genomsnittlig kapitalkostnad, högre upphandlingskostnader och
förbättrade företagsspecifika investeringar. Med högre upphandlingskostnader avses
att ifall ett företag ignorerar eller inte effektivt klarar av att hantera sina
riskhanteringsskyldigheter ökar företagets upphandlingskostnader. (Andersen 2008,
160–161.) Med andra ord innebär detta att företagets upphandlingskostnader minskar
ifall företaget effektivt klarar av att hantera sina riskhanteringsskyldigheter. Dessa
teoretiska sammanhangseffekter, som underbygger uppfattningen om positiv
riskhantering, kommer från den mer stabila intäktsmiljö som riskhanteringen ger
(Andersen 2008, 160).
Denna pro gradu-avhandling undersöker sambandet mellan ERM och företagets
prestanda. Ett antal tidigare studier (se Florio & Leoni 2017; Kommunuri, Narayan,
Wheaton & Jandug 2015) visar att ERM och företagets prestanda har ett positivt
samband, medan andra studier visar att ERM och företagets prestanda inte har något
samband alls eller ett negativt samband (se Alawattegama 2018; Abdullah, Hamid &
Yatim 2017). Därmed är det intressant att se hurdant sambandet mellan ERM och
företagets prestanda är i denna pro gradu-avhandling, som undersöker finska
börsnoterade industri-, konsument-, material- och teknologiföretag.

1.1 Problemdiskussion
ERM har framstått som en konstruktion som till synes övervinner begränsningarna av
silobaserad TRM, men lite är känt om dess effektivitet. Forskningen om förhållandet
mellan ERM och företagets prestanda har lett fram till olika slutsatser och har
begränsats på grund av brist på lämplig modell för graden av ERM-implementering.
(McShane, Nair och Rustambekov 2011, 641.) Till exempel fann Beasley, Pagach och

2

Alec Engblom
Warr (2008) att för icke-finansiella företag korrelerar periodens resultat positivt med
företagets storlek och volatilitet och negativt med skuldsättningsgrad och omfattningen av kontanta medel i förhållande till skulder. Däremot fann de färre
statistiska samband mellan avkastning och företagsegenskaper hos finansiella företag.
Dessa resultat tyder på att kostnaderna och fördelarna med ERM är företagsspecifika.
(Beasley m.fl. 2008, 311–312.) Gordon, Loeb och Tseng (2009) fann att förhållandet
mellan ERM och företagets prestanda berodde på hur väl ERM-implementeringen
matchades med företagsspecifika faktorer (Gordon m.fl. 2009, 302). Chen, Chuang,
Huang och Shih (2019) fann däremot i sin studie att ett företag som implementerar
ERM drar fördel av detta jämfört med ett företag som inte tillämpar ERM. De kom
även fram till att ERM-implementering hjälper ett företag att förbättra sin intäkts- och
kostnadseffektivitet. (Chen m.fl. 2019, 2.)
Sambandet mellan ERM och företagets prestanda har diskuterats mycket under 2000talet, men tydliga bevis beträffande dess effekt saknas. Problemet som denna studie
strävar efter att lösa är därmed vilken effekt ERM-tillämpning har på företagets
prestanda. Prestationsmåttet som används i denna studie är Return on Assets (ROA).
Orsaken till att ROA valdes som prestationsmått diskuteras i kapitel 4.3. Målet med
denna pro gradu-avhandling är att konkret visa ifall sambandet mellan ERM och
företagets prestanda i denna undersökning är positivt eller inte. Dessa två alternativa
samband grundar sig på studiens hypoteser, som presenteras i kapitel 3, vilka bildas
utifrån resultat från tidigare studier. I kapitel 5.4 analyseras sedan dessa hypoteser
utifrån studiens resultat.

1.2 Syfte och avgränsning
Syftet med denna pro gradu-avhandling är att undersöka sambandet mellan ERM och
företagets prestanda. Studien är begränsad till finska börsnoterade industri-,
konsument-, material- och teknologiföretag. Denna avgränsning gjordes eftersom
sambandet mellan ERM och företagets prestanda inte har forskats särskilt mycket på
den finska marknaden. Däremot har detta samband forskats mycket på vissa
marknader, särskilt asiatiska. Därmed vill jag se ifall sambandet mellan ERM och

3

Alec Engblom
företagets prestanda på den finska marknaden motsvarar resultaten av de undersökningar som utförts om detta samband på de övriga marknaderna. Orsaken till att
studien avgränsades till börsnoterade företag är att deras årsberättelser är offentliga,
varmed deras finansiella siffror var lätta att få tag på. I studien inkluderades enbart
företag från industri-, konsument-, material- och teknologibranscherna för att undvika
alltför stora skillnader mellan branscherna.
Dessutom avgränsades den undersökta tidsperioden till 2001–2006. Denna
avgränsning gjordes eftersom de flesta av de undersökta företagens finansiella siffror
inte fanns tillgängliga innan år 2001. Avgränsningen gjordes också på grund av att år
2006 tillämpades ERM redan av de flesta av de undersökta företagen och därmed hade
det inte varit relevant att studera en senare tidsperiod. I och med att de flesta företag
idag använder ERM är det intressant att se ifall ERM verkligen medför ekonomisk
nytta för företag eller ifall ERM-tillämpning enbart har blivit en formalitet som de
flesta företag tillämpar.

1.3 Disposition
I pro gradu-avhandlingens följande kapitel behandlas studiens teoretiska referensram
där ERM och företagets prestanda förklaras. Kapitel tre framhäver tidigare studier
inom ämnet, som på ett eller annat sätt är relevanta för denna studie, och utifrån
studiernas resultat bildas hypoteser som testas senare i studien. I kapitel fyra beskrivs
studiens metod och data. Metoden som används i studien kommer att vara
regressionsanalys och data som används i studien baserar sig på utvalda företags
årsberättelser. Det femte kapitlet analyserar resultaten som uppstår utifrån dataanalysen och utifrån resultatet bekräftas eller förkastas studiens hypoteser. I det sjätte
kapitlet lyfts fram pro gradu-avhandlingens slutsatser utifrån dataanalysen varefter
möjliga fortsatta studier inom ämnet diskuteras.

4

Alec Engblom

2 TEORETISK REFERENSRAM
I det här kapitlet behandlas pro gradu-avhandlingens teoretiska referensram. Först
definieras begreppet ERM (Enterprise Risk Management). Härnäst beskrivs kortfattat
utvecklingen av ERM. Därefter presenteras kortfattat begreppet CRO (Chief Risk
Officer), som är den så kallade ”chefen” för företagets riskhanteringsstrategi. Sedan
framförs ERM:s nyckelkomponenter, som omfattar bolagsstyrning, linjestyrning,
portföljhantering, risköverföring, riskanalys, data- och teknologiresurser och
intressenthantering. Efter det diskuteras ERM-processen och dess fördelar. Sedan lyfts
fram några av de mest kända ramverken för ERM, varefter två av dessa ramverk
presenteras. Därpå framförs ERM:s fördelar och begränsningar. Till sist presenteras
företagets prestanda, det vill säga vad det innebär och hur det kan mätas.

2.1 Definition av ERM
Sedan mitten av 1990-talet har Enterprise Risk Management (ERM) framväxt som
en uppsättning idéer för att tänka om organisationens riskhanteringsaktiviteter (Power
2005, 250). Ordet ”enterprise” för Enterprise Risk Management (ERM) visar en annan
betydelse än Traditional Risk Management (TRM). ”Enterprise” betyder att integrera
eller sammanställa alla typer av risker, vilket innebär att företagen använder
integrerade verktyg och tekniker för att mildra riskerna. Dessutom innebär detta att
företaget kommunicerar över affärsområden eller nivåer. Därmed skiljer sig ERM från
TRM. (Razali & Tahir 2011, 8.)
Enligt COSO (2004) är ERM en process som påverkas av en enhets styrelse, ledning
och annan personal och tillämpas inom strategimiljön samt över hela företaget.
Processen är utformad för att identifiera potentiella händelser som kan påverka
företaget och för att hantera risker som ligger inom dess riskaptit för att ge rimlig
säkerhet på att enhetens mål uppnås. (COSO 2004, 2.) Denna process innebär
identifikation av olika risker som ett företag utsätts för. Därefter utvärderas och
prioriteras riskerna utifrån sannolikheten för att varje specifik risk kan utlösa en skada
och utifrån storleken av den potentiella skadan som produceras av denna risk. Med
hjälp av denna information kan företaget utveckla en karta över risker, som

5

Alec Engblom
systematiskt organiserar alla de risker företaget står inför. För det andra måste
företaget utveckla mekanismer, såsom protokoll, policyer och handlingsplaner för att
hantera de olika riskerna enligt sådana handlingssätt som företaget anser vara
acceptabelt. Slutligen måste företaget kontinuerligt övervaka systemet för att
säkerställa processeffektivitet och uppdatera systemet med nya strategier och miljöer.
(Pérez-Cornejo, de Quevedo-Puente & Delgado-García 2019, 506–507.)
Till lika som Pérez-Cornejo m.fl. anser även Juvonen, Korhonen, Ojala, Salonen och
Vuori (2005) att riskhantering innebär att företaget fattar och genomför beslut baserat
på bedömning och beräkning av risker. Utgående från denna definition går det att dela
in riskhantering i tre kärndimensioner. Dessa kärndimensioner är identifiering och
bedömning av risker, beslutsfattande samt genomförande av beslut. Enkelt uttryckt
handlar riskhantering om att företaget är medvetet om vad det ska göra då företaget
börjar göra något och då något är gjort ska företaget säkerställa att antalet
överraskningar hålls på ett minimum. Företag måste därmed agera medvetet då de tar
risker. Målet med riskhantering är därmed inte att undvika risktagande utan istället att
hantera risktagande och dess möjliga konsekvenser. (Juvonen m.fl. 2005, 18.)
Juvonen m.fl. (2005) menar att företag utvärderar sina risker enligt riskernas
allvarlighetsgrad och sannolikhet. Som en följd av detta kan besluten definieras enligt
fyra alternativa tillvägagångssätt som visas i tabellen nedan. (Juvonen m.fl. 2005, 19.)
Tabell 1 – Riskhanteringsalternativ utifrån riskens sannolikhet och allvarlighetsgrad

(Juvonen m.fl. 2005, 19 (egen framställning))

6

Alec Engblom
Efter att riskerna identifierats fattas beslut om riskhantering. För varje identifierad risk
måste det kostnadseffektivaste hanteringsmedlet väljas. På grov nivå kan
riskhanteringsmedlen indelas i kontroll och finansiering. Riskkontroll innebär att
minska, undvika, dela och delvis överföra riskerna. Riskfinansiering innebär att
riskerna försäkras, vilket medför att riskerna överförs. Tabell 1 ger en uppfattning om
vilken typ av risk som kan kontrolleras och vilken typ av risk som kan finansieras. Det
är alltid skäl att utföra riskkontroll, ifall det är ekonomiskt lönsamt. Riskfinansiering
är skäl att utföra särskilt då riskens allvarlighetsgrad är betydande. (Juvonen m.fl.
2005, 19.)
Alviniussen och Jankensgård (2009) påpekar att ERM handlar om en helhetssyn över
hela företaget då det kommer till riskhantering och centralisering av information enligt
riskexponeringarna. Alla relevanta risker som påverkar företagets framtida kassaflöde,
lönsamhet och fortsatta existens kan beskrivas som dess ”riskuniversum”.
(Alviniussen & Jankensgård 2009, 1.) Med andra ord är ”riskuniversum” risk som kan
påverka företagets enhet. Om ”riskuniversum” går att identifiera är nästa steg att vidta
lämpliga åtgärder såsom riskmappningsprocess, få tillgång till sannolikhet och effekt
samt att begränsa risken baserat på organisationens mål. Därför kan ERM definieras
som en systematiskt integrerad och disciplinär strategi för att hantera risker inom
organisationer för att säkerställa att företag uppnår sitt mål, vilket är att maximera och
skapa värde för företagets intressenter. (Razali & Tahir 2011, 8–9.)
Det finns två nyckelpoänger som måste framlyftas enligt definitionerna ovan. Den
första nyckelpoängen är ERM:s roll – den integrerar och samordnar alla typer av risker
i hela organisationen. Detta innebär att risker inte kan hanteras enligt
silotillvägagångssättet. Alla risker som inträffar i företaget måste kombineras och
hanteras enligt företagets strategi. Den andra nyckelpoängen är att användarna genom
ERM-tillämpning

kan

identifiera

eventuella

händelser

som

kan

påverka

organisationen och även känna till dess riskaptit. (Razali & Tahir 2011, 9.) Ifall
riskaptiten är specifikt igenkänd kan alla de beslut som fattas av organisationen för att
begränsa riskerna vara parallella med företagets mål (Fadun 2013, 77).

7

Alec Engblom

2.2 Utvecklingen av ERM
Riskhantering, som en formell del av beslutsprocesserna inom företag, kan enligt
Dickinson (2001) spåras till slutet av 1940-talet och början av 1950-talet (Dickinson
2001, 360), men enligt D’Arcy och Brogan (2001) utvecklades konceptet riskhantering
av en grupp innovativa försäkringsprofessorer, det vill säga Robert I. Mehr och Bob
Hedges på 1950-talet. År 1963 publicerades den första riskhanteringstexten med titeln
”Risk Management and the Business Enterprise”. Målet med riskhantering var vid den
tiden att maximera företagets produktiva effektivitet. (D’Arcy & Brogan 2001, 3.)
Riskhantering fokuserade specifikt på rena risker och spekulativa risker som var fokus
för den traditionella riskhanteringen (Yusuf & Abass 2014, 40).
Under 1970-talet blev finansiell risk en viktig osäkerhetskälla för företagen och kort
därefter utvecklades verktyg för att hantera finansiell risk. År 1972 avslutades Bretton
Woods-avtalet som hade hållit växelkurserna stabila i tre decennier. Resultatet av detta
var att införa instabilitet i valutakurser. Eftersom valutakurserna varierade började
resultat- och balansräkningarna för de företag som bedrev internationell handel
fluktuera. Denna förändring påverkade många företags resultat. (D’Arcy & Brogan
2001, 7.)
Senare på 1980-talet fick politiska risker mer uppmärksamhet från multinationella
företag till följd av olika politiska regimer i olika länder. På 1990-talet uppstod sedan
tryck från aktieägare och intressenter att företag skulle vidta mer åtgärder för att
bekämpa osäker förlust eller finanskris. Detta påverkade cheferna att mildra riskerna
mer proaktivt, eftersom de tvingades hämta bättre riskinformation och riskhanteringstekniker. (Razali & Tahir 2011, 9).
2000-talet inledde en annan risk som kallas strategisk risk eller företagsrisk.
Bolagsstyrning eller företagsrisker framstod på grund av företagsskandaler i Enron,
WorldCom, Polly Peck och Parmalat (Yusuf & Abass 2014, 41). Eftersom risker kan
uppstå i flera perspektiv drogs slutsatsen att den traditionella riskhanteringen inte kan
hanteras separat, utan att den måste integreras på ett holistiskt sätt. Dessa faktorer är

8

Alec Engblom
bland annat de främsta orsakerna till framväxten av ERM, som skedde i slutet av 1990talet. (Razali & Tahir 2011, 10).

2.3 CRO (Chief Risk Officer)
Chief Risk Officer (CRO) är titeln för den person som ansvarar för utvecklingen och
implementeringen av en ERM-strategi, som innehåller alla riskaspekter (Lam 2014,
57). Rollen för den moderna CRO:n uppstod i början av 1990-talet som svar på olika
företagskriser och var främst utformad för att bromsa aktiviteter som genererade
överrisk. Sedan dess har detta krav förstärkts av affärsmisslyckanden, företagsskandaler och nya lagstiftningsutvecklingar såsom Sarbanes-Oxley och Basel II.
(Hettinger 2009, 49.)
CRO:ns roll går inte enbart ut på att ta bort risker utan syftet är att säkerställa att en
bredare risköversikt ordentligt förstås och översätts till meningsfulla affärskrav, mål
och mått inom hela företaget. Detta omfattar förståelse för att begreppet ”god risk” kan
leda till hållbara vinster och står i direkt kontrast till ”dålig risk” som kan leda till
alltför stora eller långsiktiga kostnader. (Hettinger 2009, 49.)
CRO:ns roll omfattar fyra funktioner: polis, lärare, rådgivare och företagsledare.
Polisrollen är basfunktionen. Denna roll ger försäkran om att företaget följer bra
system och kontroller då det kommer till identifiering, bedömning, mildring och
rapportering av företagets risker och ifall dessa bryts ska CRO:n kunna reagera på ett
förväntat sätt. Lärarrollen går ut på att CRO:n utbildar företagets personal för att
säkerställa att riskerna ordentligt förstås inom hela organisationen och att mål,
affärprocedurer, kontroller, data och rapportering återspeglar denna förståelse.
Rådgivarrollen handlar om att CRO:n agerar som rådgivare för styrelsen och
ledningen, vilket innebär att CRO:n regelbundet informerar åt styrelsen och ledningen
om företagets nyckelrisker. CRO:n måste också i en ”rådgivande kapacitet” vara
tillgänglig inom hela organisationen, där hen alltid kan tillhandahålla tillsyn och
samordning för att säkerställa en konsekvent strategi. Detta stöder företagets dagliga
riskhantering. CRO:n måste också fullgöra en företagsledares skyldighet via en

9

Alec Engblom
kommersiell syn på riskernas anpassning till företagsmålen. Detta innebär att CRO:n
måste mäta riskeffekten samt hur kostnader och fördelar balanseras. Denna aspekt av
CRO:ns roll ger organisationen mest värde, eftersom ett effektivare mätningssätt för
risk och avkastning möjliggör för företaget att fatta bättre investeringsbeslut.
(Hettinger 2009, 49–50.)
CRO-rollen är i hög grad en balanserande handling som främst påverkas av företagets
mål, struktur och ERM-strategi. Den främsta utmaningen är ofta fastställandet av vad
exakt rollen är utformad för, både beträffande CRO:ns ansvar och tillsyn samt
beträffande hur positionen passar in i organisationen. Implementeringen av en ny
strategi kan inte genomföras under en natt, utan det tar tid att inbädda det i
verksamheten för att bli en integrerad del av vad företaget gör. Att utse en CRO för att
ge ledarskap inom riskhantering är en viktig utveckling för alla företag. Det är en
grundsten i uppbyggandet av företagets ERM-strategi. Därtill möjliggör det för företag
att fatta bättre investeringsbeslut genom ett effektivare tillvägagångssätt för mätning
och balansering av risk och belöning. (Hettinger 2009, 50.)

2.4 ERM:s komponenter
ERM kan indelas i sju nyckelkomponenter. Var och en av dessa komponenter måste
utvecklas och kopplas för att de ska fungera som en integrerad helhet. De sju
komponenterna inkluderar: bolagsstyrning, linjeledning, portföljförvaltning, risköverföring, riskanalys, data- och teknologiresurser och intressenthantering (se figur 1).
(Lam 2014, 61–62.)

10

Alec Engblom

1. Bolagsstyrning
Upprätta "top-down " riskhantering
2. Linjeledning
Justering av
affärsstrategi

3. Portföljförvaltning
Tänk och som en
"fondförvaltare"

5. Riskanalys
Utvecklade och avancerade
analytiska verktyg

4. Risköverföring
Överför ineffektiva
eller koncentrerade
risker

6. Data- och teknologiresurser
Integrera data- och
systemfunktioner

7. Intressenthantering
Förbättra nyckelintressenternas risktransparens
Figur 1 – ERM:s sju komponenter
(Lam 2014, 63 (egen framställning))
Bolagsstyrningens (1) syfte är att säkerställa att styrelsen och ledningen har fastställt
lämpliga organisatoriska processer och företagskontroller för att mäta och hantera
risker i hela företaget. Linjeledningens (2) uppgift är att integrera riskhanteringen i
företagets intäktsgenererande aktiviteter, vilket omfattar affärsutveckling, produktoch relationshantering, prissättning och så vidare. Portföljförvaltning (3) för
aggregerade riskexponeringar går ut på att införliva diversifieringseffekter och
övervaka riskkoncentrationer kontra fastställda riskgränser. Risköverföring (4)
används för att minska riskexponeringar som bedöms vara för höga eller som är mer
kostnadseffektiva att överföra till en tredje part istället för att hålla kvar i företagets
riskportfölj. (Lam 2014, 61.)
Riskanalys (5) går ut på att tillhandahålla verktyg för riskmätning, analys och
rapportering för att kvantifiera företagets riskexponeringar samt spåra externa
drivrutiner. Data- och teknologiresurser (6) används för att stöda analys- och
rapporteringsprocesserna. Intressenthantering (7) handlar om att kommunicera och
rapportera företagets riskinformation till sina viktigaste intressenter. (Lam 2014, 62.)
Härnäst beskrivs ERM:s sju komponenter mer utförligt, var och en för sig.

11

Alec Engblom
Bolagsstyrning
Det finns ingen enhetlig och korrekt definition för begreppet bolagsstyrning.
Vanligtvis används dock OECD: s (Organization for Economic Co-operation and
Development) definition. Enligt den är bolagsstyrning en samling relationer mellan
företagets ledning, styrelse och aktieägare samt bland andra intressenter.
Bolagsstyrning erbjuder en struktur, som uppsätter företagets mål. Dessutom
bestämmer strukturen vilka medel som krävs för att uppnå dessa mål och övervaka
prestandan. (Kuusela & Ollikainen 2005, 123–124.)
Bolagsstyrning är en mekanism för att styra och övervaka verksamheten. Begreppet
bolagsstyrning borde innebära företagsfrämjande och ökning av välbefinnande. I
praktiken är bolagsstyrning sättet som styr företagets administration. En öppet
offentliggjord bolagsstyrning på hög nivå är ett effektivt sätt att höja förtroendet och
uppskattningen av företaget. (Kuusela & Ollikainen 2005, 124.)
Enligt bolagsstyrningsrekommendationen för börsnoterade företag i Finland måste ett
företag i första hand definiera åtgärderna för intern kontroll. Dessutom måste företaget
förklara principerna enligt vilka riskhanteringen är organiserad. Det är viktigt att
aktieägarna får tillräcklig information om företagets riskhantering för att kunna
bedöma företagets resultat. Ytterligare rekommenderas att väsentliga risker som
kommit till styrelsens kännedom även rapporteras åt aktieägarna. Bolagsstyrningsrekommendationen för börsnoterade företag i Finland har upprättats i enlighet med
den så kallade Comply or Explain principen. Detta innebär att företaget måste följa
rekommendationen i sin helhet, men om företaget avviker från rekommendationen
måste avvikelsen och orsaken till avvikelsen anges. (Kuusela & Ollikainen 2005, 126.)
Linjeledning
De viktigaste intäktsproducerande aktiviteterna i ett företag är vanligtvis organiserade
i strategiska affärsenheter per geografi, kundgrupp, produkt eller någon kombination
av alla dessa. Dessa affärsenheter står för de allra flesta tillgångar och kunder i de
flesta organisationer och kan också vara den främsta källan till affärsrisker, finansiella

12

Alec Engblom
risker och operativa risker. Ansvariga för dessa enheter, och deras risker, är
linjeledningen. (Lam 2014, 83.)
Linjechefer står inför en mängd olika risker. De vanligaste är de som är förknippade
med företagets löpande verksamhet, såsom defekter i leveranser av komponenter eller
råvaror, eller fel och slöseri i produktionsprocesser. Dessutom kommer linjechefer att
ställas inför regelbundna risker i samband med strategiska affärsbeslut, inklusive nya
produktlanseringar, potentiella fusioner och förvärv samt förändringar av incitamentspaket. Slutligen utsätts de också för katastrofala risker från katastrofer som inträffar
en gång i livet, det vill säga naturkatastrofer som bränder eller jordbävningar samt
extraordinära tvister. (Lam 2014, 83.)
Portföljförvaltning
Avgörande för portföljfördelningen är sambandet mellan risk och avkastning. Därför
är en sund kapitalallokeringsprocess nödvändig för affärsutveckling och skapande av
aktieägarvärde. Kapital allokeras normalt genom att utvärdera en uppsättning
investeringsmöjligheter och sedan utväljs de som uppfyller en uppsättning
förutbestämda investeringsmål. Med tiden aggregeras investeringarna i portföljer. En
portfölj för forskning och utveckling, en värdepappersportfölj, en tillgångs- och skuldportfölj och så vidare. I huvudsak bör ett företag betraktas som en portfölj av företag,
var och en med sina egna unika risk- och avkastningsegenskaper. (Lam 2014, 99.)
Eftersom ledningens främsta mål är att maximera aktieägarvärdet, bör den
övergripande principen för företagets hela portföljförvaltning vara att hantera affärsportföljen på samma sätt som fondförvaltare förvaltar en aktieportfölj. Med andra ord
bör affärsportföljförvaltare eftersträva att förstå kopplingarna mellan risk och
risköverföring och fatta investeringsbeslut som placerar den övergripande företagsportföljen vid den klassiska effektiva gränsen av risk/avkastning. Det vill säga den
högsta avkastningen för samma risknivå eller den lägsta risken för samma
avkastningsnivå. (Lam 2014, 99–100.)

13

Alec Engblom
Risköverföring
Enkelt uttryckt är risköverföring handlingen att flytta risk från en enhet till en annan.
I mer exakta termer är det ett medvetet utbyte av sannolikt annorlunda olika
kassaflöden. Hur som helst är det oftast fråga om att flytta en del av företagets risk till
en extern part, men det kan också betyda att en viss risk flyttas till en annan del av
samma företag eller skapandet av ett nytt dotterbolag inom företaget för det specifika
syftet att hantera den risken. (Lam 2014, 111.)
Det mest traditionella sättet på vilket företag överför risk är genom köp av olika typer
av försäkringar, där de tre vanligaste typerna är arbetstagarersättning, allmän skuld
och egendoms- eller olycksfallsförsäkring. När ett företag köper en försäkring överförs
en del eller hela risken i samband med någon händelse som omfattas av policyn från
verksamheten till försäkringsgivaren. Den andra vanliga risköverföringsmekanismen
är genom derivatprodukter såsom terminer, forwardkontrakt, swappar och optioner.
Strikt taget ändrar en derivattransaktion egenskaperna hos ett företags kassaflöden
genom en finansiell förpliktelse på ett sätt som kan anpassas till företagets karaktär
eller riskbelopp. (Lam 2014, 111.)
Riskanalys
I riskhantering, som i många andra affärsdiscipliner, hanterar du vad du mäter.
Riskmätning är en av de tre nyckelkomponenterna i den grundläggande riskhanteringsprocessen, varav de två andra är riskmedvetenhet och riskkontroll. Riskmätningsanalys är därför en ovärderlig del av riskhanteringsprocessen. Att försöka hantera
risker utan lämpliga analytiska verktyg är som att försöka flyga ett plan utan
instrument. Detta innebär att medan vädret är bra är allt bra och organisationen kanske
inte upplever väsentliga förluster, men i dåligt väder kan organisationen sättas i
allvarlig fara utan någon känsla av var den ligger. (Lam 2014, 127.)
Ökad medvetenhet om ERM:s utmaningar har därför lett till ökad utveckling av
avancerade analys- och rapporteringsverktyg. Sedan början av 1990-talet har
volatilitetsbaserade modeller såsom Value-at-Risk (VaR) tillämpats på mätning och
hantering av alla typer av marknadsrisker inom en organisation. VaR kan definieras
14

Alec Engblom
som den maximala potentiella förlusten som en position eller portfölj kommer att
uppleva inom en viss konfidensnivå under en viss tidsperiod. När det gäller
riskhantering på marknaden har användningen av VaR-modeller blivit standardpraxis
för att uppskatta potentiella förluster och fastställa riskgränser. (Lam 2014, 127.)
Data- och teknologiresurser
Organisationer av alla slag, både finansiella och icke-finansiella, har under de senaste
åren blivit mycket mer medvetna om betydelsen av risk i alla dess olika inkarnationer.
Bortsett från argumenten för riskhantering som en bra sak i sig har det blivit alltmer
sällsynt att hitta en organisation, oberoende av storlek, vars intressenter inte kräver att
dess ledning uppvisar riskmedvetenhet. Inför detta tryck vänder sig företagsledningen
ofta till en av riskhanteringens få aspekter som lätt kan mätas i valuta, det vill säga
investeringar i riskhanteringsteknologi. Ordförandena har under några år ansett att
fördelarna med sådana investeringar har varit ett centralt inslag i de finansiella
institutionernas årsrapporter. Trenden håller nu på att upprepas inom de ickefinansiella sektorerna. (Lam 2014, 147.)
Denna tunga investering är åtminstone delvis berättigad. Nämligen för att
riskhantering ska vara verkligt effektiv är det viktigt att balansera mjuka och hårda
frågor. Riskhanteringens hårda sida är oupplösligt sammankopplad till teknologin,
eftersom den används för att utföra riskanalys (som beskrevs ovan). Den används även
för insamling av de uppgifter som indata till riskanalysen kräver och för rapportering
av de data som produceras av den. (Lam 2014, 147.)
Intressenthantering
För att förstå betydelsen av god intressenthantering behöver vi bara reflektera över den
höga omsättningshastigheten av kunder, anställda, investerare och andra intressenter i
ett företag. I genomsnitt förlorar amerikanska företag hälften av sina kunder över fem
år, hälften av sina anställda under fyra år och hälften av sina investerare på mindre än
ett år. Dessa höga omsättningssiffror har en enorm inverkan på företagets lönsamhet.
(Lam 2014, 157.)

15

Alec Engblom
När människor tänker på ett företags intressenter tänker de ofta bara på dem som
innehar dess eget kapital och kanske på dem som innehar dess skuld. Faktum är dock
att varje grupp eller individ som stöder och deltar i ett företags överlevnad och
framgång räknas som en intressent. De uppenbara intressenterna är anställda, kunder,
leverantörer, affärspartners, investerare, aktieanalytiker, kreditanalytiker och intressegrupper. Tillsynsmyndigheter bör också inkluderas om lagstadgade godkännanden och
examinationer är avgörande för en organisations affärsframgång, till exempel inom
finans-, energi- och läkemedelsindustrierna. (Lam 2014, 157.)
Intressenthantering bör innebära att man tillhandahåller viktig riskinformation till
dessa intressenter. Styrelsen och tillsynsmyndigheterna måste försäkra sig om att
företaget följer interna policyer och externa lagar och förordningar. Aktieanalytiker
och kreditvärderingsinstitut efterfrågar i allt högre grad riskhanteringsinformation om
ett företags investerings- och derivatverksamhet. För finansiella institut och andra
komplexa organisationer kan de till och med begära affärsinformation med avseende
på lönsamhet och risk. Institutionella och enskilda investerare behöver finans- och
riskinformation för att fatta lämpliga investeringsbeslut. De viktigaste intressenternas
informationsbehov blir alltmer komplicerade och ledningen måste därför förbättra
risköppenheten för dessa grupper. (Lam 2014, 157.)

2.5 ERM-processen
Enligt Renault, Agumba, & Ansary (2016) börjar varje ERM-verksamhet med
tillgängligheten av en effektiv organisation för att stöda processen, som bland annat
består av riskidentifiering och riskmätning. Processen innebär att ledningen utformar
en riskhanteringsstrategi samt implementerar den formulerade strategin. För att
säkerställa en effektiv bearbetning av processerna bör riskerna, riskstrategierna och
implementeringsaktiviteterna övervakas kontinuerligt. (Renault m.fl. 2016, 70.) Alla
dessa åtgärder bör genomföras med beaktande av de centrala målen för ERMprocessen, som grafiskt avbildas i figur 2 (Bowling, Julien & Rieger 2003, 18).

16

Alec Engblom

Analys
Infrastruktur

Policy

Strategiutveckling

Kommunikation

Revision

CRO

Gemensamt språk
Implementering

Figur 2 – ERM-processens huvudmål
(Bowling m.fl. 2003, 18 (egen framställning))
Utifrån ERM-processens huvudmål (i figur 2) kan följande slutsats dras: ERMprocessen består av flera huvudmål, såsom strategiutveckling och revision, som alla
måste fungera ihop och för att alla huvudmål ska fungera ihop måste det finnas
kommunikation mellan alla huvudmål i hela organisationen.
Bowling m.fl. (2003) beskriver kort vad som avses med infrastruktur, strategiutveckling, implementering och revision, vilka presenteras i figur 2. Med infrastruktur
avses anpassade riskpolicyer, processer och stadgar samt resurser som stöder en ERMprocess som hämtar mervärde. Infrastruktur avser även förmågan att kommunicera
över hela organisationen om risker. Strategiutveckling avser att bolagsstyrning är
17

Alec Engblom
kopplad till riskhanteringsprocessen och internrevisionen samt att styrelseledamöternas, ledningens och riskhanteringens roller och ansvar förstås. Med
implementering avses att riskhantering förstås inom organisationen samt att risker
hanteras på ett effektivt och integrerat sätt. Implementering avser också att revisionseller övervakningsaktiviteter respekteras väl. Revision avser att ett gemensamt ERMtillvägagångssätt används i alla övervakningsprocesser samt att aktiviteter ger mervärde via kommunikation och uppföljning av nyckelfrågor. (Bowling m.fl. 2003, 18)
Enligt COSO (2004) finns det fyra olika kategorier inom vilka en organisation ska
uppnå sina mål. Dessa kategorier bör genomdrivas i hela organisationen och anpassas
till organisationens mission, strategiska mål och strategi. Dessa kategorier utvidgas
enligt följande (COSO 2004, 3.):
•

Strategi: högnivåmål, som är anpassade till och stöder sin mission

•

Verksamhet: effektiv resursanvändning

•

Rapportering: pålitligheten i rapporteringen

•

Efterlevnad: efterlevnad av tillämpliga lagar och förordningar

Genom att kategorisera målen riktas en organisations fokus på de olika ERMaspekterna. ERM kommer att hjälpa till organisationen med uppnåendet av interna mål
inom organisationens kontroll, såsom rapporteringens pålitlighet och efterlevnad av
lagar och förordningar. (Renault m.fl. 2016, 71–72.) Beträffande externa mål, såsom
operativa och strategiska aktiviteter, kan ERM ge en rimlig försäkran om att ledningen
är informerad om organisationens nivå för att uppnå dessa mål (COSO 2004, 3).
Baserat på ovanstående diskussion och prov på riskhantering i praktiken kan ERMprocessen grupperas i sex huvudaktiviteter, som består av ytterligare delprocesser (se
figur 3) (Renault m.fl. 2016, 72). ERM är inte strikt en serieprocess, där en komponent
enbart påverkar nästa komponent, utan istället är det en multidirektionell, iterativ
process där nästan alla komponenter påverkar en annan komponent (COSO 2004, 4).

18

Alec Engblom

Miljö & strategi

Övervakning &
kontinuerlig
förbättring

Riskidentifikation

Information &
kommunikation

Riskbedömning &
utvärdering

Riskreducering &
kontrollaktiviteter

Figur 3 – ERM-processen
(Funston 2003, 61 (egen framställning))
Figur 3 visar de sex olika stegen i ERM-processen. Dessa steg är 1) miljö och strategi;
2) riskidentifikation; 3) riskbedömning; 4) riskreducering och kontroll; 5) information
och kommunikation; och 6) övervakning och kontinuerlig förbättring. Härnäst
förklaras dessa steg var för sig.
Miljö och strategi
ERM-processen börjar med en utvärdering av miljön som organisationen verkar inom,
strategin för att uppnå sina mål, organisationskulturen och riskaptiten. Förståelsen av
den externa verksamhetsmiljön och organisationens affärsmål och strategier är ett
viktigt första steg för att förstå affärsförhållandena och arten av de risker som
organisationen kan utsättas för. Lika viktigt är den interna miljön. En svag intern
kontrollmiljö är ofta grunden till efterföljande riskhantering och kontrollstörningar.
(Funston 2003, 60.) Den interna kontrollmiljön omfattar en organisations och de
anställdas etiska värderingar och filosofi (COSO 2004, 3).

19

Alec Engblom
Riskidentifikation
Följande steg i ERM-processen är utvecklingen av ett ramverk för riskidentifikation
(Funston 2003, 60), där organisationens utsatthet för osäkerhet identifieras. Detta steg
kräver en ingående kunskap om organisationen samt om marknaden där
organisationen verkar. Dessutom krävs ingående kunskap om organisationens
juridiska, sociala, politiska och kulturella miljö samt en förståelse för dess strategiska
och operativa mål, inklusive de faktorer som är kritiska för dess framgång och de hot
och möjligheter som är relaterade till uppnåendet av dessa mål. (FERMA 2003, 6.)
I riskidentifieringsfasen bör både interna och externa händelser som kan påverka en
organisations mål identifieras tillsammans med den risk eller möjlighet den utgör
(Renault m.fl. 2016, 73). Värdeskapande möjligheter kanaliseras tillbaka till
ledningens strategi eller målsättningsprocess (COSO 2004, 2). De risker som hanteras
är de som potentiellt påverkar företagets pågående resultat i fråga om effektivitet och
inte bara de som kan leda till en kris eller företagets misslyckande. Det skulle vara
meningsfullt att rikta ledningens uppmärksamhet endast till lämpliga drivkrafter som
sannolikt kommer att ha en betydande inverkan på företagets prestanda eller riskprofil.
(Ritchie & Brindley 2007, 310.)
Riskbedömning och utvärdering
Det tredje steget, riskbedömning, beaktar vanligtvis effekt och sannolikhet. Trots att
det är nödvändigt att undersöka dessa två riskaspekter, räcker det vanligtvis inte.
Händelser har visat att sannolikhetsuppskattningar endast är relevanta för risker som
redan har inträffat, med andra ord, som har en historik. Förlitandet på sannolikhet är i
bästa fall inte tillräckligt, men i värsta fall vilseledande. Detta beror på att
organisationer vanligtvis inte förbereder sig för relevanta risker med hög effekt, men
låg sannolikhet. Ändå är det precis denna riskklass som har de mest destruktiva
konsekvenserna. För risker med hög effekt och låg sannolikhet är företagets riskberedskap mycket viktigt. Företaget bör fördela sina resurser baserat på den potentiella
riskeffekten och sin förmåga att hantera sådana risker. Fokus är alltså inte att ta itu
med alla möjliga riskkällor. Det är till exempel omöjligt att förhindra alla riskkällor
till ett företags datanätverk, men däremot är det möjligt att ta itu med låt oss säga risken
20

Alec Engblom
för att ett fel i nätverket uppstår och företagets beredskap att ta itu med det. (Funston
2003, 60–61.)
Under riskbeskrivningsprocessen ska de identifierade riskerna visas i ett strukturerat
format, såsom en tabell. Användningen av en väl utformad struktur är nödvändig för
att säkerställa en omfattande riskidentifiering, beskrivning och bedömningsprocess.
Genom att överväga konsekvensen och sannolikheten för var och en av de risker som
anges i tabellen bör det vara möjligt att prioritera de viktigaste riskerna som behöver
analyseras mer detaljerat. Riskhantering bör införlivas i de inledande uppstartsfaserna
och fortsätta under hela projektet. (FERMA 2003, 6.)
Riskreducering och kontroll
Om organisationen inte är väl förberedd för att ta itu med en riskhändelse som har
bedömts vara relevant och ha en stor effekt måste organisationen välja mellan olika
riskreducerande alternativ, såsom undvikande, överföring eller bibehållande.
Organisationen bör inkludera risker som ett grundläggande övervägande i sina val och
beslutsfattande. Den bör också bestämma dess riskaptit och tillämpa lämpliga risktoleranser för varje situation. Om det finns en riskhändelse med hög effekt, som
organisationen är övertygad om att är väl förberedd, bör det finnas rimlig försäkran
om att dess förtroende för robustheten i dess riskhantering är motiverat. Däremot om
risken bedöms ha låg effekt, men organisationens beredskap är mycket hög och om
kostnaden för sådan beredskap också är hög, kan detta utgöra en möjlighet att
omfördela resurser till andra prioriteringar. (Funston 2003, 61.)
Information och kommunikation
Företagen har blivit medvetna om vikten av att ständigt samla in riskinformation inom
organisationen såväl som den betydande mängd ansträngningar som krävs för att
upprätthålla ett riskinformationssystem. ERM tillåter företag att använda denna
riskinformation för att identifiera eventuella risker som följer av organisationsbeslut
och för att proaktivt hantera sådana risker. Ett riskinformationssystem innefattar
effektiva processer, en lämplig infrastruktur, korrekt information och snabb
rapportering för ledningen att fatta välgrundade beslut. (Funston 2003, 61.)
21

Alec Engblom
Övervakning och kontinuerlig förbättring
För att riskhanteringen ska lyckas krävs kontinuerlig risktolerans och riskövervakning.
Genom att kontinuerligt övervaka situationer kan problemområden identifieras i god
tid innan de eskalerar till en kris. ERM kan underlätta förbättrad styrning genom
användning av nyckeltal och ett rapporteringssystem för att mäta effektiviteten i
riskhanteringsprocesser. (Funston 2003, 62.)
ERM-processen bör drivas av verkställande direktören och ledande befattningshavare.
De bör se till att organisationsstrukturen tillsammans med ERM-implementeringspolicyer har inrättats för att stöda ERM-processen. Ett tvåvägs riskinformationsflöde
bör upprättas mellan dem som ligger närmast risken och ledningen. (Renault m.fl.
2016, 76.) Riskinformation hjälper ledande befattningshavare att utforma
organisationens riskpolicy och de som ligger närmast riskerna bör ges befogenhet att
vidta åtgärder för att förhindra riskens ökning (Dickinson 2001, 364).

2.6 ERM-ramverk
Det finns ett antal ramverk som är avsedda att vägleda företag i dess implementering
av ERM. Några av de mest framträdande och ofta nämnda ramverken är COSO ERM
Integrated Framework, Joint Australia / New Zealand 4360–2004 Standards (AS/NZS
4360–2004), ISO 31000 och Basel II. (Lundqvist 2014, 395.) Det är viktigt att notera
att dessa ramverk leder till olika tillvägagångssätt. Vissa lutar mot finansiell
rapportering och intern kontroll medan andra lutar mot ledning, bolagsstyrning och
ansvarsskyldighet. Alla ramverk delar ändå ett gemensamt tema, som inkluderar
identifiering, prioritering och kvantifiering av risker som hjälper företag att effektivt
hantera sin utsatthet. (Yusuf & Abass 2014, 43.)
Huvudmålet för ett ERM-ramverk är att komplettera befintliga strategiska ledningsprocesser, så att ett företag kan ta en global, konsoliderad och framåtblickande syn på
sina risker och möjligheter. Ett ERM-ramverk bör täcka företagets huvudprojekt,
processer, produkter och tjänster, nu och i framtiden med hänsyn till den ständigt

22

Alec Engblom
föränderliga riskmiljön där enheten verkar (både externt och internt), samtidigt som
företaget förutspår möjligheter. (Rochette 2009, 398.) Härnäst beskrivs COSO ERM
Integrated Framework, som också tillämpas i denna studie.

2.6.1 COSO ERM Integrated Framework
COSO ERM Integrated Framework utfärdades i september 2004. Ramverket
presenterar en tredimensionell modell som ERM omfattar (se figur 1). På högra sidan
av kuben i figuren finns dotterbolag, affärsenhet, division och enhetsnivå, vilket
representerar behovet av att alla organisationsnivåer ska vara en del av ERMprogrammet. På toppen av kuben finns de organisatoriska målen indelade i fyra
kategorier. Organisationens verksamhet och aktiviteter kan passa in i en kategori eller
flera eller alla kategorier. På framsidan av kuben finns de ERM-relaterade
komponenterna, som härrör från ledningens sätt att driva företaget och är integrerade
i ledningsprocessen. ERM:s komponenter måste vara närvarande och effektiva för att
organisationen ska kunna fungera och ha det bästa resultatet. Ifall det finns svagheter
i någon av komponenterna ökar sannolikheten för uppkomsten av en händelse som kan
hindra organisationen från att uppnå sina mål. Däremot ifall ERM:s komponenter är
effektiva och integrerade i organisationens processer kan organisationen förvänta sig
framgångsrika resultat och ta större risker. (Hardy 2014, 138–139.)

Figur 4 – COSO ERM Integrated Framework
(COSO 2004, 5)
23

Alec Engblom
Ramverket delar upp organisatoriska mål i fyra kategorier: (1) strategiska mål, (2)
operativa mål, (3) rapporteringsmål och (4) efterlevnadsmål. Strategiska mål avser
högnivåmål, som stöder och är anpassade till företagets mission. Operativa mål avser
effektiv användning av företagets resurser. Rapporteringsmål avser tillförlitligheten av
hela företagets rapportering till interna och externa parter. Efterlevnadsmål avser
företagets efterlevnad av tillämpliga lagar och regler. När ERM är effektivt, enligt
ramverket, har styrelsen och ledningen rimlig säkerhet på att de förstår i vilken
utsträckning företaget når operativa och strategiska mål, upprättar effektiva internt och
externt publicerade rapporter och följer komplicerade lagar och regler. (Chapman
2003, 34.)
Ramverket identifierar alla komponenter som ska finnas i riskhanteringsprogrammet
och beskriver hur dessa ska samordnas för att säkerställa programmets effektivitet. Det
finns ett direkt samband mellan de fyra målkategorierna, som representerar vad ett
företag strävar att uppnå, och komponenterna som representerar vad som behövs för
att uppnå målen. De åtta komponenterna är: intern miljö, målsättning, identifiering av
händelser,

riskbedömning,

riskrespons,

kontrollaktiviteter,

information

och

kommunikation samt övervakning. (Chapman 2003, 34–35.)
Intern miljö återspeglar ett företags ERM-filosofi och påverkar personalens risk- och
kontrollmedvetenhet. Ledningen formulerar en filosofi för riskhantering, vilket
möjliggör för företagets personal att förstå hur risker hanteras. Dessutom etablerar
ledningen relationen mellan ERM, prestanda och värde; integrerar ERM med
relaterade initiativ; skapar den önskade riskkulturen; och etablerar organisationens
riskaptit. (Chapman 2003, 34.)
Ett företags mission sätter i stort sett upp vad företaget strävar att uppnå, det vill säga
företagets målsättning. Utifrån detta upprättar ledningen sina strategiska mål,
formulerar sin strategi och fastställer relaterade mål. Strategiska mål återspeglar
ledningens val av hur företaget ska försöka skapa värde. Genom att först fokusera på
strategiska mål och strategi är ett företag positionerad för att utveckla relaterade mål
på operativa nivåer, vars prestation kommer att skapa och bevara värde. (Chapman
2003, 34.)

24

Alec Engblom
Ledningen identifierar potentiella händelser som påverkar företagets förmåga att
framgångsrikt implementera sin strategi och uppnå sina mål. De händelser som kan ha
en positiv inverkan representerar möjligheter, som företaget återför till sin strategi och
sina målsättningsprocesser. Händelser med potentiellt negativa konsekvenser
representerar risker, som företaget behandlar genom sina riskhanteringsprocesser.
Ledningen anser att det sammanhang inom vilket företaget verkar bestämmer dess
risktoleranser. Den beaktar också de olika interna och externa faktorerna som påverkar
vilka händelser som kan inträffa, inklusive konkurrensmiljön, trender, ekonomiska och
sociala krafter, personalens förmågor och nivån på processautomatisering. (Chapman
2003, 34–35.)
Riskbedömning möjliggör för ett företag att överväga hur potentiella händelser kan
påverka uppnåendet av mål. Ledningen bedömer händelser utifrån två perspektiv –
sannolikhet och påverkan via en kombination av kvalitativa och kvantitativa metoder.
Vanligtvis finns det ett intervall av möjliga resultat förknippade med en potentiell
händelse och ledningen anser dessa möjligheter som en grund för att utveckla en
riskrespons. Genom riskbedömning beaktar ledningen de positiva och negativa
konsekvenserna av potentiella händelser, enskilt eller per kategori, över hela företaget.
(Chapman 2003, 35.)
Ledningen identifierar riskresponsalternativ och överväger deras effekt utifrån
händelsens sannolikhet och påverkan i förhållande till risktoleranser och kostnad
kontra nytta. Respons inkluderar undvikande, minskning, delning och acceptans av
risker. Bedömning av riskrespons och försäkran om att en riskrespons väljs och
implementeras är en integrerad del av ERM. Effektiv ERM betyder inte att den bästa
responsen valdes utan enbart att responsen förväntas hämta den sannolikhet och
påverkan som ligger inom företagets riskaptit. (Chapman 2003, 35.)
Kontrollaktiviteter är de policyer och förfaranden som hjälper säkerställandet av att
lämpliga riskåtgärder utförs. Kontrollaktiviteter sker i hela organisationen, på alla
nivåer och i alla funktioner. De inkluderar en mängd olika åtgärder, såsom
godkännanden, verifieringar, avstämningar, granskningar av verksamhetsresultat,
säkring av tillgångar och ansvarsfördelning. (Chapman 2003, 35.)

25

Alec Engblom
Relevant information från interna och externa källor måste identifieras, fångas och
kommuniceras i en form och tidsram som möjliggör för personalen att fullgöra sitt
ansvar. Effektiv kommunikation sker också i bredare bemärkelse, vilket strömmar
upp, ner och över hela företaget. Dessutom sker effektiv kommunikation och utbyte
av relevant information mellan externa parter, såsom kunder, leverantörer, tillsynsmyndigheter och aktieägare. (Chapman 2003, 35.)
ERM övervakas med hjälp av en process som bedömer både komponenternas närvaro
och funktion samt kvaliteten på dess prestanda över tid. Löpande och separat
övervakning säkerställer att ERM tillämpas på alla nivåer och över hela enheten.
(Chapman 2003, 35.)
Ramverket hävdar att de grundläggande koncepten borde finnas med i varje företag
oavsett storlek. Även om vissa små och medelstora organisationer eventuellt
implementerar komponentfaktorerna annorlunda än stora organisationer kan de ändå
upprätthålla effektiv ERM. (Chapman 2003, 35.)

2.6.2 ISO 31000
International Organization for Standardization (ISO) är en global federation av
nationella standardiseringsorgan. En ny standard utfärdad av denna organisation, ISO
31000, tillhandahåller ett universellt riskhanteringsramverk som kan användas i olika
enheter, sektorer och organisationer (se figur 2). Även om alla organisationer hanterar
risker i viss utsträckning, fastställer ISO 31000 ett antal principer som anses vara
nödvändiga för att göra riskhanteringen effektiv. ISO 31000 publicerades i november
2009 (Gjerdrum & Peter 2011, 8; Hardy 2014, 136) och är den första internationella
standarden för riskhantering. Standarden gäller alla typer eller storlekar av
organisationer i vilket land som helst. (Hardy 2014, 135–136.) ISO-modellen skiljer
sig inte signifikant från COSO-modellen, men den beskrivs på ett annat sätt. Enligt
ISO 31000 bygger riskhanteringsarbetet på att definiera verksamhetsmiljön. Denna
definition fokuserar på följande fyra delområden: affärsmiljön, organisationen,
riskhanteringsprocessen och riskaptiten. (Juvonen, Koskensyrjä, Kuhanen, Ojala,
Pentti, & Porvari 2014, 16–17.)

26

Alec Engblom

Figur 5 – Riskhanteringsprocessen enligt ISO 31000-standarden
(Juvonen m.fl. 2014, 18 (egen framställning))
Riskhanteringsprocessen enligt ISO 31000-standarden består av ett antal olika delar.
Den första delen är företagets driftsmiljö, som går ut på att ägna uppmärksamhet åt
bland annat sociala, politiska, ekonomiska, tekniska och lagstiftade frågor samt åt
partnerskap och trender (Juvonen m.fl. 2014, 18).
Den andra delen i riskhanteringsprocessen är riskbedömning, som består av tre olika
delområden. Dessa delområden är riskidentifiering, riskanalys och bedömning av
riskernas betydelse. Riskidentifiering kan utföras enligt olika metoder bland annat
beroende av företagets storlek. Till exempel har det utvecklats olika frågeuppsättningar, som är särskilt ägnade för små och medelstora företag. Tanken är att
små och medelstora företag med hjälp av dessa frågeuppsättningar klarar av att
kartlägga företagets huvudrisker. Efter att riskerna identifierats måste företaget
bedöma sannolikheten och storleken av de identifierade riskerna. Det tredje steget är
riskberedskap, det vill säga riskhanteringens tekniska genomförande, som till exempel
innebär genomförande av skyddsåtgärder. Betydande risker kräver alltid möjligast
effektiv förberedning. Likaså bör ageras ifall ett människoliv är i fara. För övrigt

27

Alec Engblom
eftersträvas att förberedningen sker enligt det ekonomiskt lönsammaste sättet.
(Juvonen m.fl. 2014, 19.)
Övervakning och granskning av riskerna och riskhanteringen säkerställer
genomförandet av överenskomna metoder. Övervakning förutsätter ett systematiskt
tillvägagångssätt enligt vilket företaget regelbundet kartlägger sina risker, men där
företaget även registrerar bland annat nära på situationer. Resultaten från dessa
analyseras och deras utveckling övervakas. Övervakning ingår också ofta i olika
kvalitetssystem såväl som intern kontroll. Företaget bör regelbundet identifiera de
allvarliga riskerna och sträva efter att förbättra hanteringen av dessa. (Juvonen m.fl.
2014, 19.)

2.7 Fördelar och begränsningar för ERM
I en ERM-studie om företagets prestanda och risk fann forskarna att de organisationer
som antagit ERM har insett en konkret fördel i sin riskhanteringskompetens. Studien
fann också att 93 procent av de organisationer som har formaliserade ERM-program
fattar bättre riskinformerade beslut, det vill säga en erkänd konkurrensfördel jämfört
med dem som inte har ett ERM-program. (Hardy 2014, 30–31.) Utifrån ovanstående
resultat kan man dra en slutsats om att åtminstone majoriteten av de företag som
tillämpar ERM gynnas av detta.
Enligt Lam (2014) tillför tillämpningen av ERM tre stora fördelar. Dessa är: ökad
organisatorisk effektivitet, bättre riskrapportering och förbättrad företagsprestanda.
(Lam 2014, 54.) I följande avsnitt presenteras dessa tre fördelar en i taget för att visa
exakt hur de medför fördelar och därmed mervärde.
Organisatorisk effektivitet
De flesta företag tillämpar redan riskhantering och företagsövervakningsfunktioner,
såsom finansiering eller försäkring, revision och efterlevnad. Dessutom kan det finnas
specialiserade riskavdelningar. Till exempel har investeringsbanker vanligtvis

28

Alec Engblom
marknadsriskhanteringsavdelningar, medan energibolagen har råvaruriskhanterare.
Utnämningen av en CRO och inrättandet av en företagsriskfunktion förser den ”topdown” koordination som krävs för att dessa olika funktioner ska fungera
sammanhängande och effektivt. Ett integrerat team kan hantera bättre både de enskilda
riskerna som företaget står inför samt det ömsesidiga beroendet mellan dessa risker.
(Lam 2014, 54–55.)
Riskrapportering
Ett av riskhanteringens viktigaste krav är att den ska producera aktuell och relevant
riskrapportering för ledande befattningshavare och styrelse. Detta är ofta dock inte
fallet, eftersom i ett siloramverk är det antingen ingen som tar ansvar för den
övergripande riskrapporteringen och/eller levererar varje riskrelaterad enhet
inkonsekventa och ibland motstridiga rapporter. (Lam 2014, 55.)
En företagsriskfunktion kan prioritera nivån och innehållet i riskrapporteringen, som
är avsedd att nå ledningen och styrelsen. Prioriteringen avser ett företagsomfattande
perspektiv på sammanlagda förluster, policyundantag, riskincidenter, nyckelexponeringar och tidiga varningsindikatorer. Detta kan ha formen av en riskinstrumentbräda som innehåller snabb och kortfattad information om företagets
nyckelrisker. Naturligtvis går detta utöver den högre ledningsnivån. Målet för ERMrapportering är till sin natur att öka risktransparensen i en organisation. (Lam 2014,
55.)
Företagsprestanda
Företag som har börjat tillämpa en ERM-strategi har upplevt betydande förbättringar
i företagets prestanda. ERM stöder viktiga ledningsbeslut såsom kapitalallokering,
produktutveckling och prissättning samt fusioner och förvärv. Detta leder till
förbättringar såsom minskade förluster, lägre vinstvolatilitet, ökat resultat och
förbättrat aktieägarvärde. Dessa förbättringar resulterar från företagets portföljbedömning över alla dess risker; dess hantering av kopplingarna mellan risk, kapital
och lönsamhet; och rationalisering av dess risköverföringsstrategier. Resultatet är inte
endast direkt riskminskning. Nämligen företag som förstår den verkliga risk- och
29

Alec Engblom
avkastningsekonomin i ett företag kan ta mer av de lönsamma riskerna som är vettiga
för företaget och mindre av de olönsamma riskerna som inte är vettiga för företaget.
(Lam 2014, 55.)
Begränsningar
ERM, om det görs effektivt, har potential att sammanföra de nuvarande riskaktiviteterna som genomförs inom varje silo i en process. Detta kommer att gynna
organisationen i helhet och höja disciplinen i organisationen till en mer strategisk nivå.
Det finns dock begränsningar. ERM:s begränsningar beror på följande saker: (1) det
mänskliga omdömet vid beslutsfattandet kan vara felaktigt, (2) beslut om att reagera
på risker och fastställa kontroller måste ta hänsyn till de relativa kostnaderna och
fördelarna, (3) haverier kan uppstå på grund av mänskliga fel, (4) kontroller kan
kringgås och (5) ledningen har förmågan att åsidosätta företagets riskhanteringsbeslut.
Dessutom hindrar dessa begränsningar en styrelse och ledning från att ha absolut
säkerhet på att företagets mål uppnås. (Hardy 2014, 30.)

2.8 Företagets prestanda
Företagets prestanda kan definieras som företagets förmåga att leverera resultat inom
uppsatta dimensioner i förhållande till uppsatta mål (Laitinen 2003, 21). Dessa
dimensioner avser ett företags förmåga att maximera fördelarna för sina ägare och
tillgodose behoven hos även andra intressenter. Under de senaste åren har maximering
av aktieägarnas vinst i allt högre grad varit drivkraften bakom företagets verksamhet.
(Ukko, Karhu, Pekkola, Rantanen & Tenhunen 2007, 3.)
Utgångspunkten för företagets verksamhet är kundernas, ägarnas och arbetstagarnas
syn på skälen till företagets existens och strategiska mål. Varje intressent ställer sina
egna förväntningar och krav på företaget. Kunderna vill ha högkvalitativa och
kostnadseffektiva produkter och tjänster, ägarna förväntar sig en god avkastning på
investerat kapital i företaget och anställda upplever, utöver ett garanterat levebröd,
möjligheten att öka sin egen kompetens vara viktigt. (Hannus 1993, 46.) Utifrån detta

30

Alec Engblom
går det att dra en slutsats om att ifall kundernas, ägarnas och arbetstagarnas krav och
förväntningar på företaget uppfylls har företaget en stark prestanda, men ifall deras
krav inte uppfylls har företaget en svag prestanda. Härnäst diskuteras hur företagets
prestanda mäts.

Hur mäter man företagets prestanda?

Det har hävdats att prestationskonceptet som regel varken är exakt beskrivet eller väl
förstått (Pollanen 2005, 9) och det finns inte någon allmän överenskommelse om
korrekta beräkningar av företagets prestanda (Wiklund 1999, 39). Tre grupper av
prestationsmått som ofta används är finansiella mått, operativa mått och
effektivitetsmått (Lunnan & Haugland 2008, 546), varav Chen (2007, 188) framhäver
att finansiella mått utnyttjas mycket. Under den senaste tiden har Return on Assets
(ROA), nettovinstmarginal, omsättningstillväxt (Boulianne 2007, 9) och lönsamhet
(McGee, Dowling & Megginson 1995, 569) ansetts vara vanliga prestationsmått.
Varje prestationsmått har dock sina styrkor och svagheter (McGee m.fl. 1995, 569).
Dessutom verkar forskning ibland koncentrera sig på prestationsmått som är lätta att
uppnå. Det kan hävdas att flera forskare inte tydligt motiverar varför de väljer ett
specifikt prestationsmått. (Amstéus 2011, 181–182.) I denna studie används
prestationsmåttet ROA, som diskuteras i kapitel 4.3.

31

Alec Engblom

3 Hypotesbildning utifrån tidigare studier

I detta kapitel framhävs tidigare studier inom ämnet, vilka på ett eller annat sätt är
relevanta för denna pro gradu-avhandling. De utvalda studiernas sampel, syfte, metod
och resultat sammanfattas kort i en tabell. Utifrån studiernas resultat bildas hypoteser
som kommer att testas i pro gradu-avhandlingen.

3.1 Tidigare studier
Här presenteras tidigare studier om sambandet mellan ERM och företagets prestanda
och/eller värde. De tidigare studierna presenteras i en tabell med fem kolumner. I den
första kolumnen presenteras studiens författare och årtalet då studien publicerades.
Kolumn två visar landet/länderna som beaktas i undersökningen, ifall undersökningen
baserar sig på någon specifik bransch, hur studiens data är insamlat och vilken tidpunkt
(årtal) som studien undersöker. Den tredje kolumnen visar vad studien undersöker. I
kolumn fyra presenteras metoden som använts för att utföra studien och vilka variabler
som använts. Den sista kolumnen (kolumn fem) visar resultatet från studien.
Tabell 2 – Analys av tidigare studier
Författare

Sampel

Syfte

Metod

Resultat

(år)
Abdullah,

Malaysia;

Undersökte

Regressionsanalys

Implementeringen

av

Hamid &

teknologiföretag

förhållandet

; beroende

ERM hade starkt negativt

Yatim

noterade på

mellan ERM

variabel Tobins

samband med företagets

(2017)

Bursa Malaysia;

och

Q; oberoende

prestanda på 1-procents

data insamlades

företagets

variabel ERM;

signifikansnivå.

via OSIRIS-

prestanda

kontrollvariabler

stödde deras argument

databasen;

företagets storlek,

om att effekten av ERM

2004–2012

skuldsättnings-

inte direkt realiseras och

grad & ROA

medför

Detta

höga

implementeringskostnader.

32

Alec Engblom
Agustina &

Indonesien;

Undersökte

Linjär

ERM hade inte något

Baroroh

bankföretag

förhållandet

regressions-

betydande inflytande på

(2016)

noterade på

mellan ERM

analys; variabler

företagets

Indonesiens

och

ERM, P/B-tal

lönsamhet. Däremot hade

börs; data

företagets

(lönsamhet) &

lönsamhet ett betydande

insamlades via

värde

ROE (företagets

och positivt inflytande på

värde)

företagets värde.

de utvalda

värde

och

företagens
årsberättelser;
2011–2013
Alawattegama
(2018)

Sri Lanka;

Undersökte

Regressionsanalys

Med stöd av de empiriska

företag noterade

förhållandet

; beroende

bevisen ansåg forskaren

på Colombo-

mellan ERM

variabel ROE;

att

bortsett

ifrån

börsen; data

och

övriga variabler

kommunikation

och

insamlades via

företagets

COSO 2004

övervakning hade ERM

enkätunder-

prestanda

ramverkets åtta

ingen betydande inverkan

komponenter

på företagets prestanda.

sökning; 2018

(diskuterades i
kapitel 2.6.1)
Callahan &

Amerika;

Undersökte

Regressionsanalys

Företag

vars

ERM-

Soileau

börsnoterade

COSO -

av operativa

processmognad var av

(2017)

företag; data

ramverkets

prestanda-

högre nivå i regel hade

insamlades via

indikation

paneldata; i

högre rörelseresultat än

webb-baserad

om att

undersökningen

deras

undersökning

utvecklingen

används bl.a.

Deras studie ger därmed

som matchades

av en

följande variabler:

stöd för att kopplingen av

med arkiv-

företags-

ROA, ERM, ROE

förbättrad driftsprestanda

uppgifter från

omfattande

& försäljnings-

är

Compustat-

risk-

tillväxt

säkerheten

databasen;

bedömning

2006–2008

och

branschkamrater.

förknippad
i

med
ERM-

processer.

hanteringsprocess är
utformad för
att ge rimlig
säkerhet för
att en enhet
uppnår sina
mål

33

Alec Engblom
Farrell &

Australien,

Undersökte

Regressionsanalys

Forskarna fann att ERM-

Gallagher

Canada,

konse-

; i under-

mognad generellt ökar

Storbritannien,

kvenserna av

sökningen

företagets

USA och övriga

ERM-

användes bl.a.

ROA samt att effekten

länder (övriga

mognad och

följande variabler:

påverkades av intressent-

länder = länder

företagets

Tobins Q, ERM-

relaterade faktorer såsom

som stod för

karaktärs-

mognad,

innovationsintensitet och

mindre än 2 %

drag

företagets storlek

kunskapsfokuserade

av totala antalet

& skuldsättnings-

branschstrukturer.

observationer);

grad

Dessutom fann de att

(2019)

värde

och

börsnoterade

företagets

komplexitet

företag; data

modererar effekten av

insamlades via

ERM-värdering på lång

Thomson

sikt.

Reuters databas;
2006–2011
Florio &

Italien; icke-

Undersökte

OLS-regressioner;

Företag med avancerade

Leoni

finansiella

sambandet

i undersökningen

nivåer

(2017)

företag noterade

mellan ERM

användes bl.a.

implementering

på Milanos

och

följande variabler:

visade högre prestanda.

börs; data

företagets

ERM, ROA,

Ytterligare

test

insamlades via

prestanda

ROE, Tobins Q,

bekräftade

också

de utvalda

företagets storlek

förväntningarna om att

företagens

& skuldsättnings-

effektiva

bolagsstyrnings-

grad

leder till högre prestanda

av

ERMupp-

ERM-system

rapporter och

genom

att

AIDA-

företagets risker.

reducera

databasen;
2011–2013
Gordon, Loeb

Amerika;

Undersökte

Regressionsanalys

Studien gav starka bevis

& Tseng

amerikanska

om för-

; variabler: P

på att det finns ett positivt

(2009)

företag; data

hållandet

(företagets

samband mellan ERM

insamlades via

mellan ERM

prestanda), ERMI

och företagets prestanda,

EDGAR-

och

(ERM Index), EU

men att denna relation är

databasen; 2005

företagets

(miljö-osäkerhet),

beroende

prestanda är

CI (bransch-

matchning mellan ERM

beroende av

konkurrens), FC

och följande fem faktorer

rätt

(företagets

som påverkar ett företag:

matchning

komplexitet), FS

miljö-osäkerhet,

mellan ERM

(företagets

branschkonkurrens,

av

lämplig

34

Alec Engblom
och flera

storlek) & MBD

företagets

komplexitet,

viktiga

(styrelsens

företagets

storlek

företags-

övervakning)

styrelsens övervakning.

och

specifika
faktorer
Hoyt &

Amerika;

Undersökte i

Regressionsanalys

De uppskattade effekten

Liebenberg

amerikanska

vilken

; i under-

av ERM på Tobins Q,

(2011)

börsnoterade

utsträckning

sökningen

som är en proxyvariabel

försäkrings-

specifika

användes bl.a.

av företagets värde och

bolag; data

företag har

följande variabler:

fann en positiv relation

insamlades via

imple-

Tobins Q, ERM,

mellan företagets värde

Compustat-

menterat

ROA, företagets

och ERM-tillämpning.

databasen;

ERM-

storlek, skuld-

1995–2005

program

sättningsgrad &

varefter de

försäljnings-

bedömde

tillväxt

värdet av
dessa
Kanhai &

Zimbabwe;

Undersökte

Faktoranalys,

Riskhanteringsstrukturen

Ganesh

kommersiella

olika

multipel

,

(2014)

banker i

faktorer som

regressionsanalys

organisationsstrukturen

Zimbabwe;

påverkar

och t-test;

och bankens storlek hade

primärdata

ERM-imple-

beroende variabel:

en positiv koppling till

insamlades via

menteringen

omfattning av

ERM-implementeringen.

enkätunder-

av banker i

ERM-adoption;

Däremot

sökning och

Zimbabwe

oberoende

intensiteten

sekundärdata

variabler: risk-

regleringen en negativ

via bankernas

styrningsstruktur,

relation

årsrapporter

regleringsmiljö,

implementeringen.

samt via andra

kultur & storlek

Därmed ansågs det inte

rapporter; 2014

kvaliteten

på

hade
i

bank-

till

ERM-

finnas någon persistens
och

konsistens

av

forskningsresultaten beträffande fördelarna som
ERM har på prestanda.
Kommunuri,

Vietnam;

Undersökte

OLS-regression; i

ERM-implementeringen

Narayan,

företag noterade

vilka

undersökningen

hade

Wheaton &

både på Ho Chi

effekter

användes bl.a.

signifikant

Jandug

Minh och Hanoi

ERM-imple-

följande variabler:

verkan

(2015)

börserna;

menteringen

ROA, Tobins Q,

en
på

statistiskt
positiv
de

inflesta

35

Alec Engblom
2009–2013

Laisasikorn &
Rompho
(2019)

har på

ERM, företagets

företagens prestanda och

företagets

storlek, skuld-

värde.

prestanda

sättningsgrad &

och värde

tillväxt

Thailand;

Undersökte

Strukturell

Framgångsrika

företag noterade

sambandet

ekvations-

och PMS hade en svag

på Thailands

mellan

modellering

positiv korrelation med

börs; primärdata

ERMS

(SEM); system

en

insamlades via

(Enterprise

ERMS & PMS;

ekonomiska resultat, som

frågeformulär

Risk

beroende

mättes med ROA, ROE

och sekundär-

Management

variabler: ROA,

och EPS. Däremot visade

data via börsen

System) och

ROE & EPS

det sig vara väsentligt att

av Thailands

PMS (Per-

chefer

online-databas;

formance

bättrar och använder båda

2019

Management

systemen,

System)

PMS, för att åstadkomma

ERMS

organisations

utvecklar,

för-

ERMS

och

en konkurrensfördel och
för att upprätthålla en
organisations tillväxt.
Muslih

Indonesien;

Undersökte

OLS-regression;

Det fanns en betydande

(2019)

noterade bank-

vilka

beroende variabel:

relation mellan ERM och

företag på den

fördelar

företagets

företagets prestanda i och

indonesiska

ERM har på

prestanda; övriga

med att ERM hade en

börsen; data

företagets

variabler: ERM,

betydande

insamlades via

prestanda

bolagsstyrning &

företagets prestanda.

enkätunder-

effekt

på

företagets storlek

sökning; 2019
Ping &
Muthuveloo
(2015)

Malaysia;

Undersökte

Partiell minsta

Utifrån

analysen

företag

ifall imple-

kvadrat och

framstod

att

börsnoterade på

menteringen

modellerings-

implementeringen

av

huvud-

av ERM

verktyg för

ERM hade ett betydande

marknaden i

påverkade

strukturell

inflytande på företagets

Bursa Malaysia;

på företagets

ekvation (Smart-

prestanda.

data insamlades

prestanda

PLS 2.0 M3);

visade sig övervakning av

via fråge-

baserat på

beroende variabel:

styrelsen,

företagets

formulär; 2015

COSO

företagets

storlek

företagets

(2004) ERM

prestanda; övriga

komplexitet

signifikant

ramverket;

variabler COSO

påverka

sambandet

studien

2004 ramverkets

mellan

undersökte

åtta komponenter

och

Dessutom

ERM-

36

Alec Engblom
även

(diskuterades i

implementering

och

styrelsens

kapitel 2.6.1)

företagets prestanda.

roll,
företagets
komplexitet
och
företagets
storlek för
att se ifall
detta
påverkade
ERMimplementeringens
effekt på
företagets
prestanda
Quon, Zeghal

Canada; icke-

Undersökte

Innehållsanalys; i

Trots

att

affärs-

& Maingot

finansiella

förhållandet

analysen

utvecklingen

radikalt

(2012)

företag på

mellan

beaktades

förändrades

Torontobörsen;

informations

följande nyckel-

finanskrisen

data insamlades

-innehållet

tal: förändringar i

ekonomiska

via de utvalda

av ERM och

försäljningen,

konjunkturen

företagens

företagets

förändringar i

2009,

årsrapporter;

prestanda

EBIT-marginaler

endast mindre ökningar i

& Tobins Q

riskexponering, riskföljd

2007–2008

och

den
låg-

fann

eller

2008–
forskarna

riskhanterings-

strategier
2008.

under

från

2007–

Därmed

ansågs

informationsinnehållet av
ERM

inte

märkbar

ha

någon

effekt

på

företagets prestanda.
Ramlee &
Normah
(2015)

Malaysia; icke-

Studien

Paneldataanalys

ERM hade inte något

finansiella

analyserar

med Stata13; i

signifikant samband med

företag noterade

ekonomiska

undersökningen

företagets prestanda.

på Bursa

resultat för

användes bl.a.

Malaysia; data

icke-

följande variabler:

insamlades via

finansiella

ERMI (ERM

ThomsonOne.

företag som

37

Alec Engblom
com-databasen,

etablerat

Index), ROA,

OSIRIS-

ERM

ROE & Tobins Q

databasen och
årsberättelser;
2009–2013
Rao

Bahrain,

Undersökte

OLS-regressioner;

ERM påverkades både

(2018)

Förenade

sambandet

i undersökningen

signifikant och negativt

Arabemiraten,

mellan

användes bl.a.

av

Kuwait, Oman,

bolags-

följande variabler:

immaterialitet

Qatar &

styrning,

ROA, ERM,

lönsamhet.

Saudiarabien;

ERM och

företagets storlek,

storlek var den enda

finansiella

företagets

skuldsättnings-

faktorn som hade en

institut; data

värde

grad & tillväxt

signifikant och positiv

faktorer

såsom
och
Företagets

insamlades via

påverkan på företagets

BANKSCOPE-

värde.

databasen;
2004–2011
Shad & Lai
(2015)

Malaysia;

Undersökte

Linjär regression;

ERM-implementeringen

företag börs-

effekterna av

beroende

hade betydande positiva

noterade i Bursa

ERM på

variabler:

effekter

Malaysia; data

företagets

företagens vinst-

prestanda.

insamlades via

prestanda

marginal, skatte-

stödde resultaten studiens

enkätunder-

gentemot

utveckling,

hypotes om att företag

sökning; 2015

den fram-

ekonomisk nöd-

som implementerar ERM

stående

kostnad och

kommer att förbättra sin

EVA

kostnad för

prestanda

(Economic

kapital-

mätningen

Value

situationer;

faktorerna.

Added)

oberoende

modellen

variabel ERM-

på

företagets
Dessutom

genom
av

EVA

implementering
Tahir &
Razali (2011)

Malaysia;

Undersökte

OLS-regression; i

ERM är positivt relaterat

företag

sambandet

undersökningen

till företagets värde, men

börsnoterade i

mellan ERM

användes bl.a.

relationen

är

Bursa Malaysia;

och

följande variabler:

signifikant.

Resultaten

data insamlades

företagets

Tobins Q, ERM,

stöder inte hypotesen om

via OSIRIS-

värde

företagets storlek,

att företag som utövar

skuldsättnings-

ERM skulle ha en högre

grad & ROA

Tobins Q-kvot än företag

databasen; 2007

inte

som inte utövar ERM.

38

Alec Engblom
Wu, Marshall,

Kina; noterade

Undersökte

OLS-regression;

Sambandet mellan ERM

Chipulu, Li &

försäkrings-

sambandet

beroende variabel:

och företagets värde var

Ojiako

bolag i Kina;

mellan ERM

ROE; oberoende

statistiskt

(2014)

data insamlades

och

variabler: ERM,

inom

via CIRC-

företagets

företagets storlek,

korrelationsmatris,

databasen; 2010

värde

skuldsättnings-

genom

grad, försäljnings-

analysen föll sambandet

tillväxt, ägande &

under

levnad

signifikans. Därför re-

signifikant
en

Pearsonmen

regressionsstatistisk

kommenderade forskarna
att

försäkringsbolag

i

Kina inte bör betrakta
aggressiva investeringar i
ERM som en strategi för
att

producera

snabba

företagsvinster.
Yang, Ishtiaq

Pakistan; små

Undersökte

Bekräftande

Tillämpandet av ERM

& Anwar

och medelstora

hur små och

faktoranalys och

hade

pakistanska

medelstora

strukturella

positivt inflytande på små

företag; data

företags

modeller i

och medelstora företags

insamlades via

prestanda

AMOS; i under-

prestanda.

ett strukturerat

påverkas av

sökningen

frågeformulär;

ERM-

användes bl.a.

2018

tillämpande

följande variabler:

(2018)

ett

signifikant

ERM, företagets
storlek, företagets
ålder & företagets
prestanda

3.2 Hypotesbildning utifrån tidigare studier
I tabellen ovan (tabell 2) presenterades 20 tidigare studier. Dessa studier undersökte
sambandet mellan ERM och företagets prestanda och/eller företagets värde, varav 12
studier visade ett positivt samband. De övriga 8 studierna visade antingen inget
samband alls eller ett negativt samband mellan ERM och företagets prestanda/värde.
Majoriteten av dessa studier (60 %) ansåg därmed att sambandet mellan ERM och
företagets prestanda/värde är positivt.

39

Alec Engblom
Utifrån dessa studier bildar jag följande hypoteser:
Hypotes 1: Det finns ett positivt samband mellan ERM-tillämpning och företagets
prestanda
Hypotes 2: Det finns inte ett positivt samband mellan ERM-tillämpning och företagets
prestanda

40

Alec Engblom

4 METOD OCH DATA
I det här kapitlet redogörs pro gradu-avhandlingens val av metod. Vidare beskrivs pro
gradu-avhandlingens vetenskapliga infallsvinkel och datainsamlingsprocessen
presenteras. Dessutom behandlas variablerna som används i studien och valen av dessa
argumenteras. Till sist återges pro gradu-avhandlingens trovärdighet genom att dess
reliabilitet, replikbarhet och validitet behandlas.

4.1 Metod
Denna studie är utförd med hjälp av en kvantitativ metod. Enligt Bryman och Bell
(2011) använder en kvantitativ metod numeriska data (Bryman & Bell 2011, 410),
vilket denna studie gör. Därmed borde denna metod passa väl för att besvara studiens
forskningsfråga. I studien tillämpas en minsta kvadrats regressionsanalys (Ordinary
least square regression, hädanefter OLS-regression). Regressionen beskrivs mer
utförligt i avsnitt 4.5.

4.2 Data
Alla företag som analyseras i databasen är noterade på Nasdaq Helsinki. Företagen i
samplet är betecknade i Nasdaq som ”Industrial”, ”Consumer”, ”Material” och
”Technology”. Med andra ord är det frågan om industri-, konsument-, material- och
teknologiföretag. Företagen är begränsade till enbart fyra branscher för att undvika
skillnader i företagets prestation och tillämpningen av ERM som eventuellt beror på
branschspecifika karaktärsdrag eller på branschens världsekonomiska utveckling.
Dessa fyra branscher jämförs sedan sinsemellan med varandra. Branscherna
”Industrial”, ”Consumer”, ”Material” och ”Technology” användes eftersom dessa fyra
branscher innehöll den största mängden företag utav de olika branscherna som fanns
på Nasdaq Helsinki. Dock fanns det fler finansiella än materiella branscher, men dessa
uteslöts på grund av deras branschspecifika karaktärsdrag. Studien är inte begränsad
till någon specifik företagsstorlek, utan företag betecknade såväl som stora, medelstora
41

Alec Engblom
och små företag undersöktes. Detta gjordes för att få ett tillräckligt varierande och stort
sampel av företag.
Tidsperioden som undersöks är 2001–2006, det vill säga sex år. Denna tidsperiod
valdes för att få med en tillräcklig mängd sampel där företag tillämpar ERM och där
företag inte tillämpar ERM. Orsaken till att tidsperioden gäller från 2000-talets början
fram till år 2006 beror på att en stor del företag i samband med utkomsten av COSO
ramverket år 2004 började tillämpa ERM. Denna tidsperiod valdes även för att undvika
att enstaka år alltför mycket skulle kunna påverka resultatet. Ifall samplet bestod av
observationer från endast tre eller fyra år skulle det ha medfört större risk för
missvisande resultat.
Sammanlagt inkluderades 50 företag i samplet, vilket enligt Ross (2010) är tillräckligt
för normal approximation (Ross 2010, 110). Samplet består av 17 industriföretag, 17
konsumentföretag, 6 materialföretag och 10 teknologiföretag. Av industriföretagen är
fem betecknade som stora företag, fem som medelstora företag och sju som små
företag. Konsumentföretagen består av fyra stora företag, sju medelstora företag och
sex små företag. Materialföretagen utgörs av tre stora företag, två medelstora företag
och ett litet företag. Teknologiföretagen som undersöktes bestod av tre stora företag,
två medelstora företag och fem små företag. Totalt undersöks därmed 15 stora företag,
16 medelstora företag och 19 små företag. Det slutliga samplet består av totalt 300
räkenskapsperioder eller observationer.
I den finska bokföringslagens 1 kap. 4 § anges olika gränsvärden för att åtskilja de
olika företagsstorlekarna. Ett företag anses vara stort om minst två av tre följande
gränsvärden på bokslutsdagen överskrids: 1) balansomslutning 20 000 000 euro; 2)
omsättning 40 000 000 euro; 3) genomsnittligt antal anställda under räkenskapsperioden 250 personer. Däremot anses ett företag vara litet, ifall högst två av tre
följande gränsvärden på bokslutsdagen överskrids: 1) balansomslutning 6 000 000
euro; 2) omsättning 12 000 000 euro; 3) genomsnittligt antal anställda under
räkenskapsperioden 50 personer. (Bokföringslagen, 30.12.1997/1336.) I den finska
bokföringslagen anges inga gränsvärden för medelstora företag. Utifrån de ovan
angivna gränsvärdena för små och stora företag kan man dock anta att ett företag är

42

Alec Engblom
medelstort, ifall minst två av de tre gränsvärdena för små företag överstigs och högst
ett av kriterierna för stora företag överstigs.
Data för denna studie har manuellt samlats in från de i studien undersökta företagens
årsberättelser och från Nasdaqs webbplats. All information som presenteras i
företagens bokslut har reviderats och därmed är det rimligt att anta att informationen
är korrekt. I och med att data har samlats in manuellt finns det en liten risk att det
innehåller felaktigheter. Risken för felaktigheter har minimerats med hjälp av ett antal
stickprov, som utförts i efterhand. I stickproven jämfördes siffrorna i datasamplet med
informationen i årsberättelserna. Stickprovskontrollen visade inga felaktigheter.
Det ursprungliga samplet bestod av 103 företag, vilket innebär att dryga hälften av
företagen förkastades. Totalt förkastades därmed 53 företag. Den främsta orsaken till
att företagen förkastades berodde på att nödvändig information under den granskade
tidsperioden saknades. Andra orsaker var till exempel börsintroduktioner, fusioner och
att företagets kärnverksamhet märkbart förändrats under den granskade tidsperioden.
Exempelvis har KONE Oyj under sampelperioden genomgått en fission. Som ett
resultat av fissionen bildades företaget Cargotec Oyj. På grund av fissionen är
ingendera företagets variabler jämförbara och därmed har de förkastats.
En börsintroduktion kan däremot medföra att företagen utsätts för sådana
rapporteringskrav som de inte använt sig av tidigare. Detta leder till att data om
exempelvis företagets riskhantering före börsintroduktionen eventuellt saknas.
Därmed har de företag som börsnoterat sig under den undersökta tidsperioden eller
först senare eliminerats från datasamplet.

4.3 Val av prestationsmått
I studien anses ett företag tillämpa ERM ifall det ur årsberättelsen framstår att företaget
tillämpat alla de komponenter som anges i COSO ramverket från år 2004. De åtta
komponenterna är intern miljö, målsättning, identifiering av händelser, riskbedömning, riskrespons, kontrollaktiviteter, information och kommunikation samt

43

Alec Engblom
övervakning (Chapman 2003, 34–35). ERM-tillämpningen anges med en dummyvariabel som indikerar om företaget tillämpar ERM eller inte. Detta innebär att ifall ett
företag tillämpar ERM anges variabeln 1 och ifall ett företag inte tillämpar ERM anges
variabeln 0.
Studiens samtliga prestationsmått är enbart redovisningsbaserade. Därmed nyttjas inte
något mått för marknadsbaserad prestation i denna studie. Orsaken till att fokus enbart
ligger vid redovisningsmått är att dessa visar vad som inträffat medan marknadsmått i
större grad tyder på vad marknaden förväntar sig att kommer inträffa. Därmed kan
man anta att redovisningsbaserade prestationsmått bättre visar hur företagen presterat.
Prestationsmåttet som används i denna studie är Return on Assets (ROA). Enligt
Investopedia är ROA är en indikator på hur väl ett företag använder sina tillgångar.
Detta går till genom att bestämma hur lönsamt ett företag är i förhållande till dess totala
tillgångar. ROA fungerar bäst då man jämför företag som verkar inom samma eller
liknande branscher eller då man jämför ett företag med dess tidigare resultat. En annan
fördel med att använda ROA som prestationsmått, i motsats till andra prestationsmått
såsom ROE, är att det tar företagets skuldsättning i beaktan. (investopedia.com) I
denna pro gradu-avhandling definieras ROA på följande sätt:

Källa: Investopedia 2019 (egen framställning)

4.4 Förklaring av kontrollvariabler
Tidigare studier visar att det finns en mängd faktorer som kan påverka företagets
prestanda. I denna pro gradu-avhandling beaktas följande kontrollvariabler:

44

Alec Engblom
SIZE = måttet på företagets storlek, definierat som företagets omsättning under
räkenskapsperioden (justerat till 12 månader, ifall någon räkenskapsperiod innehade
en annan tidsperiod)
Tidigare studier har visat att företagets storlek är en variabel som påverkas i samband
med ERM-implementeringen. Exempelvis fann Rao (2018) att företagets storlek hade
en positiv effekt på företagets värde i samband med implementeringen av ERM (Rao
2018, 34). Däremot fann Tahir och Razali (2011) att företagets storlek hade en negativ
effekt på företagets värde då ERM implementerades (Tahir & Razali 2011, 32).
LEV = måttet på skuldsättningsgraden, definierat som kortfristiga skulder (KS) plus
långfristiga skulder (LS) dividerat med kortfristiga skulder (KS) plus långfristiga
skulder (LS) plus eget kapital (EK)

Källa: Investopedia 2020 (egen framställning)
Skuldsättningsgraden antas ha en effekt på ERM. Åtminstone anser tidigare forskning
det. Till exempel fann Tahir och Razali (2011) att skuldsättningsgraden hade ett
positivt och signifikant samband med företagets värde (Tahir & Razali 2011, 32). Till
motsvarande slutsats kom även Wu m.fl. (2014) i sin studie om ERM och företagets
värde inom Kinas försäkringsbransch (Wu m.fl. 2014, 7).
SG = måttet på försäljningstillväxten, definierat som skillnaden mellan försäljning år
t och försäljning år t–1 dividerat med försäljning år t–1 (justerat till 12 månader, ifall
någon räkenskapsperiod innehade en annan tidsperiod)

45

Alec Engblom

Källa: Hoyt och Liebenberg 2011 (egen framställning)
Wu m.fl. (2014) antog i sin studie att försäljningstillväxten har ett positivt samband
med ERM-tillämpning. Resultaten av deras regressionsanalys visade dock ett negativt
och icke-signifikant samband mellan försäljningstillväxt och ERM-tillämpning (Wu
m.fl. 2014, 4, 7.) Däremot fann Callahan och Soileau (2017) ett positivt och signifikant
samband mellan försäljningstillväxt och ERM-tillämpning i sin studie. (Callahan &
Soileau 2017, 11.)

4.5 Empirisk modell
Undersökningen har utförts med hjälp av en OLS-regression. I regressionsanalysen
används företagets prestanda som beroende variabel, tillämpandet av ERM som
förklarande variabel och de ovan behandlade variablerna som kontrollvariabler.
Regressionen som används i studien är den följande:
ROA (företagets prestanda) = β0 + β1 x ERM (dummy) + β2 x SIZE (företagets
omsättning, milj.) + β3 x LEV (skuldsättningsgrad) + β4 x SG (försäljningstillväxt)
+ ε (residual)

Liknande modeller har använts i tidigare studier om sambandet mellan ERM och
företagets prestanda. Exempelvis använde Kommunuri m.fl. (2015) en liknande
regression i sin undersökning i och med att de också utförde en linjär OLS-regression
(Kommunuri m.fl. 2015).

46

Alec Engblom

4.6 Reliabilitet, replikerbarhet och validitet
I företagsekonomisk forskning kan kvalitetskriterierna delas in i tre olika delar. Dessa
tre delar kallas för reliabilitet, replikerbarhet och validitet. Reliabilitet innebär
huruvida resultaten av en studie är repeterbara, det vill säga ifall samma resultat fås
från en ny studie ifall den utförs med samma data och metod som den utförda studien.
(Bryman & Bell 2011, 41.) Denna studie kan anses ha en hög reliabilitet i och med att
insamlat data härstammar från rapporter och tal som är producerade av utomstående
personer. Dock finns det alltid en risk att sådana rapporter och tal innehåller
felaktigheter, men eftersom data huvudsakligen är insamlat från reviderade
årsberättelser kan man anta att den givna informationen stämmer. Risken för
mänskliga misstag vid insamlandet av data kan ändå inte uteslutas. Detta
kontrollerades däremot i samband med hjälp av de tidigare nämnda stickproven som
togs på datasamplet. Därmed går det att konstatera att reliabiliteten i denna studie är
på en god nivå.
Replikerbarhet innebär att en studie måste vara replikerbar, det vill säga att studien
måste kunna upprepas. Ifall en forskare inte i detalj förklarar sina förfaranden är det
inte möjligt att upprepa dem. (Bryman & Bell 2011, 41.) I denna studie har det
beskrivits på vilket sätt undersökningen utförs, hur och varifrån data samlas och vilka
variabler som utnyttjas.
Validitet är en bedömning av huruvida de slutsatser som fås från en undersökning
hänger ihop eller inte. Det finns fyra olika huvudsakliga slag av validitet, vilka är
begreppsvaliditet, intern och extern validitet och ekologisk validitet. Begreppsvaliditet
handlar om huruvida ett mått verkligen mäter det som det bör mäta eller inte. Ifall
måttet inte mäter det som det bör mäta kan man ifrågasätta undersökningsresultatet.
(Bryman & Bell 2011, 42–43.) Företagets prestation är i denna studie ett viktigt
element varpå mätningen av det är av stor vikt. I denna studie används alltså ROA som
företagets prestationsmått. I och med att ROA även i tidigare studier i stor utsträckning
använts som prestationsmått går det anta att det är ett bra prestationsmått för företag.

47

Alec Engblom
Intern validitet berör kausalitet och handlar om huruvida ett samband som innehåller
ett kausalt förhållande mellan två/fler variabler är hållbar eller inte. I samband med
kausalitetsfrågor kallas den faktor som utövar ett kausalt inflytande för den oberoende
variabeln och dess effekt för den beroende variabeln. (Bryman & Bell 2011, 42.) I
denna studie fungerar de tidigare teorierna och studierna som grund för de antagna
sambanden. Dessutom är de använda kontrollvariablerna anknutna till tidigare
forskning och därmed borde sambandet till de förklarande variablerna vara beprövade.
Extern validitet handlar om huruvida det går att generalisera resultaten från en
undersökning utöver den särskilda undersökningskontexten. Detta är orsaken till att
det sätt som individer och organisationer väljs ut för att delta i en undersökning blir
avgörande. (Bryman & Bell 2011, 43.) På grund av att denna studie är begränsad till
finska industri-, konsument-, material- och teknologiföretag kan man anta att resultatet
inte kan generaliseras till andra länder. Särskilt inte till länder vars lagstiftning
märkbart skiljer sig från Finlands.

48

Alec Engblom

5 RESULTAT
I detta kapitel presenteras statistik utifrån datasamplet. Sedan framförs och diskuteras
studiens resultat från regressionsanalysen. Utifrån resultatet bekräftas eller förkastas
hypoteserna, som framfördes tidigare.

5.1 Beskrivande statistik
I detta kapitel framförs och behandlas relevant statistik. Syftet med detta är att ge
läsaren en bättre bild av datasamplet. I tabell 3 presenteras totala antalet observationer
(N), maximi- och minimivärde för varje variabel samt variablernas medelvärde och
standardavvikelse. Standardavvikelse anger hur långt observationerna i genomsnitt
ligger från deras medelvärde och desto högre siffran är desto större spridning har
observationerna (Barde & Barde 2012, 113). Alla siffror i tabellen, förutom ERM och
storlek, är angivna i procent. I och med att ERM är en dummyvariabel [0/1] anges
siffrorna i decimalform. Siffrorna för storlek är beräknade som den naturliga
logaritmen av företagets omsättning.
Tabell 3 – Beskrivande statistik (alla observationer)

Särskilt variablerna skuldsättningsgrad och försäljningstillväxt har en hög standardavvikelse, vilket betyder att dessa observationer är utspridda på ett brett område.
Värdet för ERM är i genomsnitt 46,3 %. I och med att ERM är en dummyvariabel
[0/1] innebär detta att 46,3 % av observationerna tillämpar ERM. ROA har maximivärdet 38,4 % och minimivärdet -32,4 % och det genomsnittliga värdet är 5,1 %.
Värdet storlek, som här alltså är den naturliga logaritmen av företagets omsättning,
49

Alec Engblom
varierar mellan 24,4 och 15,9 och är i genomsnitt 19,6. Standardavvikelsen för storlek
är betydligt lägre än för ROA, vilket betyder att ROA-talen är mer utspridda än storlektalen. Skuldsättningsgradens genomsnittliga värde är 49,7 %, men dess observationer
varierar mellan 5,6 % till 82,7 % och har en relativt hög standardavvikelse på 14,9 %.
Detta innebär att de observerade företagen är väldigt olika finansierade, en del med
lite främmande kapital medan andra har stora lån. Försäljningstillväxten är i genomsnitt 7,6 % och varierar mellan 77,8 % och -41,0 % och dess standardavvikelse ligger
på hela 16,3 %.
I tabell 4 presenteras statistik över de observationer där ERM tillämpas och över de
observationer där ERM inte tillämpas. I tabellen jämförs variablernas medelvärde och
median. Antalet observationer där ERM tillämpas är 139 och där ERM inte tillämpas
161.
Tabell 4 – Beskrivande statistik (jämförelse av observationer där ERM tillämpas och
där ERM inte tillämpas)

Medelvärdet för ROA är 6,3 % för de observationer där ERM tillämpas och 4,1 % för
de observationer där ERM inte tillämpas. Därmed är medelvärdet för ROA 2,2 %enheter större för de observationer där ERM tillämpas. Variabeln storlek, som åter är
beräknad som den naturliga logaritmen av företagets omsättning, har medelvärdet 20,6
för de observationer där ERM tillämpas respektive 19,1 för de observationer där ERM
inte tillämpas. Därmed har de observationer som tillämpat ERM i medeltal större
omsättning än de observationer som inte tillämpat ERM. Skuldsättningsgradens
medelvärde ligger vid 52,7 % för de observationer där ERM tillämpas och vid 48,9 %
för de observationer där ERM inte tillämpas. Därmed är skuldsättningsgradens
medelvärde 3,8 %-enheter lägre för de observationer där ERM inte tillämpas, vilket
innebär att dessa observationer i medeltal är mindre skuldsatta. Medelvärdet för

50

Alec Engblom
försäljningstillväxt är 7,4 % för de observationer där ERM tillämpas respektive 6,3 %
för de observationer där ERM inte tillämpas. Alltså är försäljningstillväxtens
medelvärde 1,1 %-enheter större för de observationer där ERM tillämpas, vilket
innebär att dessa observationers omsättning har i medeltal ökat mer under den
undersökta tidsperioden.

5.1.1 Normalfördelning
Normalfördelning har en central roll i regressionsmodeller med kontinuerliga svar
(Agresti 2013, 5), vilket OLS-regressioner har. Därmed förväntas att data som används
i OLS-regressioner är normalfördelat. Enligt Abbott (2014) mäter standardavvikelsen
och variansen spridningen av observationerna i en fördelning. Dessa mått ger en
uppfattning om observationernas spridning runt medelvärdet och tillsammans med
medelvärde, snedhet (eng. skewness) och toppighet (eng. kurtosis) beskriver de
observationernas fördelning. Med hjälp av dessa mått går det att bestämma ifall en
fördelning av observationer är normalt fördelad. (Abbott 2014, 87.)
Tabell 5 – Snedhet (skewness) och toppighet (kurtosis)

I tabell 5 har jag analyserat snedhet och toppighet för de olika variablerna. Snedhet
beskriver i vilken utsträckning observationerna inte är perfekt balanserade utan snarare
lutar till vänster eller höger om mittpunkten. Ett snedhetsvärde på noll indikerar
perfekt balans mellan observationerna i fördelningen. (Abbott 2014, 63) Positiv
snedhet innebär att fördelningens högra svans är längre och negativ snedhet att
fördelningens vänstra svans är längre (Shanmugam & Chattamvelli 2015, 91). Med
andra ord innebär detta att ifall snedheten är positiv, lutar fördelningens mittpunkt till
vänster och ifall snedheten är negativ, lutar fördelningens mittpunkt till höger.

51

Alec Engblom
Toppighet indikerar hur ”toppad” eller platt fördelningen av observationerna är. En
fördelning där observationerna befinner sig tätt runt medelvärdet visar en mycket hög
punkt i fördelningen eftersom alla observationer trycks ihop uppåt. Detta är känt som
en ”leptokurtisk” fördelning, vilket innebär att toppighetsvärdet är positivt. En
fördelning med motsatt dynamik, det vill säga där endast få observationer befinner sig
runt medelvärdet, kallas för ”platykurtisk” och är platt, vilket innebär att
toppighetsvärdet är negativt. (Abbott 2014, 65–66.)
Standardfelet för snedhet och toppighet är den samma för alla variabler, eftersom detta
mått baserar sig på antalet observationer. Snedhetens standardfel fås genom att ta
kvadratroten av 6 delat med antalet observationer (Ö6/n) och toppighetens standardfel
fås genom att ta kvadratroten av 24 delat med antalet observationer (Ö24/n)
(Shanmugam & Chattamvelli 2015, 92, 100). På grund av att antalet observationer i
denna studie är 300 blir standardfelet för snedhet 0,141 och för toppighet 0,283.
I och med att snedhet och toppighet bäst illustreras visuellt presenteras nedan
histogrammen för variablerna ERM och ROA samt för kontrollvariablerna storlek,
skuldsättningsgrad och försäljningstillväxt. Kurvan på histogrammen visar
fördelningen av observationerna.

Figur 6 – Normalfördelningen för ERM

52

Alec Engblom
Observationerna för variabeln ERM i figur 6 har en snedhet på 0,148, se tabell 5, vilket
betyder att fördelningens mittpunkt ligger en aning till vänster. Eftersom
snedhetsvärdet är väldigt lågt syns inte snedheten tydligt i histogrammet. Fördelningen
har en toppighet på -1,991, se tabell 5, vilket innebär att fördelningen är platykurtisk.
Detta innebär att endast ett få antal observationer ligger kring mittpunkten av
observationerna, i detta fall inga observationer alls vilket beror på att ERM är en
dummyvariabel.

Figur 7 – Normalfördelningen av ROA
Observationerna för variabeln ROA i figur 7 har en snedhet på -0,609, se tabell 5,
vilket betyder att mittpunkten på fördelningen ligger lite till höger och därmed är
kurvans vänstra svans lite längre. Detta innebär att ett stort antal observationer ligger
runt medelvärdet. Eftersom snedhetsmåttet är lågt syns inte snedheten tydligt i
histogrammet. Fördelningen har en toppighet på 4,063, se tabell 5, vilket innebär att
fördelningen är leptokurtisk. Detta innebär att fördelningen är spetsig i mitten, vilket
beror på att flest observationer ligger kring observationernas mittpunkt. Denna
spetsighet syns tydligt i figur 7.

53

Alec Engblom

Figur 8 – Normalfördelningen för storlek (ln)
Variabeln storlek är betydligt mer normalfördelad än variablerna ERM och ROA.
Detta syns i figur 8, eftersom observationernas fördelning är jämnare och bredare.
Storlek har en snedhet på 0,370 och en toppighet på -0,648, se tabell 5, vilket betyder
att fördelningen lutar en aning till vänster och är en aning platt.

Figur 9 – Normalfördelningen för skuldsättningsgrad
Skuldsättningsgradsvariabeln är likt storleksvariabeln betydligt mer normalfördelad
än variablerna ERM och ROA, se figur 9. Skuldsättning har en snedhet på -0,493 och
en toppighet på -0,099, se tabell 5, vilket innebär att fördelningen lutar en aning till
höger och är en aning platt.

54

Alec Engblom

Figur 10 – Normalfördelningen för försäljningstillväxt
Observationerna för variabeln försäljningstillväxt i figur 10 har en snedhet på 0,753,
se tabell 5, vilket betyder att mittpunkten på fördelningen ligger till vänster och därmed
är kurvans högra svans lite längre. Fördelningen har en toppighet på 2,668, se tabell 5,
vilket innebär att fördelningen är tydligt spetsig.

5.1.2 Normalitetstest
I föregående avsnitt analyserades normalfördelningen av studiens observationer. För
att testa ifall samplet är normalfördelat eller inte har jag utfört Lilliefors (LF)
korrigerade Kolmogorov-Smirnov (KS) test på studiens observationer. Lilliefors
korrigerade KS test jämför den kumulativa fördelningen av data med den förväntade
kumulativa normalfördelningen (Öztuna, Elhan & Tüccar 2006, 173). Enligt Razali
och Wah (2011) är LF testet en modifiering av KS testet. Till skillnad från KS testet
uträknas parametrarna för LF testet utifrån observationerna. (Razali & Wah 2011, 23.)
Därmed föredras i denna studie att Lilliefors korrigerade KS test används istället för
KS testet.
Även om LF statistiken är densamma som KS statistiken skiljer sig tabellvärdena av
dessa test från varandra (Mendes & Pala 2003, 136). Tabellen över kritiska värden för
detta test finns i Lilliefors test-tabell (real-statistics.com). Ifall D överskrider motsvarande kritiskt värde i tabellen förkastas nollhypotesen (Razali & Wah 2011, 23).
55

Alec Engblom
Tabell 6 – Normalitetstest

Tabellen ovan (tabell 6) visar att i denna studie utfördes Lillefors korrigerade KS test
med ett kritiskt värde på signifikansnivån 0,05, det vill säga 5 %. Lilliefors test-tabell
visar att ifall observationerna överskrider 30, vilket det här definitivt gör, och då
signifikansnivån för kritiska värdet är 0,05 uträknas det kritiska värdet genom att
dividera 0,886 med kvadratroten av N, som står för antalet observationer. I och med
att alla variabler i denna studie består av 300 observationer är det kritiska värdet 0,051
för alla variabler. Tabell 5 visar att D överskrider det kritiska värdet för alla variabler
i undersökningen och därmed förkastas nollhypotesen om att observationerna skulle
vara normalfördelade.

5.1.3 Korrelationsmatris
En matris är ett arrangemang av observationer i rader och kolumner och ifall matrisens
element är korrelationskoefficienter kallas det korrelationsmatris. Vanligtvis skrivs
korrelationsmatrisens övre diagonala värden. Orsaken till att de lägre diagonala
värdena inte skrivs beror på att deras korrelation är precis samma som för de övre
diagonala värdena. (Verma 2016)
I denna studie används Pearsons korrelationsmatris, som mäter förhållandet mellan två
variabler (Verma 2016). Detta förhållande visas i tabell 7 och har utförts för alla fem
variabler, det vill säga ROA, ERM, storlek, skuldsättningsgrad och försäljningstillväxt. I Pearsons korrelationsmatris betecknas korrelationskoefficienten som r, vars
gränsvärden är –1 och +1. Ifall r är positivt tyder det på att korrelationen är positiv och

56

Alec Engblom
ifall r är negativt tyder det på att korrelationen är negativ. En korrelationskoefficient
på +1 eller –1 innebär att perfekt korrelation existerar. Däremot ifall korrelationskoefficienten är noll innebär det att ingen korrelation mellan variablerna existerar.
(Sedgwick 2012, 1–2.)
Tabell 7 – Pearsons korrelationsmatris

I tabellen ovan (tabell 7) visas korrelationen mellan studiens alla variabler. För varje
korrelation anges två värden, Pearsons korrelation och sig. Pearsons korrelation anger
hur stark eller svag variablernas korrelation är och sig anger korrelationens signifikans.
De korrelationsvärden vars korrelation är signifikanta på 1 % nivån är bemärkta med
**. Ur tabellen framgår att korrelationen mellan storlek och skuldsättningsgrad är
signifikant på denna nivå. Likaså har variablerna storlek och ERM en signifikant
korrelation, vilket tyder på att dessa har ett samband. I denna tabell är korrelationen
mellan de oberoende variablerna och kontrollvariablerna av intresse, eftersom det
bevisar ifall variablerna som valts för att kontrollera samplet verkligen har något
samband med de övriga variablerna i analysen. Variabeln ROA har en signifikant
korrelation på 1 % nivån med både skuldsättningsgrad och försäljningstillväxt. Det
intressanta är att korrelationen mellan ROA och skuldsättningsgrad är negativ, vilket
innebär att de har en negativ korrelation.

5.2. Sampelstorlek och antal variabler
I vetenskapliga studier finns mycket forskning om samplets storlek. Ändå är det svårt
att definiera vad som är en passlig sampelstorlek för en specifik undersökning
57

Alec Engblom
(Motrenko, Strijov & Weber 2014, 743). Enligt Schönbrodt och Perugini (2013) är
korrelationer mer instabila när regressioner baserar sig på små sampel (Schönbrodt &
Perugini 2013, 609). Eventuellt är detta ett problem i denna studie i och med att
samplet är relativt litet. På grund av att studien är begränsad till finska börsnoterade
industri-, material-, konsument- och teknologiföretag, vars antal är begränsat, kan
problemet inte åtgärdas. Istället är det skäl att vara medveten om denna begränsning
då studiens resultat analyseras och behandlas.
Ett annat problem som kan uppstå bland små sampel är att ett stort antal variabler kan
försämra regressionens precision (Hardt, Herke & Leonhardt 2012, 10). Enligt
Vittinghoff och McCulloh (2007) är tumregeln för regressioner att det finns minst tio
observationer per variabel (Vittinghoff & McCulloh 2007, 710). Denna studie
tillämpar 300 observationer och fem variabler. Antalet företag är dock enbart 50, men
eftersom regressionen inte körs per årsbasis borde samplet vara tillräckligt stort i
förhållande till antalet variabler. Det är ändå skäl att vara medveten om att precisionen
för korrelationerna kan påverkas av detta.

5.3 Resultat av regressionsanalys
Här presenteras resultaten av OLS-regressionen som genomförts i Excel. I
regressionsanalysen

presenteras

sambandet

mellan

ERM

och

ROA.

Kontrollvariablerna storlek, skuldsättningsgrad och försäljningstillväxt är inkluderade
i regressionsanalysen. OLS-regressionen genomfördes med beroende variabeln ROA,
som användes för att mäta företagets prestanda.
Tabell 8 – Regressionsanalysens förklaringsgrad på ROA

58

Alec Engblom
I tabellen ovan (tabell 8) presenteras regressionsanalysens förklaringsgrad. MultipelR är korrelationen mellan faktiska och förutsagda värden för Y variabeln, som i detta
fall är ROA (Draper & Smith 1998, 43). Här är siffran 42,8 %, vilket innebär att det
linjära sambandet mellan faktiska och förutsagda värden för ROA är positivt
korrelerade.
R-kvadrat (R2) anger hur stor del av variationen i Y variabeln (här ROA) som kan
förklaras av X variablerna (här X1 = ERM; X2 = storlek; X3 = skuldsättningsgrad; X4
= försäljningstillväxt). I och med att denna studie använder multipel regression kallas
R2 för multipel korrelationskoefficient, eftersom det mäter förhållandet mellan Y
variabeln och en uppsättning variabler. (Chatterjee & Hadi 2012, 68.) Här är siffran
18,3 %, vilket anses vara ett lågt värde och innebär att endast 18,3 % av variationen i
Y variabeln (här ROA) går att förklara med förändringen av X variablerna.
Justerad R-kvadrat erhålls från R2 efter att ha delat den totala summan av kvadratiska
avvikelser i Y från dess medelvärde (KvT) och kvadratsumman av residualerna (fel)
(KvF) från deras respektive frihetsgrader. (Chatterjee & Hadi 2012, 68–69.) Denna
siffra är 17,2 % och är därmed ännu lägre än R2.
Standardfelet är ett mått på hur exakt lutningen av standardavvikelsen har uppskattats.
Ju mindre standardfelet är, desto mer exakt har standardavvikelsen uppskattats.
(Chatterjee & Hadi 2012, 37). I detta fall är standardfelet 7,0 %, vilket är lågt och
innebär att uppskattningen av standardavvikelsen är rätt exakt. Observationer anger
antalet sampel som använts i regressionen, vilket i detta fall är 300.
Tabell 9 – Analys av varians (ANOVA)

Tabell 9 presenterar regressionsanalysens varians (ANOVA). Frihetsgraden (fg)
beräknas genom att ta antalet observationer (n) minus antalet uppskattade regressionskoefficienter (p) minus ett (1) (Chatterjee & Hadi 2012, 61). Denna regression baserar
59

Alec Engblom
sig på 300 observationer och 4 regressionskoefficienter, varmed antalet residualer är
295 (300-4-1).
Summan av kvadrater (KvS) består av följande tre kvantiteter: KvT, KvR och KvF.
KvT står för den totala summan av kvadratiska avvikelser i Y (här ROA) från dess
medelvärde, KvR står för regressionens kvadratsumma och KvF står för
kvadratsumman av residualerna (fel). Följande formel förklarar sambandet av dessa
tre kvantiteter: KvT = KvR + KvF (här 0,323 + 1,436 = 1,759). (Chatterjee & Hadi
2012, 44.)
Kvadraternas medelvärde (MKv) fås genom att dela summan av kvadrater med dess
respektive frihetsgrader (Chatterjee & Hadi 2012, 74). F-värde fås genom att dela
regressionens kvadratmedelvärde med residualens kvadratmedelvärde (Khalifeloo,
Mohammad & Heydari 2015, 523). I detta fall är F-värdet 16,563 (0,081/0,005). Pvärdet för F ligger under 0,05, vilket innebär att F är signifikant med 95 % säkerhet.
Tabell 10 – Variablernas effekt på ROA

Till sist presenteras koefficienttabellen (tabell 10) som visar de oberoende variablernas
individuella effekt på den beroende variabeln, som här är ROA. Regressionskoefficienten X1 (här ERM) anger förändringen i Y (här ROA), då X1 (här ERM)
ändrar med en enhet, förutsatt att alla de övriga regressionskoefficienterna hålls
konstanta. De övriga regressionskoefficienterna (X2, X3 och X4) har motsvarande
effekt på Y (här ROA). Konstanten anger det förväntade värdet av Y då alla
regressionskoefficienter (X1, X2, X3 och X4) = 0. (Chatterjee & Hadi 2012, 62.)
60

Alec Engblom
Skuldsättningsgradens koefficient är -0,131, vilket innebär att för varje enhet som
skuldsättningsgraden ökar förväntas ROA minska med 13,1 %. Däremot är
försäljningstillväxtens koefficient 0,148, vilket innebär att för varje enhet som
försäljningstillväxten ökar förväntas ROA öka med 14,8 %.
Storlekens koefficient är 0,000, vilket innebär att då storleken ökar med en enhet
förväntas ROA öka med mindre än 0,1 %. Denna siffra ger dock en felaktig bild om
effekten som variabeln storlek har på ROA, vilket beror på att storlekssiffrorna i
regressionsanalysen inte är logaritmerade utan angavs istället i miljoner euro. Orsaken
till detta berodde på att jag ville utföra en regressionsanalys där effekten som variabeln
ERM har på ROA åtminstone har en svag statistisk signifikans. Ifall regressionen
skulle ha utförts med logaritmerade storleksvärden hade detta inte varit fallet.
Standardfelet, som alltså visar hur exakt standardavvikelsen har uppskattats, ligger
under 5 % för alla kontrollvariabler.
T-kvot och p-värde är båda mått på signifikans. Ifall t-kvotens värde antingen är större
än +1,96 eller mindre än -1,96 anses värdet vara statistiskt signifikant på 5 % nivå
(Sundell 2010). I detta fall uppfyller variablerna storlek, skuldsättningsgrad och
försäljningstillväxt denna signifikansnivå. Däremot har p-värdets signifikansnivå
indelats i tre grupper, statistiskt signifikant på 10 % nivå, 5 % nivå och 1 % nivå, och
dessa grupper är bemärkta med *, ** och ***. Variabeln ERM är signifikant på 10 %
nivå, variabeln storlek är signifikant på 5 % nivå och variablerna skuldsättningsgrad
och försäljningstillväxt är signifikanta på 1 % nivå.

5.4 Analys av hypoteser
I denna studie testades följande hypoteser:
Hypotes 1: Det finns ett positivt samband mellan ERM-tillämpning och företagets
prestanda
Hypotes 2: Det finns inte ett positivt samband mellan ERM-tillämpning och företagets
prestanda

61

Alec Engblom
Nu redogörs resultatet och utgående från det bekräftas eller förkastas ovanstående
hypoteser:

Figur 11 – Regressionsformel för ROA (2001–2006)
Regressionsformeln för ROA under tidsperioden 2001–2006 (figur 9) visar att ERM
har en positiv effekt på ROA, vilket innebär att Hypotes 2 kan förkastas. Effekten är
0,014, vilket innebär att för varje enhet som ERM ökar förväntas ROA öka med 1,4
%. I och med att ERM är en dummyvariabel [0/1] betyder detta i praktiken att då ett
företag implementerar ERM förväntas dess ROA öka med 1,4 %. Denna effekt är dock
endast signifikant på 10 % nivå.
Resultatet av regressionen visar därmed att det finns ett positivt samband mellan ERM
och ROA. Effekten som ERM hade på ROA var inte särskilt avsevärd, men ändå
tillräcklig för att anses vara positiv. Därmed kan det konstateras att studiens resultat
stöder Hypotes 1.

62

Alec Engblom

6 SLUTSATSER
Här diskuteras pro gradu-avhandlingen och dess resultat. Utifrån diskussionen dras
slutsatser. Till sist framförs studiens begränsningar och förslag på framtida studier.

6.1 Diskussion och slutsatser
Syftet med denna studie var att undersöka ifall tillämpningen av ERM har en effekt på
företagets prestanda. Undersökningen begränsades till finska börsnoterade industri-,
konsument-, material- och teknologiföretag. Studien utfördes med OLS-regression.
Härnäst diskuteras studiens resultat.
Resultatet från studien bestyrker Hypotes 1, vilket innebär att det finns ett positivt
samband mellan ERM och företagets prestanda. Orsaken till detta är dock oklar.
Eventuellt kan detta bero på att de företag som också annars presterar bättre väljer att
implementera ERM innan de företag som presterar sämre. Därmed skulle de företag
som tillämpar ERM förmodligen också ha bättre prestanda än de som inte tillämpar
ERM, ifall dessa inte heller tillämpade ERM. Dock är det möjligt att ERM verkligen
har en positiv effekt på företagets prestanda, vilket denna studie i så fall bestyrker.
Studiens resultat motsvarar majoriteten av de resultat som lyftes fram bland tidigare
studier. Till exempel visar resultaten av Kommunuri m.fl. (2015), som också utförde
sin studie med OLS-regression och motsvarande variabler, att ERM har en signifikant
positiv effekt på största delen av de undersökta företagens prestanda. Däremot avviker
studiens resultat från Abdullah m.fl. (2017), vars resultat visar att ERM har ett starkt
negativt samband med företagets värde. Orsaken till att studien av Abdullah m.fl.
avviker från denna studie kan bero på att deras undersökning baserar sig på malaysiska
företag, vilket kan innebära att den malaysiska marknaden skiljer sig från den finska
marknaden. En annan förklaring till avvikelsen mellan studierna kan bero på att deras
undersökning använder Tobins Q som beroende variabel medan ROA används som en
kontrollvariabel.

63

Alec Engblom
I studiens regressionsanalys används också tre kontrollvariabler. Dessa är företagets
storlek, skuldsättningsgrad och försäljningstillväxt. Resultaten visar att företagets
storlek, det vill säga omsättning, har en låg positiv korrelation med ROA. Tidigare
studier såsom Tahir och Razali (2011) kom fram till liknande resultat. Farrell och
Gallagher (2019) kom även fram till en låg korrelation mellan storlek och ROA, dock
är deras korrelation negativ. Däremot har företagets skuldsättningsgrad en väsentlig
negativ korrelation med ROA i denna studie. Detta resultat är inte särskilt märkligt
eftersom Hoyt och Liebenberg (2011) kom fram till motsvarande resultat, det vill säga
att ROA och skuldsättningsgrad är negativt korrelerade. Även studien av Kommunuri
m.fl. (2015) samt studien av Tahir och Razali (2011) visar motsvarande resultat. I
denna studie antyds också företagets försäljningstillväxt ha en stark korrelation med
ROA, dock positiv. Detta skiljer sig från studien av Callahan och Soileau (2017) där
försäljningstillväxt har en positiv, men väldigt svag korrelation med ROA. Orsaken
till denna avvikelse kan vara någon typ av begränsning, som denna studie har, vilka
härnäst diskuteras.

6.2 Begränsningar och förslag på fortsatta studier
Denna studie har en del begränsningar. Förmodligen är studiens största begränsning
att då samplet är ganska litet kan detta medföra att korrelationens exakthet inte är
särskilt stor. En annan begränsning är att i denna studie användes endast ett
prestationsmått. Vanligtvis mäts företagets prestanda med fler än ett mått, som i denna
studie enbart var ROA. I flera tidigare studier användes både Tobins Q och ROA för
att mäta företagets prestanda. Ramlee och Normah (2015) använde i sin undersökning
hela tre prestationsmått i och med att de utöver Tobins Q och ROA även använde
prestationsmåttet ROE.
En annan begränsning i denna studie beror på att ERM var en dummyvariabel, som
antog värdet 1 då ERM tillämpades och värdet 0 då ERM inte tillämpades. På grund
av denna begränsning går det inte att se hur länge företaget har tillämpat ERM, varmed
det ur denna studie inte går att säga ifall implementeringen av ERM har en omedelbar
effekt på företagets prestanda eller ifall denna effekt först inträffar x antal år efter att

64

Alec Engblom
ERM implementerats. I denna studie användes ett ganska litet datasampel. Detta är en
begränsning, men studien kunde inte ha genomförts med ett större sampel på grund av
att

underökningen

avgränsades

till

industri-,

konsument-,

material-

och

teknologiföretag listade på Helsingforsbörsen.
Framtida studier om förhållandet mellan ERM och företagets prestanda kunde tänkas
undersökas bland icke-börsnoterade företag. Det skulle också vara intressant att se ifall
förhållandet mellan ERM och företagets prestanda på hela Helsingforsbörsen visade
motsvarande resultat. Eventuellt skulle en jämförelse av förhållandet mellan ERM och
företagets prestanda bland icke-börsnoterade och börsnoterade företag även ge en
intressant synvinkel om förhållandet mellan ERM och företagets prestanda. En annan
synvinkel som fortsatta studier kunde beakta är att undersöka ifall ERM:s effekt på
företagets prestanda först syns efter x antal år. Med andra ord skulle denna studie
undersöka ifall implementeringen av ERM har en omedelbar effekt på företagets
prestanda eller ifall dess effekt först märks x antal år senare.

65

Alec Engblom

KÄLLOR

Böcker
Abbott, M. L. (2014). Understanding educational statistics using Microsoft Excel and
SPSS. John Wiley & Sons.
Agresti, A. (2013). Categorical data analysis (Vol. 482). John Wiley & Sons.
Bryman, A., & Bell, E. (2011). Business research methods. Oxford university press.
Chatterjee, S., & Hadi, A. S. (2012). Regression analysis by example. John Wiley &
Sons.
Draper, N. R., & Smith, H. (1998). Applied regression analysis (Vol. 326). John Wiley
& Sons.
Hannus, J. (1993). Prosessijohtaminen: Ydinprosessien uudistaminen ja yrityksen
suorituskyky. HM & V Research.
Hardy, K. (2014). Enterprise risk management: A guide for government professionals.
John Wiley & Sons.
Juvonen, M., Korhonen, H., Ojala, V. M., Salonen, T., & Vuori, H. (2005). Yrityksen
riskienhallinta. Helsinki: Yliopistopaino, 14.
Juvonen, M., Koskensyrjä, M., Kuhanen, L., Ojala, V., Pentti, A., & Porvari, P. Talala.
T. (2014). Yrityksen riskienhallinta. Vantaa. Hansapirint.
Kuusela, H., & Ollikainen, R. (2005). Riskit ja riskienhallinta. Tampereen
yliopistopaino–Juvenes Print Oy, Tampere.

66

Alec Engblom
Laitinen, E. K. (2003). Yritystoiminnan uudet mittarit. 3. painos. Helsinki: Talentum
Media Oy.
Lam, J. (2014). Enterprise risk management: from incentives to control. John Wiley
& Sons.
Ross, S. M. (2010). Introductory Statistics, Student Solutions Manual (e-only).
Academic Press.
Shanmugam, R., & Chattamvelli, R. (2015). Statistics for scientists and engineers.
John Wiley & Sons, Incorporated.
Ukko, J., Karhu, J., Pekkola, S., Rantanen, H., & Tenhunen, J. (2007). Suorituskyky
nousuun! Hyödynnä henkilöstösi osaaminen. Tykes Raportti, 57.
Verma, J. P. (2016). Sports research with analytical solution using SPSS. John Wiley
& Sons.

Vetenskapliga skrifter
Abdullah, M. H. S. B., Janor, H., Hamid, M. A., & Yatim, P. (2017). The effect of
enterprise risk management on firm value: Evidence from Malaysian technology
firms. Jurnal Pengurusan (UKM Journal of Management), 49.
Agustina, L., & Baroroh, N. (2016). The relationship between Enterprise Risk
Management

(ERM)

and

firm

value

mediated

through

the

financial

performance. Review of Integrative Business and Economics Research, 5(1), 128.
Alawattegama, K. K. (2018). The Effect of Enterprise Risk Management (ERM) on
Firm Performance: Evidence from the Diversified Industry of Sri Lanka. Journal of
Management Research, 10(1), 75-84.

67

Alec Engblom
Alviniussen, A., & Jankensgård, H. (2009). Enterprise risk budgeting: bringing risk
management into the financial planning process. Journal of Applied Finance
(Formerly Financial Practice and Education), 19(1&2).
Amstéus, M. (2011). Managerial foresight and firm performance (Doctoral
dissertation, Linnaeus University Press).
Andersen, T. J. (2008). The Performance Relationship of Effective Risk Management:
Exploring the Firm-Specific Investment Rationale. Long Range Planning, 41(2), 155176.
Barde, M. P., & Barde, P. J. (2012). What to use to express the variability of data:
standard deviation or standard error of mean?. Perspectives in clinical research, 3(3),
113-116.
Beasley, M., Pagach, D., & Warr, R. (2008). Information conveyed in hiring
announcements of senior executives overseeing enterprise-wide risk management
processes. Journal of Accounting, Auditing & Finance, 23(3), 311-332.
Boulianne, E. (2007). Revisiting fit between AIS design and performance with the
analyzer

strategic-type. International

Journal

of

Accounting

Information

Systems, 8(1), 1-16.
Bowling, D. M., Julien, F., & Rieger, L. (2003). Taking the enterprise riskmanagement journey. Bank Accounting & Finance, 16(2), 16-23.
Callahan, C., & Soileau, J. (2017). Does enterprise risk management enhance
operating performance? Advances in accounting, 37, 122-139.
Chapman, C. (2003). Bringing ERM into focus: A new COSO study provides some
much-needed clarity and structure to the fluid topic of enterprise risk
management. Internal auditor, 60(3), 30-36.

68

Alec Engblom
Chen, M. H. (2007). Interactions between business conditions and financial
performance of tourism firms: Evidence from China and Taiwan. Tourism
Management, 28(1), 188-203.
Chen, Y. L., Chuang, Y. W., Huang, H. G., & Shih, J. Y. (2019). The value of
implementing enterprise risk management: Evidence from Taiwan’s financial
industry. The North American Journal of Economics and Finance.
Connair, S. (2013). Enterprise risk management: From silos to strategic
objectives. Armed Forces Comptroller, 58(1), 24-26.
D’Arcy, S. P., & Brogan, J. C. (2001). Enterprise risk management. Journal of Risk
Management of Korea, 12(1), 207-228.
Dickinson, G. (2001). Enterprise risk management: Its origins and conceptual
foundation. The Geneva Papers on Risk and Insurance. Issues and Practice, 26(3),
360-366.
Fadun, O. S. (2013). Promoting ‘enterprise risk management’ adoption in business
enterprises: Implications and challenges. International journal of Business and
management invention, 2(1), 69-78.
Farrell, M. & Gallagher, R. (2019). Moderating influences on the ERM maturityperformance relationship. Research in International Business and Finance, 47, 616628.
Florio, C., & Leoni, G. (2017). Enterprise risk management and firm performance:
The Italian case. The British Accounting Review, 49(1), 56-74.
Funston, R. (2003). Creating a risk-intelligent organization: using enterprise risk
management, organizations can systematically identify potential exposures, take
corrective action early, and learn from those actions to better achieve
objectives. Internal Auditor, 60(2), 59-64.

69

Alec Engblom
Gjerdrum, D., & Peter, M. (2011). The new international standard on the practice of
risk management–A comparison of ISO 31000: 2009 and the COSO ERM
framework. Risk management, 31(21), 8-12.
Gordon, L. A., Loeb, M. P., & Tseng, C. Y. (2009). Enterprise risk management and
firm performance: A contingency perspective. Journal of Accounting and Public
Policy, 28(4), 301-327.
Hardt, J., Herke, M., & Leonhart, R. (2012). Auxiliary variables in multiple imputation
in regression with missing X: a warning against including too many in small sample
research. BMC medical research methodology, 12(1), 184.
Hettinger, T. (2009). Today's CRO: The Role, the Fit, the Purpose. Risk
Management, 56(3), 49.
Hoyt, R. E., & Liebenberg, A. P. (2011). The value of enterprise risk
management. Journal of risk and insurance, 78(4), 795-822.
Kanhai, C., & Ganesh, L. (2014). Factors influencing the adoption of enterprise risk
management (ERM) practices by banks in Zimbabwe. International Journal of
Business and Commerce, 3(6), 1-17.
Kerstin, D., Simone, O., & Nicole, Z. (2014). Challenges in implementing enterprise
risk management. ACRN Journal of Finance and Risk Perspectives, 3(3), 1-14.
Khalifeloo, M. H., Mohammad, M., & Heydari, M. (2015). Multiple imputation for
hydrological

missing

data

by

using

a

regression

method

(Klang

river

basin). International Journal of Researching Engineering and Technology, 4(06).
Kommunuri, J., Narayan, A., Wheaton, M., & Jandug, L. (2015). Enterprise Risk
Management and Firm Performance Empirical evidence from Vietnam.
Laisasikorn, K., & Rompho, N. (2019). A study of the relationship between a
successful enterprise risk management system, a performance measurement system
70

Alec Engblom
and the financial performance of Thai listed companies. American Journal of
Business, 10(2).
Lundqvist, S. A. (2014). An exploratory study of enterprise risk management: Pillars
of ERM. Journal of Accounting, Auditing & Finance, 29(3), 393-429.
Lunnan, R., & Haugland, S. A. (2008). Predicting and measuring alliance
performance: A multidimensional analysis. Strategic Management Journal, 29(5),
545-556.
McGee, J. E., Dowling, M. J., & Megginson, W. L. (1995). Cooperative strategy and
new venture performance: The role of business strategy and management
experience. Strategic management journal, 16(7), 565-580.
McShane, M. K., Nair, A., & Rustambekov, E. (2011). Does enterprise risk
management increase firm value? Journal of Accounting, Auditing & Finance, 26(4),
641–658.
Mendes, M., & Pala, A. (2003). Type I error rate and power of three normality
tests. Pakistan Journal of Information and Technology, 2(2), 135-139.
Motrenko, A., Strijov, V., & Weber, G. W. (2014). Sample size determination for
logistic regression. Journal of Computational and Applied Mathematics, 255, 743752.
Muslih, M. (2019). The Benefit of Enterprise Risk Management (ERM) On Firm
Performance. Indonesian Management and Accounting Research, 17(2), 168-185.
Pérez-Cornejo, C., de Quevedo-Puente, E., & Delgado-García, J. B. (2019). How to
manage corporate reputation? The effect of enterprise risk management systems and
audit committees on corporate reputation. European Management Journal.
Ping, T. A., & Muthuveloo, R. (2015). The impact of enterprise risk management on
firm performance: Evidence from Malaysia. Asian Social Science, 11(22), 149.
71

Alec Engblom
Pollanen, R. M. (2005). Performance measurement in municipalities. International
Journal of Public Sector Management.
Power, M. (2005). Enterprise risk management and the organization of uncertainty in
financial institutions. The sociology of financial markets, 250-268.
Quon, T. K., Zeghal, D., & Maingot, M. (2012). Enterprise risk management and firm
performance. Procedia-Social and Behavioral Sciences, 62, 263-267.
Ramlee, R., & Normah, A. (2015). Panel Data Analysis on the Effect of Establishing
the Enterprise Risk Management on Firms’ Performance. In Proceedings of 4th
European Business Research Conference (pp. 9-10).
Rao, A. (2018). Empirical Analysis of Joint Impact of Enterprise Risk Management
(ERM) and Corporate Governance (CG) on Firm Value. International Review of
Advances in Business, Management and Law, 1(1), 34-50.
Razali, A. R., & Tahir, I. M. (2011). Review of the literature on enterprise risk
management. Business management dynamics, 1(5), 8.
Razali, N. M., & Wah, Y. B. (2011). Power comparisons of shapiro-wilk, kolmogorovsmirnov, lilliefors and anderson-darling tests. Journal of statistical modeling and
analytics, 2(1), 21-33.
Renault, B. Y., Agumba, J. N., & Ansary, N. (2016). An assessment of enterprise risk
management process in construction firms.
Ritchie, B., & Brindley, C. (2007). Supply chain risk management and
performance. International Journal of Operations & Production Management.
Rochette, M. (2009). From risk management to ERM. Journal of Risk Management in
Financial Institutions, 2(4), 394-408.

72

Alec Engblom
Schiller, F., & Prpich, G. (2014). Learning to organise risk management in
organisations: what future for enterprise risk management? Journal of Risk
Research, 17(8), 999-1017.
Schönbrodt, F. D., & Perugini, M. (2013). At what sample size do correlations
stabilize? Journal of Research in Personality, 47(5), 609-612.
Sedgwick, P. (2012). Pearson’s correlation coefficient. Bmj, 345, e4483.
Shad, M. K., & Lai, F. W. (2015). Enterprise risk management and firm performance
validated through economic value added factors. International journal of economics
and statistics.
Shad, M. K., Lai, F. W., Fatt, C. L., Klemeš, J. J., & Bokhari, A. (2019). Integrating
sustainability reporting into enterprise risk management and its relationship with
business performance: A conceptual framework. Journal of cleaner production, 208,
415-425.
Tahir, I. M., & Razali, A. R. (2011). The Relationship between enterprise risk
management (ERM) and firm value: Evidence from Malaysian public listed
companies. International journal of economics and management sciences, 1(2), 3241.
Vittinghoff, E., & McCulloch, C. E. (2007). Relaxing the rule of ten events per variable
in logistic and Cox regression. American journal of epidemiology, 165(6), 710-718.
Walker, P. L., Shenkir, W. G., & Barton, T. L. (2003). ERM in practice: examples of
auditing's role in enterprise risk management efforts at five leading companies shed
light on how this new paradigm is impacting audit practitioners. Internal
Auditor, 60(4), 51-55.
Wiklund, J. (1999). The sustainability of the entrepreneurial orientation—performance
relationship. Entrepreneurship theory and practice, 24(1), 37-48.

73

Alec Engblom
Wu, Y., Marshall, A., Chipulu, M., Li, Q., & Ojiako, U. (2014). Enterprise risk
management and firm value within China's insurance industry. Professional
Accountant, 14(1), 1-10.
Wu, D. D., & Olson, D. (2010). Enterprise risk management: a DEA VaR approach in
vendor selection. International Journal of Production Research, 48(16), 4919-4932.
Yang, S., Ishtiaq, M., & Anwar, M. (2018). Enterprise risk management practices and
firm performance, the mediating role of competitive advantage and the moderating
role of financial literacy. Journal of Risk and Financial Management, 11(3), 35.
Yusuf, T. O., & Abass, O. A. (2014). A Conceptual Analysis of Factors Affecting the
Implementation of Enterprise Risk Management in Insurance Industry. International
Journal of Research in Management, (4).
Öztuna, D., Elhan, A. H., & Tüccar, E. (2006). Investigation of four different normality
tests in terms of type 1 error rate and power under different distributions. Turkish
Journal of Medical Sciences, 36(3), 171-176.

Övriga källor
Bokföringslag, 30.12.1997/1336.
URL: https://www.finlex.fi/sv/laki/ajantasa/1997/19971336 (läst 1.4.2020)
COSO (Committee of Sponsoring Organizations of the Treadway Commission).
(2004). Enterprise risk management – integrated framework. New York, NY: AICPA.
URL: https://www.coso.org/Documents/COSO-ERM-Executive-Summary.pdf (läst
15.4.2020)
FERMA (Federation of European Risk Management Association). (2003). A Risk
Management Standard. URL: https://www.ferma.eu/app/uploads/2011/11/a-riskmanagement-standard-english-version.pdf (läst 28.10.2020)

74

Alec Engblom
Investopedia (2020). Leverage Ratio.
URL: https://www.investopedia.com/terms/l/leverageratio.asp (läst 20.4.2020).
Investopedia (2019). Return on Assets – ROA.
URL: https://www.investopedia.com/terms/r/returnonassets.asp (läst 23.3.2020).
Real Statistics Using Excel. Lilliefors Test Table. URL: https://www.realstatistics.com/statistics-tables/lilliefors-test-table/ (läst 8.12.2020)
Sundell, A. (2010). SPSS-AKUTEN – Guide: Tolka standardfel i regressionsanalys.
URL:

https://spssakuten.com/2010/09/17/guide-tolka-standardfel-i-

regressionsanalys/#more-226 (läst 15.12.2020)

75

