Slöjdlärares upplevelser av distansperioden våren 2020

Ellen Mattsson
Sofia Smedlund

Magisteravhandling i slöjdvetenskap
Fakulteten för pedagogik och välfärdsstudier
Åbo Akademi
Vasa, 2021

2

Abstrakt
Författare

Årtal

Mattsson, Ellen & Smedlund, Sofia

2021

Arbetets titel
Slöjdlärares upplevelser av distansperioden våren 2020
Opublicerad magisteravhandling för magisterexamen i slöjdvetenskap

Sidantal (105)

Vasa: Åbo Akademi. Fakulteten för pedagogik och välfärdsstudier
Referat

Distansperioden våren 2020 blev ett faktum för att stävja smittspridningen av infektionssjukdomen
covid-19. Syftet med denna studie är att beskriva slöjdlärares upplevelser av distansndervisningen
som genomfördes under våren 2020 i Svenskfinland. Utifrån det övergripande syftet för studien har
följande forskningsfrågor formulerats:
•

Vilka karaktäristiska drag fick slöjdundervisningen i de undersökta skolorna
under våren 2020?

•

På vilka punkter uppfylls målen och kriterierna för bedömning i slöjdämmet
under distansperioden våren 2020 som Grunderna för läroplanen för den grundläggande
utbildningen 2014 ställer för årskurserna 7–9?

•

Vilka upplevelser och lärdomar tar slöjdlärare med sig från distansperioden våren 2020?

Den empiriska undersökningen består av kvalitativa intervjuer med fem slöjdlärare som jobbar i
grundskolans årskurser 7–9. För att ge forskningsfrågorna svar används en hermeneutisk forskningsansats och datainsamlingensmetoden utgörs av semistrukturerade intervjuer.
I resultatet framkommer det att respondenterna var överens om att det stora flertalet elever
klarade distansperioden bra men variationen var stor och det fanns oro för enstaka elever som inte
klarade av det självständiga arbete. Respondenternas elever hade förutsättningar för att arbeta
digitalt och undervisningen skedde både asynkront och synkront under distansperioden. I resultatet
framkommer det att respondenterna hade de sju kompetenserna som grund för sin undervisning och
betonar vardagskompetensen som särskilt viktigt när den ämnesteknologiska aspekten uteblev.
Majoriteten av slöjdlärarna som deltog i studien upplevde ett starkt ämneskollegialt
stöd. Slöjdlärarna upplevde att arbetstiden och arbetsbördan steg dramatiskt, varav ungefär hälften
var nöjda med kvaliteten på slöjdundervisningen och den andra hälften upplevde att kvaliteten blev
sämre än vid närundervisningen. Alla respondenter tog med sig den erfarenheten att vid en
upprepad distansperiod skulle de bedriva en undervisning som påminner mer om
traditionell slöjdundervisning.
För att garantera validiteten i studien användes Kvale och Brinkmanns (2014, s. 144) modell för en
intervjuundersökning, var betoningen ligger på att utföra en kvalitetskontroll genom studiens alla
stadier.
Sökord / indexord

Covid-19, corona, coronapandemin, distansundervisning, distansperiod, undantagstillstånd, slöjd,
slöjdundervisning

3

Innehåll
Abstrakt..................................................................................................................................... 2
1. Inledning ............................................................................................................................... 6
1.1. Bakgrund ......................................................................................................................... 6
1.2. Syfte och forskningsfrågor .............................................................................................. 8
1.3. Tidigare forskning om distansundervisning .................................................................... 8
1.4. Studiens upplägg ........................................................................................................... 11
2. Distansundervisning ........................................................................................................... 14
2.1. Definition av distansundervisning samt dess karaktäristiska drag ............................... 14
2.2. Asynkron och synkron kommunikation i distansundervisning ...................................... 15
2.3. Upplevelser av distansperioden våren 2020 ................................................................. 16
2.4. Elevers olika förutsättningar vid distansundervisning .................................................. 18
2.5. Lärares olika förutsättningar vid distansundervisning ................................................. 21
3. Skolämnet slöjd .................................................................................................................. 25
3.1. Utbildningsväsendet i Finland och slöjdens läroplansgrunder .................................... 25
3.1.1. Målen för undervisningen årskurser 7–9 ................................................................ 26
3.1.2. Innehållet som anknyter till målen i årskurser 7–9 ................................................ 27
3.1.3. Kompetenserna ....................................................................................................... 28
3.1.4. Bedömning ............................................................................................................. 29
3.2. Traditionell undervisning inom slöjdämnet .................................................................. 30
4. IKT och digitala verktyg i slöjdundervisningen .............................................................. 35
4.1. Definition av IKT och digitala verktyg .......................................................................... 35
4.2. Digital kompetens och digital miljö .............................................................................. 36
4.3. Digital teknologi inom slöjdundervisning ..................................................................... 38
4.4. Fördelar och utmaningar med digitalisering i slöjdundervisning ................................ 40
4.5. Användning av IKT och digitala verktyg under distansperioden våren 2020 ............... 42
5. Metod ................................................................................................................................... 44
5.1. Precisering av syfte och forskningsfrågor .................................................................... 44
5.2. Val av metod .................................................................................................................. 45
5.2.1. Intervju som datainsamlingsmetod......................................................................... 46
5.2.2. Uppgörandet av intervjuguide ................................................................................ 49
5.2.3. Respondenter .......................................................................................................... 50

4
5.2.4. Urval och avgränsningar ........................................................................................ 51
5.2.5. Genomförande av datainsamlingen ........................................................................ 52
5.3. Databearbetning och analys av insamlat material ....................................................... 55
5.4. Validitet, reliabilitet, generaliserbarhet och forskningsetiska aspekter ....................... 56
6. Resultat ................................................................................................................................ 59
6.1. Överblick av resultatet .................................................................................................. 59
6.2. Karaktäristiska drag för slöjdundervisning under distansperioden våren 2020 .......... 62
6.2.1. Typiska drag för slöjduppgifterna under distansperioden ...................................... 62
6.2.2. Elevens förutsättningar för distansundervisning .................................................... 64
6.2.3. Lärares strategi för distansundervisning ................................................................ 64
6.2.4. Karaktäristiska drag för digitala verktyg och kommunikation under
distansperioden ................................................................................................................. 66
6.3. Slöjdlärares möjlighet att uppfylla målen och kriterierna för bedömning ................... 70
6.4. Slöjdlärares upplevelser och lärdomar från distansperioden våren 2020 ................... 72
6.4.1. Slöjdlärares upplevelser av stöd ............................................................................. 72
6.4.2. Slöjdlärares upplevelser av att genomföra distansundervisning ............................ 74
6.4.3. Slöjdlärares kunskapsutveckling och lärdomar av distansperioden ....................... 75
7. Diskussion och slutsatser ................................................................................................... 77
7.1. Resultatdiskussion ......................................................................................................... 77
7.1.1. Slöjdundervisningens karaktäristiska drag i de undersökta skolorna våren 2020 .. 77
7.1.2. Mål och kriterier som uppfylls för bedömning i slöjd under distansperioden ....... 84
7.1.3. Uplevelser och lärdomar som slöjdlärare tar med sig från distansperioden........... 85
7.2. Metoddiskussion ............................................................................................................ 90
7.3. Förslag till fortsatt forskning ........................................................................................ 92
Litteraturförteckning ............................................................................................................. 94

5

Figurer
Figur 1. Studiens upplägg ........................................................................................................ 13
Figur 2. Intervjuundersökningens sju stadier enligt Kvale och Brinkmann (2014, s. 144)..... 49
Figur 3. Hur intervjuguidens sju teman hör ihop med studiens forskningsfrågor ................... 50
Figur 4. Kategoriernas samband med forksningsfrågorna ...................................................... 60
Figur 5. Exempel på slöjduppgifter under distansperioden .................................................... 63
Figur 6. Slöjdlärares strategi för att motivera elever ............................................................... 65
Figur 7. Digitala verktyg som användes i slöjdundervisningen under distansperioden .......... 67
Figur 8. Slöjdlärares upplevelser av kollegialt stöd under distansperioden ............................ 73

Bilagor
Bilaga 1. Intervjuguide .......................................................................................................... 100
Bilaga 2. Information till respondenterna .............................................................................. 103
Bilaga 3. Samtyckesblankett .................................................................................................. 104

6

1. Inledning
1.1. Bakgrund
Ämnet vi fördjupar oss i inom denna studie är distansundervisning, som blev ett faktum när
infektionssjukdomen covid-19 eller i folkmun coronaviruset deklarerades av WHO, World
Health Organisation, den 11 mars 2020 som en pandemi (WHO, 11 mars 2020). Med anledning
av coronaviruset behövde finska regeringen ta snabba beslut om hur undervisningen i skolor
skulle fortsätta för att kunna stävja smittspridningen av det dödliga viruset. Den finska
regeringen, tillsammans med republikens president, gick den 16 mars 2020 ut med ett
pressmeddelande

om

coronavirusutbrottet.

att

undantagsförhållanden

Rekommendationerna

kunde

råder
sättas

i

Finland
i

kraft

med
i

orsak

enlighet

av
med

beredskapslagen, lagen om smittsamma sjukdomar och övrig lagstiftning, för att skydda
befolkningen samt att samhällets och näringslivets funktioner skulle tryggas. Inledningsvis
gällde riktlinjerna till och med 13 april 2020 (Statsrådet, 16 mars 2020e). Men för att
fortsättningsvis stävja smittspridningen av covid-19 förlängdes riktlinjerna fram till den 13 maj
2020 (Statsrådet, 6 april 2020a).
Statsrådet gick ut med en rekommendation till utbildningsanordnare om att
närundervisningen i skolmiljö upphör och skolornas utrymmen stängs den 18 mars 2020 med
rekommendationen att undervisning och handledning ordnas i så hög grad som möjligt på
alternativa sätt, såsom distansundervisning. Barn till föräldrar som arbetar i samhällskritiska
branscher, årskurser 1–3 inom den grundläggande utbildningen samt elever innefattande det
särskilda stödet var beviljade närundervisning (Statsrådet, 16 mars 2020f). Den 29 april fattade
regeringen beslut om att den grundläggande utbildningen återvänder till närundervisning den
14 maj. Som grund för detta låg den epidemiologiska bedömningen som inte längre kunde
stödja tillämpningsförordningen av beredskapslagen (Statsrådet, 4 maj 2020d).
Den här magisteravhandlingen är en beskrivande studie av finlandssvenska slöjdlärares
uppfattningar om distansperioden våren 2020. Distansperioden som blev ett faktum under våren
2020 sammanföll med inledningsskedet av arbetet med vår magisteravhandling. Detta kan ses
som ett lyckat sammanträffande, eftersom det väckte vår nyfikenhet för distansundervisning
och mera specifikt hur man genomförde distansundervisning i slöjd. Vi fick inblick i
distansundervisning både ur ett studerandeperspektiv och hur det är som studerande att lära sig
på distans, men också ur ett lärarperspektiv eftersom vi genomförde lärarpraktik på distans. Då
föddes idén om att skriva vår magisteravhandling om distansundervisning i slöjd, eftersom vi
anser att blivande slöjdlärare behöver fundera över aktuella fenomen för att kunna bedriva och

7
undervisa slöjd som ligger i tiden. Förutom att vi finner ämnet intressant, kan både vi och andra
lärare dra lärdomar av hur distansundervisningen förverkligats, för att senare ha nytta av våra
insikter vid liknade övergångar till distansundervisning. Utgående från distansperioden 2020
vill vi undersöka vilka karaktäristiska drag slöjdundervisningen fick, vilken informations- och
kommunikationsteknik (hädanefter IKT) som användes i slöjdundervisningen, på vilka punkter
uppfylldes målen och kriterierna för bedömning, som Grunderna för läroplanen för den
grundläggande utbildningen 2014 (hädanefter Glgu 2014) ställer för årskurserna 7–9 i
läroämnet slöjd samt vilka lärdomar och upplevelser som slöjdlärarna bär med sig
(Utbildningsstyrelsen, 2014). För att förstå distansundervisningen till fullo ger vi en
beskrivning av begrepp och fenomen som är relevanta för distansperioden våren 2020 ur ett
finländskt perspektiv.
Våren 2020 var en unik situation och bidrog med en mängd utmaningar inom
skolvärlden, inte minst för slöjdämnet. Vi anser att det är ett viktigt område att undersöka
eftersom vår initiala tanke är att man inte förknippar slöjdämnet med distansundervisning, på
grund av att det är ett ämne som man utövar praktiskt och som kräver specifika material och
verktyg och därtill en handledande lärare. I slöjdämnet kommunicerar läraren och eleven på
flera sätt, både genom verbal och ickeverbal kommunikation som vid instruktioner samt genom
att observera andras görande. Därtill kommunicerar parterna genom att använda material och
utrustning i slöjdsalen. Läraren alternerar dessa olika kommunikationsformer vid en
uppgiftsbeskrivning (Andersson, 2019). Med andra ord när man inte har en fysisk miljö att
vistats i uteblir närheten mellan elev och lärare likaså kommunikationen som sker via material
och den tysta kommunikationen.
Under tiden som denna magistersavhandling skrevs var coronapandemin ständigt
närvarande och hotet om undantagstillstånd och distansundervisning var överhängande. Nästan
exakt ett år senare efter att WHO (11 mars 2020) utlyst en pandemi befann sig Finland återigen
i en liknande situation som våren 2020. På grund av en ökad fara för coronaviruset förklarade
regeringen åter en gång att grundskolans årskurser 7–9 samt andra stadiets skolor, belägna i
sjukvårdsdistrikt som befann sig i accelerations- och samhällsspridningsfasen, skulle hållas
stängda mellan 8–28 mars 2021. Utöver detta har lokala virusutbrott förekommit under det
gånga läsåret vilket medfört att klasser eller skolor tidvis varit försatta i karantän och således
bedrivit distansundervisning även då (Statsrådet, 26 februari 2021). På många sätt har
coronapandemin och distansperioden var en exceptionell tid som högst troligen kommer
analyseras och diskuteras en längre tid framöver.

8

1.2. Syfte och forskningsfrågor
Syftet med denna studie är att beskriva slöjdlärares upplevelser av distansundervisningen som
genomfördes under våren 2020 i Svenskfinland. Genom att forska i ämnet distansundervisning
i slöjd strävar vi efter att uppmärksamma olika pedagogiska undervisningsformer som lärare
kan använda sig av vid slöjdundervisning på distans. Målet med studien är att beskriva de
karaktäristiska drag som slöjdundervisningen fick och hur kommunikationen förlöpte under
distansundervisningen. Målet är därtill att beskriva kommunikation inom distansundervisning
samt att studera distansundervisning utgående från ett läroplansperspektiv. Slutligen undersöks
vilka lärdomar och upplevelser som slöjdlärare tar med sig från distansperioden våren 2020.
Utifrån det övergripande syftet för studien har följande forskningsfrågor formulerats:
•

Vilka karaktäristiska drag fick slöjdundervisningen i de undersökta skolorna under
våren 2020?

•

På vilka punkter uppfylls målen och kriterierna för bedömning i slöjdämmet under
distansperioden våren 2020 som Grunderna för läroplanen för den grundläggande
utbildningen 2014 ställer för årskurserna 7–9?

•

Vilka upplevelser och lärdomar tar slöjdlärare med sig från distansperioden våren 2020?

1.3. Tidigare forskning om distansundervisning
Det finns flera studier som berör temat distansundervisning hitta bland annat Keegan (1996),
Hilli (2016) samt Sun och Chen (2016). Främsta fokus i dessa forskningar handlar om lärande
och

definitioner

kring

lärande,

undervisningsformer

och

lärmiljöer.

Även

inom

slöjdundervisning på distans finns forskning, bland annat Porko-Hudd och Hartvik (2021) vilka
redogör för vad distansundervisning medförförde för slöjdlärare samt Kouhia, Kangas och
Kokko (2021) vilka fokuserar på vilka slöjdpedagogiska lösningar som var lämplig för
distansundervisning. De tidiga forskningarna inom distansundervisning har främst fokus på
stadierna efter grundskolan, det vill säga gymnasie- och högskolenivå. Vilket har att göra med
att man inte har tillämpat distansundervisning på grundskolenivå tidigare, därför är det ett
viktigt ämne att behandla och beforska. Däremot de senare forskningarna som har gjorts i
Finland är av liknade art som vår studie. Därför kan den här studien placeras in bland de andra
undersökningarna

inom

distansundervisning

i

slöjd,

eftersom

den

fokuserar

på

distansundervisning i grundskolans årskurser 7–9.
Det som ännu kan redovisas är några magisteravhandlingar som redogör för
distansundervisning ur något perspektiv. Alla tre avhandlingar som presenteras berör

9
distansundervisning inom slöjd eller distansundervisning inom något annat konst- och
färdighetsämne. Det faktum att vi inte funnit flera avhandlingar som behandlar
distansundervisning inom slöjd 2020, beror säkerligen på att det inte har förlöpt lång tid sedan
distansperioden och således har rätt få hunnit utforska området. Så som läget ser ut idag skönjer
vi att distansundervisning kommer framträda tydligare i framtiden både i grundskolans
årskurser7–9 och på gymnasienivå. Därför kan denna studies resultat vara till hjälp åt lärare i
framtiden.
Lehti (2012) skriver i sin avhandling om slöjdundervisning på distans inom Kulkuri
(Nomadskolan), vilka erbjuder utbildning enligt den finländska läroplanen (2004) för
finländska barn som bor utomlands. Syftet med avhandlingen var att utforma och utveckla
textilslöjdundervisning på distans för årskurs 7 (Lehti, 2012). Niittylä (2020) skriver i sin
avhandling om huslig ekonomilärares erfarenheter inom distansundervisningen våren 2020.
Studiens avsikt var att ta reda på hur undervisningen genomfördes under distansperioden och
hur IKT användes i undervisningen samt distansperiodens inverkan på bedömningen (Niittylä,
2020).

Aholas

(2017)

avhandling

är

en

kvalitativ

fallstudie

av

det

distansutbildningsarrangemang som används i byn Salla. Ahola beskriver ett arrangemang för
distansstudier kombinerat med närstudier som påbörjades när byskolan stängde. Tanken med
avhandlingen var att ta reda på utgångspunkter och ursprung samt hur distansundervisningen
förverkligades, hur välfungerande den var och vilka framtidsutsikter arrangemanget har (Ahola,
2017).
Porko-Hudd och Hartvik (2021) har gjort en studie som beforskade liknande tematik
som denna magisteravhandling, vilket är lärares omställning till ofrivillig distansundervisning
våren 2020. Resultatet presenteras i förhållande till fem särdrag för slöjd på distans.
Första särdraget är lärarnas förhållningssätt till distansundervisning i slöjd. Forskarna
urskilde att lärarna förhöll sig till distansundervisning på tre olika sätt, våren 2020. Det första
synsättet som forskarna kunde utläsa var att somliga lärare var bekymrade inför situationen de
befann sig i. De här lärarna vittnade om att slöjdundervisningen på skolan hade pausats för att
initialt bara fokusera på kärnämnen, vilket lärarna upplevde berövande och förargande. Det
andra synsättet var att en del lärare försökte bedriva slöjdundervisning så likt
kontaktundervisning som möjligt och sammanställde materialpaket för avhämtning. De här
lärarna hade en stor tilltro till både elevens självständighet och hemmets engagemang så att det
gick att förverkliga påbörjade projekt eller till och med inleda nya slöjdprojekt. Dessa lärare
nyttjade digitala läromedel eller sammanställde instruktionsfilmer för slöjdundervisningen. Det
tredje synsättet hade en strävan att justera undervisningen så att elevernas slöjdprocesser

10
anpassades till distansförhållandena. Kännetecknande för detta synsätt var att nytt
undervisningsinnehåll samt kortvariga slöjdprojekt genomfördes utan tillträdet till slöjdsalen
eller en synkron handledning av slöjdläraren. Slöjduppgifterna vid det tredje synsättet hade en
karaktär av träning i vardagskompetens, såsom organisering, samt städning av elevens
garderob.
Porko-Hudd och Hartvik (2021) skildrar det andra särdraget som handlar om lärarnas
samarbete med kolleger för att finna utgångspunkter för slöjdundervisning på distans. Det stora
flertalet av lärarna ansåg att det fanns ett behov av kollegialt stöd och att de hade upprättat ett
samarbete med andra slöjdlärare, initialt med sin ämneskollega på skolan och utvecklade
uppgifter lämpade för båda slöjdarterna. Uppgifterna var även utformade så att alla elever
oavsett årskurs hade samma uppgift. Även en annan form av samarbete slöjdlärare emellan
uppdagades, nya bekantskaper genom olika forum samt tidigare kontakter inom slöjdområdet.
Slöjduppgifter och undervisningsarrangemang som hade visat sig fungera, delades slöjdlärarna
emellan.
Lärarnas reflektioner över elevernas situation vid distansundervisning är det tredje
särdraget som kunde skönjas. Eleverna fick under distansperioden förlita sig på de resurser som
fanns i hemmet för att kunna bedriva slöjdverksamhet, vilket visade sig genom kartläggningar
vara varierande. Distansundervisningen medförde luckor i kommunikationen mellan lärare och
elev, men även klasskompisar emellan. Läraren och eleven kommunicerade främst via digitala
verktyg och karaktären på undervisningen var uppgiftsgivningsbetonad varpå eleven
studerande på egen hand för att därefter lämna in uppgiften. Lärarna blev sällan kontaktade för
individuell handledning. Den digitala beredskapen var initialt mycket varierande både bland
elever, lärare och skolor emellan. I vissa skolor var eleverna vana med digitala verktyg och
arbetssätt eftersom de redan tidigare var tilldelade egna datorer eller iPads. I många andra fall
var lärare bekymrade över bristen på sådana resurser samt avsaknaden av en strategi för
distansundervisning på skolan. En annan orosaspekt var ovissheten kring elevernas
studieaktivitet samt elevens möjlighet och självdisciplin att utöva distansstudier självständigt i
hemmet. Den kommunikation som vanligen sker via slöjdredskap och material för att kunna
instruera och demonstrera uteblev. Likaså kunde eleverna genomföra slöjduppgifterna utöver
lektionstid vilket försvårade synkron distanshandledning och gjorde att slöjdläraren fick förlita
sig till assistans från hemmet.
Slöjduppgifternas karaktär var det fjärde särdraget. Uppgifternas karaktär utmärktes
som tidsmässigt korta och veckovisa samt var ofta tänkta att vara tidsmässigt anpassade till den
planerade lektionstiden. Under detta särdrag ses det även till elevens hemmiljö som inte

11
nödvändigtvis behöver vara optimal för pedagogisk slöjdverksamhet. I hemmet saknas den
materiella mångfalden samt ett verkstadsmässigt utrymme. Således behövde slöjdlärarna
producera uppgifter som var möjliga att genomföra med de tillgångar som kunde förväntas
återfinnas i var hem. Det fanns även lärare som var oroliga för ansvars- samt
arbetsskyddsfrågor. Bland distansuppgifterna i slöjd urskiljs fyra varianter. Den första varianten
är elevens fortsatta arbete med redan påbörjade uppgifter, vilket påminner om
kontaktundervisningens långvariga uppgiftskaraktär. Följande variant behandlar olika typer av
instuderingsuppgifter, såsom att se på film och därefter besvara frågor, något som är sällsynt
vid kontaktundervisning i slöjd. En tredje variant av uppgifter har fokus på hemmets
vardagskunskaper. Dessa uppgifter var mycket uppskattade och gav positiv återkoppling från
hemmen, vilket medförde att en del lärare funderade på att ha liknande hemuppgifter i
fortsättningen. Den fjärde varianten av distansuppgifter behandlade material som återfinns i
varje hem eller material från naturen. Vid denna typ av uppgift syntes variationen på tillgången
till material i hemmen. Lärarna uttalade sin oro för slöjdämnets karaktär som vanligen är
uppbyggt kring hela slöjdprocesser. En del av slöjdlärarna var osäkra kring huruvida målen för
slöjdämnet uppfylldes under distansperioden och vad utvärderingen av eleverna skulle ta fasta
på.
Det femte särdraget tar fasta på lärarnas beskrivningar av genomförda samt möjliga
uppgifter i slöjdämnet. De genomförda uppgifterna i slöjden har fokus på tillverkning av
slöjdprodukter, slöjdteknik, instuderingsuppgifter angående fakta samt service i hemmet.
Lärarna vittnade om att de inte tidigare genomfört dylika uppgifter eller haft läxor i sin
undervisning men av återkopplingen att döma uppskattades uppgifternas praktiska karaktär och
gav hemmen en förståelse förinnehållet i slöjdundervisningen. Forskarna skriver att uppgifterna
mot senare delen av distansperioden blev mera innovativa. Var uppgifterna har fokus på
slöjdmaterial eller slöjdteknik, planering, tillverkning av särskild produkt, grupparbete samt
programmering (Porko-Hudd & Hartvik, 2021).

1.4. Studiens upplägg
Magisteravhandlingen är ett gemensamt arbete från början till slut, var vi jämbördigt och
gemensamt skrivit alla delar tillsammans och således bär vi ett likvärdigt ansvar för studiens
innehåll och utformning. Vi har följt ICMJE, International Committee of Medical Journal
Editors, rekommendationer om vad som krävs för att vara medförfattare. Vederbörande bör ha
givit substantiellt bidrag till studiens idé, design, datainsamling, databearbetning, analys eller
tolkning samt har skrivit och kritiskt gått igenom artikeln och slutligen accepterat den slutgiltiga

12
utformningen och har ett gemensamt ansvar för hela arbetet. För att belysa vår jämlikhet har vi
också följt samma rekommendationer när det kommer till vems namn som ska vara angivet
först. Enligt rekommendationen bör alfabetisk ordning användas ifall författarnas insats varit
jämbördig (ICMJE, 2021).
Den här studien består av sju kapitel (se figur 1). I kapitel 1, introduceras studiens
bakgrund, med en beskrivning av distansperioden samt hur beredskapslagen tillämpades för att
stävja smittspridningen av covid-19. Syfte och forskningsfrågor framgår i kapitlet och därefter
följer en introduktion till tidigare forskning samt studiens upplägg. Vidare följer tre teorikapitel.
I kapitel 2 redogörs det för distansundervisning som begrepp, ur ett evolutionärt
perspektiv samt karaktäristiska element. Vidare redogörs det för teori om asynkron och synkron
kommunikation i distansundervisningen. Avsnitten som följer är upplevelser av
distansperioden våren 2020 och olika förutsättningar både ur ett elevperspektiv eller
lärarperspektiv, som grundar sig på kartläggningar och undersökningar gjorda av myndigheter
och intresseorganisationer.
I kapitel 3 avhandlas skolämnet slöjd med stöd av lagstiftning och läroplan med
tillhörande mål, kompetenser och bedömning. I slutet av kapitlet behandlas traditionell
undervisning inom slöjdämnet och hur undervisningen sker under normala förhållanden.
I kapitel 4 presenteras begreppen IKT och digitala verktyg samt digital kompetens och
digital miljö. Avsnittet som följer är digital teknologi inom slöjdundervisning. Fördelar och
utmaningar med digitalisering inom slöjdämnet diskuteras också. Slutligen beskrivs hur IKT
och digitala verktyg användes under distansperioden våren 2020.
I kapitel 5 preciseras studiens syfte och forskningsfrågor, därpå beskrivs metoden som
har använts i undersökningens empiri, intervju som datainsamlingsmetod, uppgörandet av
intervjuguide, val av respondenter, urval och avgränsningar samt datainsamlingens
genomförande. Vidare ges en beskrivning hur det insamlade materialet bearbetats och
analyserats. Sammanfattningsvis diskuteras också forskningsetiska aspekter såsom validitet,
reliabilitet, generaliserbarhet och forskningsetiska aspekter.
I kapitel 6 redovisas resultaten som framkommit av studien. Först ges en överblick av
resultatet. Sedan ligger forskningsfrågorna som grund för hur resultatet är kategoriserat.
I kapitel 7 som är studiens sista kapitel, förs en diskussion om resultaten i relation till
studiens syfte och tidigare forskning i en hermeneutisk anda. Slutligen ges även förslag till
fortsatt forskning.

13
Figur 1
Studiens upplägg

14

2. Distansundervisning
I det här kapitlet presenteras distansundervisning som begrepp samt de element
undervisningsformen är uppbyggd på. Detta behandlas ur ett evolutionärt perspektiv med
avstamp i en kontroversiell undervisningsmetod. Teorier om asynkron och synkron
kommunikation i distansundervisning presenteras. Därefter redogörs för upplevelser av
distansperioden våren 2020 utgående från kartläggningar och undersökningar som gjorts över
perioden. Som avslutning på kapitlet lyfts även elevers och lärares olika förutsättningar vid
distansundervisning beskrivs och hur man optimalt jobbar för att främja kommunikationen
under distansundervisning.

2.1. Definition av distansundervisning samt dess karaktäristiska drag
En definition av distansundervisning enligt Nationalencyklopedin är undervisnings- och
studieformer där eleven eller den studerande och läraren befinner sig på olika platser och av
den orsaken kommunicerar med hjälp av tekniska medier, såsom brev, telefon, dator, ljud- och
videoupptagning (Nationalencyklopedin, u.å.a.). En mer modern och specifik definition av
distansundervisning som delvis överensstämmer med distansundervisningen våren 2020 har
Hilli (2016) formulerat. Hilli (2016) benämner distansundervisning som E-lärande, vilket
kräver ett elektroniskt system för att kunna få ut information och är därför beroende av
teknologi. E-lärande är ett begrepp som ramas in av ett pedagogiskt paradigm som utvecklas
tillsammans med undervisning samtidigt som tekniska förutsättningar uppdateras och förbättras
(Hilli, 2016, s. 5). Trots att Hilli (2016) använder E-lärande som begrepp, faller valet i denna
studie på ett mera allmänt begrepp, nämligen distansundervisning, eftersom myndigheter och
fackorganisationer använder det begrepp när distansperioden 2020 utlystes. Att jobba i en
digital miljö som distansundervisning innebär gör det möjligt att arbeta mångsidigt med tal,
ljud, film, text, bild och symboler som möjliggör interaktion och kommunikation. För att
optimalt utnyttja de möjligheter som IKT och digitala verktyg ger bör man även använda dem
mångsidigt och utnyttja verktygens fulla potential. Edvardsson (2020) ger som förslag att man
kan använda videosamtal vid genomgångar och diskussioner, chattfunktionen för att göra
uppföljningar, använda skärmdelning för att lättare samarbeta samt att använda delade
dokument för att främja samarbete och ge parterna möjlighet att ta del av samma text i skrivande
stund (Edvardsson, 2020, s. 131).
När man tittar på distansundervisning ur ett historiskt perspektiv kan man se hur
kontroversiell frågan angående distansundervisning har varit. Till exempel ansåg utbildare på

15
1970- och 80-talet, tanken om att studerande skulle nå samma lärandemål vid närstudier som
vid distansstudier, absurd. Tanken med distansundervisning var att den skulle efterlikna
närstudieundervisningen med teknikens hjälp (Hilli, 2016, s. 6). Tidig forskning inom
distansundervisning har främst fokuserat på det som berör individuellt lärande samt de
interaktioner som individen har utfört tillsammans med den berörda läraren och det relevanta
undervisningsmaterialet. Ursprungligen har distansundervisning varit individcentrerad (Hilli,
2016, s. 5). Tack vare utvecklingen som har skett inom distansundervisning överlag, har den
studerande fått mera kontroll och möjlighet att vara delaktig i dialogen. Tid och plats utgör inte
längre några begränsningar för den studerande vid distansundervisning. Dock skapar
distansundervisning

både

ett

fysiskt

och

mentalt

avstånd

mellan

lärare

och

undervisningsgruppen (Hilli, 2016, s. 9).
Enligt Keegan (1996) består distansundervisningen av sex stycken karaktäristiska
element. Första elementet är att elever och lärare är åtskilda under studierna till skillnad från
vid närundervisning. Andra elementet är att en utbildningsorganisatör ansvarar för planering
och utbildning, vilket skiljer sig från att bedriva studier på egen hand. Tredje elementet är olika
typer av digital teknik och även material i tryckt form som används för att förmedla
kursinnehållet från lärare till elever för att bära utbildningen. Fjärde elementet är att deltagarna
tillhandahåller tvåvägskommunikation så att elever kan delta i en dialog eller till och med
initiera den. Femte elementet förutsätter möjligheten att organisera tillfälliga möten för att
trygga såväl didaktiska som sociala skäl. Sjätte elementet är att distansundervisning är en
industriell utbildningsform som skiljer sig radikalt från andra typer av utbildningsformer om
man accepterar den som sådan (Keegan, 1996, s. 44).

2.2. Asynkron och synkron kommunikation i distansundervisning
Ett utmärkande drag för distansundervisning är att den kan vara asynkron eller synkron eller en
kombination

av

de

båda

beroende

på

kommunikationens

karaktär.

Asynkron

distansundervisning innebär att läraren och eleven är åtskilda både kroppsligt och tidsmässigt.
Medan synkron undervisning innebär att läraren och eleven är åtskilda men undervisningen
sker i realtid genom internet och olika tekniska lösningar. Kommunikationen som sker synkront
innebär att lärare och elever kan ha en dialog i realtid såsom via videolänk och att man samtidigt
kan använda presentationsverktyg och chattrum. En vägande fördel med synkron
kommunikation är den direkta kommunikationen och kontakten mellan lärare och elever (Sun
& Chen, 2016, s. 167–169). Distansundervisningens evolution har avstamp i den asynkrona
kommunikationen, redan på 1800-talet började undervisning ske genom så kallade brevkurser

16
och strikt asynkron kommunikation. När radio, telefon och TV introducerades under 1900-talets
första del, möjliggjordes en förflyttning från den asynkrona kommunikationen mot den
synkrona kommunikationen. Genom internet har cirkeln slutits, det är möjlig att förverkliga
synkron kommunikation, det vill säga undervisning i realtid, men på samma gång erbjuds också
flexibla lösningar var man kan välja studietillfälle, det vill säga en asynkron kommunikation
(Simonson, 2009, s. 227). Den sociala närvaron och andra människors närvaro kan vara lika
viktigt och påtagligt vid närstudier som i virtuella lärmiljöer. För att nå bäst resultat inom
distansundervisning ska studerande ges möjlighet att både kunna jobba med asynkron och
synkron kommunikation för att möjliggöra kollaborativt och individuellt lärande (Hilli, 2016,
s. 40)
För att kunna genomföra distanskurser har synkron kommunikation stor betydelse,
eftersom läraren och den studerande har möjlighet att kunna samtala direkt, antingen muntligt
eller skriftligt, något som bidrar till att undervisningssituationerna blir mera spontana. Vilket i
sin tur bidrar till att det finns ett värde i det fortsatta kursarbetet då man kan ge direkt respons
och ställa frågor snabbt. Enligt Undervisningssektorns Fackorganisations (OAJ) undersökning
där 5 500 lärare, rektorer och chefer deltog, skedde undervisningen asynkront genom att lärarna
gav uppgifter inför varje lektion eller dag för dag (OAJ, 23 april 2020). Under distansperioden
våren 2020 svarade 61 % av lärarna inom den grundläggande utbildningen att de undervisade i
realtid, alltså synkront. Vidare svarade 80 % av lärarna att de följde schemat (OAJ, 23 april
2020). Eleven som deltar i den grundläggande utbildningen har med stöd av lag om
grundläggande utbildning rätt till en arbetsdag fylld av undervisning enligt läroplanen med ett
tillräckligt stöd för inlärning och skolgång, genast behovet uppstår (Lag om grundläggande
utbildning, 628/1998).

2.3. Upplevelser av distansperioden våren 2020
Omfattningen av pandemin överraskade på kommunal nivå och man kunde inte förbereda sig
på olika scenarion som till exempel den omfattande period som skolorna bedrev på distans
(Statsrådet, 2 juli 2020b.). Vanligen agerar myndigheter och politiker på olika nivåer i samhället
och pedagogik samt undervisning är en långsam process som har aktiv samverkan mellan
lärarens, läroplanens och elevens intentioner (Karlberg-Granlund, 2009, s. 10). När
undantagsförhållandena inleddes skickade Statsrådet, Undervisnings- och kulturministeriet
(UKM) samt regionförvaltningsverket ut veckovisa enkäter, kommunenkäten, till de finländska
kommunerna för att samla in information för att kunna sammanställa en lägesrapport som stöd
för ledningen under den här unika situationen (Statsrådet, 15 april 2020c). Samhällskontexten

17
påverkar hela kulturen i skolan och olika samhällskontexter gör att skolor har olika
förutsättningar, vilket gör att något som fungerar bra i en skola inte behöver betyda att det
fungerar bra i en annan (Karlberg-Granlund, 2009, s. 22). Ur kommunenkäterna kunde man
utläsa kommunernas önskan om att i rätt tid få anvisningar om undantagsförhållanden på
riksnivå. Som förtydligande kan nämnas att respondenterna önskade anvisningar,
rekommendationer och föreskrifter som borde ha specificerats samt presenterats på ett tydligt
sätt för att omöjliggöra egna tolkningar i en alltför hög grad. Det framgick även att kommunerna
hade svårt att hitta de senast uppdaterade anvisningarna, det förekom oklarheter angående vem
som ansvarade för anvisningar och att anvisningarna var splittrade och därtill sågs de som svåra
att tillämpa och infördes i ett för långsamt tempo (Statsrådet, 2 juli 2020b.) OAJ:s undersökning
visar att 59 % av lärarna ansåg att de fick bra eller ganska bra stöd från utbildningsanordnaren.
Ändå var variationen stor, då 25 % av lärarna ansåg att utbildningsanordnarens stöd var måttligt
och 15 % ansåg stödet vara bristfälligt (OAJ, 23 april 2020). Detta stöds av Niittylä (2020) som
menar att lärarnas erfarenheter varierade kring stödet som skolan erbjöd dem under
distansperioden våren 2020 (Niittylä, 2020). En förklaring på det bristande stödet kan ligga i
dålig beredskap, vilket även kommunenkäten visar när närmare 90 % av kommunerna upplevde
att en beredskapsplan behövde bli förnyad samt att det behövs utbildning och stöd i
beredskapsfrågor (Statsrådet, 2 juli 2020b.).
Vidare ansågs att de praktiska arrangemangen i huvudsak förlöpt bra, men att
kommunerna hade svag beredskap inför undantagsförhållandet inom den grundläggande
utbildningen. Trots den bristande beredskapen framgick det av enkäten att övergången inom
den grundläggande utbildningen våren 2020 gick smidig. 80 % av kommunerna bedömde att
de lyckats väl med att ordna distansundervisning inom den grundläggande utbildningen
(Statsrådet, 2 juli 2020b). 67 % av lärare i grundskolan upplevde att distansundervisningen har
fungerat bra eller väldigt bra (OAJ, 23 april 2020). Detta kan också styrkas av Åbo universitets
undersökning som även inkluderade elever och vårdnadshavare utöver lärare. I studien var de
flesta överens om att distansundervisningen förlöpte väl, närmare bestämt 80 % av lärarna och
vårdnadshavarna samt 70 % av eleverna tyckte att distansundervisningen förlöpte bra (Åbo
universitet, 2020a). Enligt kommunenkäten försämrades anvisningarna ytterligare när man
inledde närstudier den 14 maj, 60 % ansåg att de senast uppdaterade anvisningarna var
otillräckliga (Statsrådet, 2 juli 2020b).
Efter distansperioden våren 2020 har det beslutats om en temporär lag för exceptionella
undervisningsarrangemang som gäller 1 januari till 31 juli 2021. Exceptionella
undervisningsarrangemang kan beslutas av utbildningsanordnaren ifall närundervisning i

18
skolan inte anses vara tryggt och om det är nödvändigt för att undervisning ska kunna ordnas.
Även under exceptionella undervisningsarrangemang ska elevens rätt till undervisning tryggas
i enlighet med lagen och de föreskrifter eller bestämmelser som utfärdats med stöd av den.
Besluten angående övergång till exceptionell undervisning får fattas högst för en månad i taget.
Det är möjligt att verkställa exceptionella undervisningsarrangemang utan att det vunnit laga
kraft. Under sådana förhållanden ordnas undervisningen genom distansförbindelser helt eller
delvist (Lag om grundläggande utbildning, 628/1998).

2.4. Elevers olika förutsättningar vid distansundervisning
Lärande är en kognitiv process som sker både individuellt och i ett konstant samspel med
omgivningen. Elevens känslor för den kunskap som lärs in har stor betydelse när kunskap
konstrueras. Hilli (2016) menar att vid lärande ingår det motivation, kunskapskonstruktion och
interaktion, dessa processer sker parallellt i en samhällelig kontext. Det är svårt att påstå att
lärande endast sker under en viss period och kontext, eftersom det naturliga tillståndet för
människan är att hen lär sig så länge hen lever. Skolmiljön kan ses som en formell lärmiljö som
kan influeras av styrdokument, dolda läroplaner eller övriga yttre strukturer. Sedan finns det
andra sammanhang och situationer som kan vara informella lärmiljöer som inte har några
specifika pedagogiska målsättningar (Hilli, 2016, s. 29, 35). Man kan se skolan som en
institution som korrelerar med samhället, till exempel problem som aktualiseras i samhället kan
återspeglas i tillhörande skola. Karlberg-Granlund (2009) menar trots att en byskola är relativt
liten, påverkas och återspeglar den starkt förändringarna som sker i samhället (KarlbergGranlund, 2009, s. 9, 22).
Det är inte bara pedagogen som påverkar elevens lärande, utan elevens aktivitet och
intresse är viktiga aspekter, allt från elevens socioekonomiska ställning till kulturella attityder
i hens miljö har stor betydelse för elevers lärande (Hilli, 2016, s. 29). Eleven har också
skyldigheter enligt lag om grundläggande utbildning. Eleven ska delta i utbildningen ifall inte
eleven befriats på grund av särskilda skäl. I lagtexten kan man även läsa att eleven ska utföra
sina uppgifter samvetsgrant och uppträda korrekt (Lag om grundläggande utbildning,
628/1998). Elevens inställning till teknologi är viktig att granska eftersom individer ofta skapar
sin mening utifrån sin individuella bakgrund. För att kunna tolka och förstå sin omvärld
interagerar eleven med sin omgivning. Dagens teknologi kan göra interaktioner möjliga, men
den främsta drivkraften är elevens eget intresse för att kunna utföra en handling. För att göra
elevens lärande meningsfullt kan sociala interaktioner stärka motivationen ytterligare (Hilli,
2016, s. 29). Prokrastination, som innebär att skjuta upp saker och brist på motivation nämner

19
Edvardsson (2020) som två faror vid distansundervisning. Det är inte alltid lätt för lärare att få
kontakt, uppmärksamma och få kontakt med elever, när de inte nås via e-post, telefon eller
någon chatt. Edvardsson (2020) nämner detta som bidragande orsaker till att lärare följer det
uppsatta schemat och till exempel använde sig av en introduktionsfråga, för att veta att alla
elever är med (Edvardsson, 2020, s. 129–130). Utbildningsanordnaren (1216/2020) ska kolla
närvaro och underrätta vårdnadshavaren ifall frånvaro förekommer (Riksdagen, 15 december
2020). OAJ:s undersökning redogör att 94 % av lärarna menar att de har följt upp elevernas
närvaro. Lärare anser att de flesta elever har varit möjliga att nå under undantagsförhållanden
och distansundervisningen men ändå är det drygt 70 % av lärarna i grundskolan som säger att
de har haft enstaka elever där kommunikationen har varit oregelbunden och i värsta fall
uteblivit. Därtill vittnar lärarna om att de har lagt mycket tid på att försöka få kontakt med dessa
elever. Beaktningsvärt är att även vid normala förhållanden kan det vara svårt att nå vissa eller
enstaka elever (OAJ, 23 april 2020).
Tillgängligheten med distansundervisning har få gränser, vad som krävs är en
välutrustad dator och internetanslutning. En fördel med distansundervisning är att parterna inte
är bundna till någon viss plats. En kurs som är uppbyggd på asynkron kommunikation är
tillgänglig oavsett tidpunkt på dygnet och kan anpassas enligt elevens livssituation (Simonson,
2009, s. 234–235). Edvardsson (2020) vittnar också om att distansundervisning kan medföra en
ökad frihet, en frihet som innefattade både eleven och läraren när det kom till var och när
undervisningen ska ske. För en del elever innebär distansundervisning ökad studiero och de
lyckas göra sina uppgifter på kortare tid, eftersom lärandemiljön förändras och det som kan ha
stört eleven i klassrum såsom störande ljud försvann (Edvardsson, 2020, s. 129–130). OAJ:s
undersökning visar dock även på positiva aspekter med distansperioden, där ungefär 75 % av
lärarna bedömde att undantagsförhållandena har haft positiv inverkan på enstaka elever.
Ungefär 17 % av lärarna bedömde att undantagsförhållandena har gett positiva effekter på en
stor del av eleverna. Man kunde även urskilja de positiva effekterna såsom att elever med
koncentrationssvårigheter, intryckskänslighet och de som har lidit av skolångest till och med
kan ha känt en lättnad som undantagsförhållandena och distansundervisningen medförde (OAJ,
23 april 2020). Också Åbo universitets undersökning visade att nästan 20 % av eleverna tyckte
att de hade lärt sig bättre under distansundervisningen än under normala förhållanden (Åbo
universitet, 2020a).
Distansundervisning kräver att eleven tar mer ansvar för sitt eget lärande, vilket kan
vara utmanande för somliga (Simonson, 2009, s. 235). I en digital miljö förändras ofta elevens
roll, eftersom det blir en starkare elevcentrering och ännu större ansvar för individen, något som

20
inte alla elever uppskattar. Exempelvis vill inte alla elever dela sina texter eller få kommentarer
av sina klasskamrater. På så vis kan samarbetet och öppenheten vara utmanande, eftersom alla
elever inte har vilja att dela sina kunskaper med andra individer. (Hilli, 2016, s. 62). Enligt
OAJ:s undersökning bedömde lärare att distansundervisningen förorsakat stora problem för en
del elever, till och med 63 % av lärarna visar märkbar oro för en del av eleverna (OAJ, 23 april
2020). Åbo universitets undersökning visade att ungefär hälften av de svarande eleverna ansåg
att distansundervisningen var mer krävande än närstudier. Eleverna upplevde att de fick ta ett
större ansvar själva vid distansundervisningen. De elever som upplevde att de hade lärt sig
sämre, ansåg att arbetsmängden ökade, uppgifterna blev svårare och att lärarens stöd minskade.
De här eleverna hade också färre studietekniker som de använde och upplevde dem svårare att
använda. Ofta var de nöjda med lärarens arbete men upplevde att de fick mindre stöd än vanligt
av läraren. Det som också var svårare för eleverna var att hålla en normal livsrytm (Åbo
universitet, 2020a). I lag om grundläggande utbildning får elevens arbetsmängd inte vara större
än att det finns tid för vila, rekreation och fritidsintressen, enligt lag om grundläggande
utbildning. Tiden för skoldagen, skolresan och läxläsningen ska således beaktas (Lag om
grundläggande utbildning, 628/1998).
Begränsningar med distansundervisning är att det kan finnas en digital klyfta förorsakad
av socioekonomisk status vilket även kan synas ur ett geografiskt perspektiv. Även om
internetanslutning är tillgänglig, finns det en risk för att eleven inte har tillgång till dator
(Simonson, 2009, s. 235). Karlberg-Granlund (2009) menar att föräldrarna påverkar barnen
genom deras utbildningssyn, som barnen tar med sig in i skolan, vilket gör att skolan kan
påverkas ytterligare av de lokala förväntningarna (Karlberg-Granlund, 2009, s. 9, 22). Enligt
lag om grundläggande utbildning ska undervisningen, läromedlen och arbetsredskapen vara
avgiftsfria (Lag om grundläggande utbildning, 628/1998). Kouhia, Kangas och Kokko (2021)
redogör för utmaningar med distansperioden våren 2020 var det framkom en ojämn fördelning
gällande sociala, materiella och teknologiska resurser samt vilken kontext och
utbildningsbakgrund individen härstammar från. Exempelvis fick en del elever materialpaket
tilldelade av sina lärare och andra fick förlita sig på material som fanns i hemmet (Kouhia,
Kangas & Kokko, 2021, s. 31–32). Med stöd av lag om grundläggande utbildning ska
utbildning genomföras i samband med hemmet (Lag om grundläggande utbildning, 628/1998).
Åbo universitets undersökning visar att vårdnadshavare hade förstått allvaret under
distansperioden våren 2020 och kraven som ställdes på dem med tanke på de krävande tiderna.
Eleverna upplevde således att de hade fått stöd från hemmen, men ändå var det nästan hälften
av eleverna som upplevde att de hade lärt sig sämre än under normal skolgång (Åbo universitet,

21
2020a). Edvardsson (2020) vittnar om att en del lärare menar att elevers boendemiljö inte alltid
har varit lämplig för studier. Boendemiljön bidrar till ännu en utmanande aspekt där alla elever
inte har samma digitala förutsättningar och kan delta i undervisning som sker i realtid på lika
villkor (Edvardsson, 2020, s. 129–130). Lag om grundläggande utbildning (1267/2013)
förutsätter även elevens rätt till en trygg studiemiljö. För att främja ordningen i skolan, ostörda
studier samt trygghet och trivsel ska utbildningsanordnaren godkänna en ordningsstadga eller
ordningsbestämmelser som ska tillämpas i skolan eller på den plats där undervisningen ordnas.
Ordningsstadgan får innehålla sådana regler om praktiska arrangemang och korrekt uppförande
som är nödvändigt för trivsel och trygghet (Lag om grundläggande utbildning, 628/1998).
Edvardsson

(2020)

nämner

svårigheter

med

specialundervisning

under

distansförhållanden och att det är en utmaning att få undervisningen välfungerande i digital
form, vilket man behöver förbättra inför framtiden (Edvardsson, 2020, s. 129–131).
Kommunenkäten visade angående specialundervisning och elever som var innefattade i det
särskilda stödet blev lidande. Enbart 25–30 % av respondenterna bedömde att de högst måttligt
lyckades ordna stödundervisning och annat behövligt stöd för lärande (Statsrådet, 2 juli 2020b).
Liknande indikationer visade OAJ:s kartläggning i vilken 80 % av respondenterna uttryckte att
ordnande av specialundervisningen och stödet överlag varit ett problem. 13 % av lärarna
vittnade om att ingen specialundervisning förekommit (OAJ, 23 april 2020).

2.5. Lärares olika förutsättningar vid distansundervisning
Karlberg-Granlund (2009, s. 22) menar att en förmåga som lärare behöver besitta är att under
olika förhållanden kunna hantera omständigheter som inte är påverkningsbara. När man
undervisar på distans är de didaktiska frågorna lika centrala som vid traditionell undervisning,
som lärare utgår man alltid från de ämnen och arbetsområden man undervisar i. Aspekter som
lärare behöver ta ställning till är vad undervisningen ska handla om, vad eleven ska lära sig av
arbetsområdet och hur läraren ska lägga upp undervisningen (Edvardsson, 2020, s. 132). Vidare
visade undersökningen att grundskole- och gymnasielärarnas undervisning fortsatt utan avbrott,
i huvudsak på distans. Drygt 96 % av lärarna berättade att undervisningen inte har inhiberats
alls (OAJ, 23 april 2020).
De läromedel som är tillgängliga för läraren utvidgas i och med den omedelbara
tillgången på internet, samt det faktum att kursmaterial som finns online är lätt att uppdatera,
vilket ger aktuell information som klart gynnar eleven (Simonson, 2009, s. 234–235). Gällande
slöjd är det annorlunda eftersom slöjdlärare inte har något läromedel som undervisningen kan
utgå från och läraren kan stödja sig på som i många andra läroämnen. I vissa hänseenden är

22
avsaknaden av en lärobok och ena sidan en frihet och andra sidan ställer det krav på läraren att
förmå planera och genomföra intressant, modern samt pedagogiskt, didaktiskt och
ämnesteknologiskt bra undervisning enligt rådande läroplan (Porko-Hudd, Sjöberg &
Sunngren, 2015, s. 12) Vid distansundervisning blir avsaknaden av läromedel ytterst påtaglig
inom slöjdämnet, eftersom läroboken blir ytterligare en sak att addera till listan av det som
faller bort vid distansundervisning utöver material, verktyg och den fysiska miljön. Internet kan
erbjuda en elevcentrerad inlärningsmiljö ifall läraren utformar materialet och metoden så att
man kan dra nytta av interaktivt lärande som internet möjliggör. Internet främjar således ett
aktivt lärande och en väl genomtänkt distansundervisning via internet, ger olika
inlärningsupplevelser och inrymmer olika inlärningsstilar. Dessutom tränas eleven i att använda
internetresurser som även förbereder dem för framtiden (Simonson, 2009, s. 234–235). Kouhia,
Kangas och Kokko (2021) redogör att distansundervisning bidrar till mera lärarcentrerad och
uppgiftsorienterad undervisning än vid normal kontaktundervisning.

Slöjduppgifterna

anpassades mot en mera teoretisk riktning med breda teman som innefattade återvinning och
hållbar utveckling (Kouhia, Kangas & Kokko, 2021, s. 31–32). Distansundervisningen
medförde att verksamheten blev mera aktivitetsbetonad med kortare slöjdprojekt snarare än
hela slöjdprocesser (Porko-Hudd & Hartvik, 2021). Genom distansundervisning erbjöds
möjligheter att inkludera flera teman i slöjdundervisningen som anknöt till elevens och
familjens vardag (Kouhia, Kangas & Kokko, 2021, s. 31–32). Vissa lärare försåg elever med
arbetsuppgifter som skulle utföras under veckan, utan att ha någon typ av avstämning eller
uppföljning. Vid den här typen av undervisning ligger ett stort ansvar på eleven, vilket inte
passar alla elever (Edvardsson, 2020, s. 129–130).
Koski (2020) vid Åbo universitet menar att vid distansundervisning bör lärare fokusera
på att eleven upplever och känner att läraren är närvarande och kan ge bekräftelse (Åbo
universitet, 2020a). Både Kouhia, Kangas och Kokko (2021, s. 31–32) och Edvardsson (2020,
s. 129–130) framhåller att en fördel med distansundervisning är att lärarna har bättre möjlighet
att ge personlig återkoppling till eleven. Detta bidrar till att eleven får större kontroll över sitt
eget lärande och en förståelse över vad de behöver arbeta med och utveckla för att göra framsteg
(Edvardsson, 2020, s. 129–130). Simonson (2009, s. 235) redogör i sin tur att återkoppling
under distansundervisning, från lärare till elev, kan vara fördröjd med flera timmar och i värsta
fall i flera dagar. Enligt OAJ:s kartläggning gav lärarna under distansperioden våren 2020 mera
personlig återkoppling till eleverna än vid kontaktundervisning, vilket förorsakade en stor
ökning för deras arbetsmängd (OAJ, 23 april 2020).

23
Distansundervisningen är resurskrävande såväl som ur personal- och tidsmässigt
perspektiv (Simonson, 2009, s. 235). Centralorganisationen för högutbildade i Finland, Akava,
genomförde en undersökning var 14 400 Akava-medlemmar deltog från olika branscher som
påvisade att den kognitiva belastningen ökat inom utbildningssektorn under distansperioden
våren 2020. Distansarbetet bidrog till en avsevärd ökning av arbetsbelastningen för lärarna och
ledarna inom utbildningssektorn. Lärarna påtalade att arbetsbördan ökade, att de behövde göra
flera saker parallellt samt att det förekom störande avbrott under arbetsdagen. Därtill nämnde
lärarna den strama tidtabellen och en allt större upplevelse av brådska och brist på ork som
krävande (Akava Works, u.å.). Edvardsson (2020, s. 129–131) redogör att en orsak till lärarnas
ökade arbetsbelastning berodde på att många elever behövde hjälp med att komma igång med
sina uppgifter. Även OAJ:s undersökning visar att 75 % av grundskolelärarna ansåg att
undantagsförhållandena har ökat deras arbetsmängd rejält och den tid som de satt på sitt arbete,
därtill upplevde de att orken att arbeta var i fara. Lärarna inom den grundläggande utbildningen
påvisade de mest bekymrande siffrorna gällande orken att arbeta. Det framgick att lärarna lade
mycket av sin tid på förberedelser, lära sig nya digitala verktyg, ge personlig återkoppling till
eleverna och annan kommunikation som tillkom i och med distansundervisningen (OAJ, 23
april

2020).

Akava

works-undersökningen

visar

även

att

respondenterna

inom

utbildningssektorn är de som känt störst oro för exponering av coronaviruset (Akava Works,
u.å.).
Åbo universitets undersökning visade att drygt 40 % av lärarna och eleverna påtalade
att kvaliteten på undervisningen försämrades i och med distansundervisningen. Speciellt
olämpligt för distansundervisning upplevdes konst- och färdighetsämnen (Åbo universitet,
2020b). Den största utmaningen för slöjdlärarna var att skapa uppgifter som eleverna lyckades
genomföra självständigt när de varken hade tillgång till skolans slöjdsalar, material eller
lärarens handledning (Porko-Hudd & Hartvik, 2021). Även Simonson (2009, s. 235) menar att
alla skolämnen inte är lika lämpade för att undervisa på distans via datorn samt att det kan
finnas svårigheter för lärare att anpassa sin undervisning till ett online-format, en orsak är att
distansundervisning lätt kan betona det tekniska i en för hög grad, det vill säga hur man
kommunicerar via digitala verktyg, snarare än inlärning och innehållet (Simonson, 2009, s.
235).
Andersson (2019) menar att man i traditionell slöjdundervisning kommunicerar på flera
sätt, genom både verbal och ickeverbal kommunikation, att observera andras görande samt att
använda

material

och

utrustning

i

slöjdsalen.

Läraren

alternerar

dessa

olika

kommunikationsformer vid kontaktundervisning (Andersson, 2019). Den snabba övergången

24
till distansundervisning våren 2020 medförde att den mångsidiga kommunikationen saknades
nästan helt i den digitala miljön (Porko-Hudd & Hartvik, 2021). Därtill lyfter också Kouhia,
Kangas och Kokko (2021, s. 31–32) svårigheterna att stödja interaktionen eleverna emellan.
Således krävs det av läraren att skapa förutsättningar för kommunikationen genom de digitala
verktyg som internet erbjuder. Det krävs en välplanerad och tydlig uppbyggnad gällande
lektionsstrukturen och den allmänna arbetsstrukturen. Läraren behöver bland annat vara väl
förberedd så att eleverna får sina uppgifter uppladdade på den digitala plattformen inför
lektionen. Edvardsson (2020) menar att man behöver kunna förutse svåra moment och
eventuellt ge övertydliga instruktioner (Edvardsson, 2020, s. 129–131).
Kouhia, Kangas och Kokko (2021, s. 31–32) redogör för nya möjligheter som
distansperioden våren 2020 medförde. Slöjd på distans kan främja förståelsen och
problemlösningen i verkligheten och eleven kan tillgodose sin kreativitet och sitt hantverk i
vardagen. Även om det till en början var utmanande att undervisa slöjd på distans kunde lärarna
skapa nya metoder som kan tillämpas även efter distansperioden våren 2020 (Kouhia, Kangas
& Kokko, 2021, s. 31–32), vilket också Porko-Hudd och Hartvik (2021) menar då lärare
vittnade om att några av de arbetsmetoder som användes under distansundervisningen går att
tillämpa även i kontaktundervisning. Koski (2020) vågar till och med påstå att i det långa loppet
kan man se att distansundervisningsperioden var en bra utvecklingsfas för lärarna rent digitalt
(Åbo universitet, 2020b). Samtidigt såg lärarna att det fanns innehåll i slöjdundervisningen som
för en begränsad tid lämpar sig för undervisning på distans, så att åtminstone en del av målen
för inlärning uppnåddes (Porko-Hudd & Hartvik, 2021). Ur kommunenkäten kunde man utläsa
att distansundervisningen förde med sig nya arbetssätt och verktyg, vilket har gett positiva
erfarenheter både inom undervisningen och kontakten mellan hem och skola (Statsrådet, 2 juli
2020b).

25

3. Skolämnet slöjd
I det här kapitlet behandlas utbildningsväsendet och lag om grundläggande utbildning, för att
belysa varför undervisning måste fortgå trots att en pandemi härjar. Enligt lag om
grundläggande utbildning har varje barn rätt till en utbildning, för att främja en sund utveckling
och en likvärdig grund för fortsatta studier (Utbildningsstyrelsen, u.å.a.). Vidare beskrivs
läroplansgrunder i slöjd med målen och innehållet för årskurser 7–9, som följande redogörs det
för den mångsidiga kompetensen som skall prägla all undervisning, därefter beskrivs kriterierna
för bedömningen i slöjdämnet. I slutet av kapitlet behandlas hur man traditionellt undervisar
inom slöjdämnet.

3.1. Utbildningsväsendet i Finland och slöjdens läroplansgrunder
Alla barn som är varaktigt bosatta i Finland i åldern 7–16 år, omfattande årskurserna 1–9, är
inkluderande i den grundläggande utbildningen och är läropliktiga enligt lag. Läroplikten
innebär att eleven skall inhämta den grundläggande utbildningens lärokurs, fastställd i lagen
om grundläggande utbildning och i läroplansgrunderna för den grundläggande utbildningen
(Utbildningsstyrelsen, u.å.a.). Läroplikten förlängs till 18 år från den 1 augusti 2021, så att
ungdomar som genomfört grundskolan måste ansöka som en plats på en yrkesutbildning,
gymnasium eller en förberederande utbildning för kommande studier (Riksdagen, 15 december
2020). Den grundläggande utbildningen i Finland skall vara allmänbildande och omfattar
utbildning och fostran. Enligt lag om grundläggande utbildning har varje elev rätt till en
utbildning som stödjer hens utveckling till en human människa, etiskt ansvarskännande
samhällsmedlem samt ge färdigheter som behövs i livet. Grundskoleutbildningen ska främja
utbildningen och jämlikheten i samhället, därtill skall utbildningen se till elevens
förutsättningar att delta i utbildning och hur hen kan utveckla sig själv under sin livstid. Vidare
säkerställer lagen att utbildning skall beakta elevens ålder och förutsättningar samt ske på lika
villkor i tillräcklig utsträckning i hela landet (Lag om grundläggande utbildning, 628/1998).
I Glgu (2014) nämns olika frågor och hur de ska genomföras på lokal nivå, även kallad
för den lokala läroplanen, som har i uppgift att beskriva de nationella målen samt övriga mål
och uppdrag som anses viktiga på lokal nivå. Den lokala läroplanen är ett verktyg som både är
strategiskt och pedagogiskt utformat och lotsar både skolans arbete och utbildningsanordnarens
verksamhet

samt

för

att

främja

barn

och

ungas

lärande

och

välbefinnande

(Utbildningsstyrelsen, 2014, s. 9). I grundskolans årskurser 1–6 är det i huvudsak klasslärare
som undervisar och i årskurserna 7–9 undervisar ämneslärare i de läroämnen som deras
behörighet gäller. Till den grundläggande utbildningens lärokurs ingår gemensamma ämnen

26
och elevhandledning. Därtill kan eleven välja valfria ämnen som skolan eller kommunen
beslutat om. Läroämnet slöjd ingår både i de gemensamma ämnena och som ett tillvalsämne
(Utbildningsstyrelsen, u.å.a.).
Enligt Glgu (2014) har slöjdämnet som uppdrag att lära eleverna att behärska en
slöjdprocess i sin helhet. Inom slöjdämnet får elever använda olika slags material och uttrycka
sig genom slöjd, lära sig formgivning och använda teknologi. Eleven skall självständigt eller
genom kollaborativt arbete framställa produkter eller alster samt utvärdera den egna eller
gemensamma

slöjdprocessen.

Slöjdprocessen

innebär

undersökande,

kreativt

och

experimentellt arbete, varvid eleven väljer lämpliga materiella, visuella samt tekniska lösningar
som framställningsmetoder. Tanken är att eleven skall förstå, utvärdera och utveckla de valda
tekniska lösningar och kunna tillämpa dem i sin vardag. Slöjden skall således utveckla elevens
rumsuppfattning, taktila känsla och förmåga att arbeta med händerna, vilket övar de motoriska
färdigheterna, kreativiteten och planeringsförmågan. Eleven skall förstå betydelsen av
långsiktiga och innovativa arbetsprocesser samt ge eleven tillfredsställande upplevelser som
kan stärka självkänslan (Utbildningsstyrelsen, 2014, s. 430).
Gruppsamverkan och elevens egna intressen ska betonas i undervisningen.
Undervisningen ska utgå från övergripande teman och på ett naturligt och heltäckande sätt ska
man kunna jobba över läroämnesgränserna. Den kunskap eleven får från den omgivande
materiella världen, såsom livsmiljö, kulturarv och kulturell mångfald ska stå till grund för en
hållbar livsstil och utveckling. Slöjdundervisningen ska fostra till etiska, delaktiga, medvetna
samt företagsamma och kunniga medborgare. Genom slöjdundervisningen ska eleven
värdesätta sina slöjdfärdigheter och få förmågan att uttrycka sig, utveckla och vilja värna om
slöjdkulturen. Det fostrande uppdraget inom slöjd är att fördjupa och stärka elevens förmåga
att dra lärdom av sina erfarenheter, för att kunna lösa problem och vara nyskapande.
Slöjdundervisningen skall ge eleven livskompetens och hjälpa dem i framtida yrkesval
(Utbildningsstyrelsen, 2014, s. 430–431).
3.1.1. Målen för undervisningen årskurser 7–9
I Glgu (2014) framgår att när läraren planerar sin undervisning ska hen utgå från åtta olika mål.
I Glgu (2014, s. 431) finns målen beskrivna var det första målet handlar om att handleda eleven
så att hen kan planera sitt arbete samt utveckla idéer, undersöka och experimentera på ett
företagsamt sätt. Det andra målet beskriver hur eleven ska vägledas så att hen kan ställa upp
mål för sitt lärande och arbete, att utgående från målen genomföra en slöjdprocess i sin helhet
samt utvärdera sitt lärande. Det tredje målet innefattar hur läraren ska handleda eleven att

27
undersöka och mångsidigt använda olika redskap, material och ändamålsenliga metoder samt
att utveckla innovationer. Det fjärde målet inbegriper handledning av hur eleven ska lära sig
använda slöjdrelaterade begrepp, tecken och symboler samt att stärka elevens visuella,
materiella och tekniska uttrycksförmåga. Det femte målet inrymmer handledning av eleven att
uppfatta, förutse och reagera på riskfaktorer i arbetet och att arbeta på ett tryggt och säkert sätt
under slöjdprocessen. Det sjätte målet består av handledning av eleven att utnyttja IKT
möjligheter för planering, framställning och dokumentation samt för att producera och
distribuera gemensam information. Det sjunde målet handlar om att vägleda eleven att förstå
betydelsen av praktiska färdigheter, slöjd och teknik i det egna livet, samhället, i
företagsverksamhet och i det övriga arbetslivet. Det åttonde målet beskriver hur eleven ska
vägledas att tänka ekonomiskt och att i anslutning till slöjdprocessen göra val som främjar en
hållbar livsstil (Utbildningsstyrelsen, 2014, s. 431).
3.1.2. Innehållet som anknyter till målen i årskurser 7–9
I Glgu (2014) framgår att undervisningen ska ge mångsidiga erfarenheter av slöjd, var
uppgifterna och innehållsområdena som skall samspela och bilda överskådliga helheter. I Glgu
(2014, s. 431–432) finns det centrala innehållet beskrivet, var det första innehållsområdet består
av innovation var eleven ska planera produkter på ett kreativt och uppfinningsrikt sätt och lära
sig slöjdrelaterade begrepp, tecken och symboler, således ska elever stärka sin uttrycksförmåga.
Under slöjdprocessens gång ska eleven utvärdera sitt eget och sina klasskamraters arbete. Det
andra innehållsområdet utgör formgivning var eleven utforskar människans sätt att bo, klä och
röra sig, har utvecklats ur kulturellt samhälleligt och ett tekniskt perspektiv, för att kunna dra
nytta av detta då hen planerar, formger och framställer slöjdprodukter. Det tredje
innehållsområdet omfattar prövning var eleven provar på olika sätt att kombinera, behandla och
bearbeta material för att sedan på ett kreativt och modigt sätt använda nya och traditionella
material och framställningstekniker. I slöjdundervisningen ska ingå programmering var
inbyggda system används och tillämpas. Det fjärde innehållsområdet innehåller dokumentation
och värdering var elever bekantar sig med olika möjligheter som erbjuds i produktplaneringsoch framställningsprocesser. Elever ska analysera produkters användbarhet och design. I
dokumentationen ska eleven utvärdera hela slöjdprocessen genom att använda informationsoch kommunikationsteknik. Det femte innehållsområdet inbegriper tillverkning var eleven
framställer etiskt och ekologiskt hållbara samt välgjorda och fungerande produkter. Eleven
använder maskiner och arbetsredskap på ett mångsidigt och ändamålsenligt sätt. Det sjätte
innehållsområdet ingår arbetssäkerhet som ska ge kunskap och möjligheten att bedöma och

28
kartlägga risker under slöjdprocessen, för att trygga ett säkert arbete. Det sjunde
innehållsområdet avser företagsamt lärande, var företagsamhet och föreningssamarbete
framgår genom studiebesök och presentationer som även kan vara virtuell. De praktiska
färdigheternas betydelse i arbetslivet framhålls i undervisningen. Det åttonde innehållsområdet
innefattar medvetenhet och delaktighet, var eleven undersöker en slöjdprodukt eller slöjdens
betydelse ur individ-, samhälls- samt miljöperspektiv och reflekterar över hållbar utveckling.
Slöjden ska få eleven att delta, påverka och kommunicera (Utbildningsstyrelsen, 2014, s. 431–
432).
3.1.3. Kompetenserna
I Glgu (2014, s. 20–24) kan man läsa om mångsidig kompetens som ska prägla all undervisning,
så även slöjdämnet. De mångsidiga kompetenserna ska bredda lärandet från att endast beröra
kunskaper och färdigheter till att stärka andra kompetenser rörande värderingar och attityder.
Den första kompetensen, Förmåga att tänka och lära sig, var tankeförmåga och färdighet ska
vara som grund för utveckling av all övrig kompetens samt det livslånga lärandet. Eleven ska
stärka sitt lärande genom att målinriktat planera och utvärdera sitt arbete. Den andra
kompetensen, Kulturell och kommunikativ kompetens, där eleven ska sporras till att leva på ett
kulturellt hållbart sätt som grundar sig på respekten för mänskliga rättigheter. Eleven ska förstå
och få öva sig att framföra sina åsikter och inse vikten av kommunikation som en byggsten för
den egna språkliga och sociala utvecklingen. Den tredje kompetensen, Vardagskompeten, ska
ge eleven kunskap om att klara sig i livet. Kompetensen handlar om att ta hand om sig själv,
vårda sina relationer och sin hälsa. Den behandlar även ekonomi, konsumtion och
grundläggande kunskap om teknologi samt sin egen och andras trygghet. Eleven ska lära sig att
göra genomtänkta val och leva enligt en hållbar livsstil. Den fjärde kompetensen,
Multilitteracitet, var eleven ska få kompetens till att tolka, producera samt värdera information
och texter i olika sammanhang, medier och miljöer. Informationen kan bestå av visuella,
auditiva, verbala, numeriska eller kinestetiska symboler eller kombinationer av de uppräknade.
Eleven ska tolka och producera material genom talad, skriven, tryckt eller digital form.
Kompetens ger eleven kunskap och kännedom för att kunna förstå sin omvärld. Vid den femte
kompetensen, Digital kompetens, ska eleven få lära sig använda IKT på ett ändamålsenligt sätt.
Därtill ska eleven förstå och kunna hantera digitala verktyg och redskap, vilket handlar om att
förstå centrala begrepp och principer. Eleven ska få handledning i att använda verktygen på ett
ansvarsfullt, tryggt och ergonomiskt sätt. Verktyg ska introduceras som stöd vid
informationshantering och i kreativt undersökande arbeten. Eleven ska även få öva sig i att

29
kommunicera och bilda nätverk. Den sjätte kompetensen, Arbetslivskompetens och
entreprenörskap, ska stödja utvecklingen och främja intresset och en positiv attityd till arbetet
och arbetslivet. Därtill ska eleven bli medveten betydelsen av arbete, företagsamhet och de
möjligheter som entreprenörskap ger samt betydelsen av de kunskaper som skolan ger. Den
sjunde kompetensen, Förmåga att delta, påverka och bidra till en hållbar framtid, där eleven
ska lära sig att delta och påverka samt ha ett ansvarsfullt förhållningssätt och kunna
argumentera för sin sak. Eleven ska uppmuntras till att delta i en positiv samhällsutveckling
och verka för demokrati (Utbildningsstyrelsen, 2014, s. 20–24).
3.1.4. Bedömning
I lag om grundläggande utbildning nämns det att elevbedömningens syfte är att sporra och leda
eleven i sina studier och utveckla sina förutsättningar att bedöma sig själv. Elevens inlärning,
arbete och uppförande ska bedömas mångsidigt. Studieprestationer och framsteg bedöms
utgående från utbildningsstyrelsens förordningar och föreskrifter. Utbildningsstyrelsens
föreskrifter ligger som grund för sådana uppgifter som ska antecknas i betyget (Lag om
grundläggande utbildning, 628/1998). Utvärderingen och bedömningen som används inom
skolvärlden är en metod för diagnostisk utvärdering. Genom metoden vill man ta reda på
elevens utgångsnivå och ge eleven formativ samt summativ utvärdering (Porko-Hudd, Sjöberg
& Sunngren, 2015, s. 67–68).
I Glgu (2014) kan man läsa om bedömning av elevens lärande i slöjd som ska fungera
som en sporrande och vägledande faktor för eleven. Slöjdprocessen i sin helhet ska vara
grunden för bedömningen, likaså målen och kriterierna för den samt den kontinuerliga
bedömningen och den fortlöpande dokumentationen. Det anses viktigt att eleven känner till
bedömningsgrunderna (Utbildningsstyrelsen, 2014, s. 432–433). Utvärderingen ska i alla
hänseenden vara individuell och målrelaterad samt fungera som en vägvisare för
slöjdverksamhet. Slöjdprocessen ska bedömas utgående från hur eleven utvecklar sina
kunskaper och färdigheter i förhållande till målen för arbetsområdet samt de mål som är
uppställda i läroplanen för slöjd (Porko-Hudd, Sjöberg & Sunngren, 2015, s. 67–68). Enligt
Glgu (2014) ska dokumentationen av arbetsprocessen vara ett redskap vid bedömningen.
Eleven har rätt att få återkoppling på sitt lärande och sina framsteg samt att bedömningen ska
stödja utvecklingen av en mångsidig slöjdfärdighet (Utbildningsstyrelsen, 2014, s. 432–433).
Läraren skall utarbeta kriterier för bedömning som kan användas både formativt och
summativt och elevens dokumentation ska underlätta och möjliggöra bedömningen (PorkoHudd, Sjöberg & Sunngren, 2015, s. 67–68). Den formativa utvärderingens syfte i slöjd är att

30
ge plats för diskussioner rörande material, tillverkning och estetik samt att fungera som stöd,
uppmuntran och upprätthållande av motivation. Utvärderingssätten ska vara mångsidiga där
både eleven själv, klasskamrater och läraren kan vara delaktig (Porko-Hudd, Sjöberg &
Sunngren, 2015, s. 67–68). Eleven ska få på ett mångsidigt sätt visa sina framsteg och
uppmuntras dra nytta av sina styrkor och skaffa sig de färdigheter som behövs för att utvecklas.
Eleverna ska få handledning i och utvärdera sitt lärande och få alternativ för att utvärdera både
sitt eget och klasskompisarnas arbeten. Glgu (2014) framhåller vikten av ömsesidig respons så
att även läraren kan utveckla sina metoder och arbetssätt (Utbildningsstyrelsen, 2014, s. 432–
433). Den summativa utvärderingen sker vid slutförandet av varje arbetsområde samt ger en
grund för betygsättningen (Porko-Hudd, Sjöberg & Sunngren, 2015, s. 67–68). I
styrdokumenten finns de kriterier läraren bör beakta vid den summativa slutbedömningen
(Porko-Hudd, Sjöberg & Sunngren, 2015, s. 67–68). Slutbedömningen sker när slöjdämnet
upphör och då utvärderas det hur väl eleven har uppnått målen för lärokursen. För att ge eleven
ett slutvitsord ställs hens kunskapsnivå i relation till de nationella kriterierna för slutbedömning
i slöjd. Kunskaperna i läroämnet ska kontinuerligt utvecklas under skoltiden. Slutbedömningen
ska beakta de nationella kriterierna oberoende av den lokala läroplanen. Vitsordet 8 kan ges till
en elev som i genomsnitt visar den kompetens som förutsätts av kriterierna. En styrka inom
något mål kan kompensera en svagare prestation inom något annat mål. Slutvitsordet bestäms
av de lärare som gemensamt undervisar elever i slöjd (Utbildningsstyrelsen, 2014, s. 432–433).
Under distansperioden våren 2020 ökade lärarens arbetsmängd bland annat på grund av den
formativa bedömningen. Eleven har rätt att få återkoppling på sitt arbete och Akava Works
(u.å.) redogör för att kommunikationen som tillkom under distansperioden gav läraren en större
arbetsbörda som klart försämrade lärarens ork. Även Niitylä (2020) nämner i sin
magisteravhandling om ämneslärares erfarenheter inom distansundervisningen våren 2020 och
redogör för att bedömningen upplevdes som utmanande, särskilt rörande samarbets- och
interaktionsförmågan (Niittylä, 2020).

3.2. Traditionell undervisning inom slöjdämnet
Läroämnet slöjd grundar sig i hög grad på traditioner som utvecklats under årtiondenas lopp.
Förutom traditioner är även slöjdämnet beroende av slöjdlärarens förhållningssätt till
anvisningarna i styrdokumenten samt de erfarenheter läraren har inom sitt ämne, både som elev
och lärare (Nygren-Landgärds, 2000, s. 160). Porko-Hudd (2005, s. 85) menar att
samhällsförändringar kan bli mer eller mindre synliga beroende på den enskilda slöjdlärarens
samhällsengagemang och tolkningar av vår nutid. En central förutsättning hur slöjdämnet

31
uppfattas och uppskattas beror på hur väl slöjdläraren verkar som ambassadör för sitt ämne,
även faktorer som lärarens anställningsförhållanden och de resurser hen blir tilldelad påverkar.
Dessutom påverkar administrativa faktorer såsom hur schemaläggningen prioriteras för
slöjdämnet. Arkitekturen på skolan är också central eftersom slöjdsalens placering med
tillhörande utställningsmöjligheter inverkar på slöjdämnet. Skolans informella och formella
traditioner, normer och regler påverkar hur skolan fungerar och hur den upplevs (Porko-Hudd,
Sjöberg & Sunngren, 2015, s. 15).
I slöjdundervisningen i den traditionella klassrumsmiljön påträffas olika former av
undervisningsaktiviteter, det vill säga handlingar som sker i undervisningssituationen mellan
lärare och elev. Aktiviteten kan ha kognitiv, affektiv och psykomotorisk karaktär. Lindfors
(1991) delar in undervisningsaktiviteterna i olika undervisningsformer med utgångspunkt i
arbets- och ansvarsfördelning mellan elev och lärare. Dessa undervisningsformer är
sammanhållen undervisning, handledd undervisning och individuell arbetsövning. Vid de olika
undervisningsformerna tillämpar läraren olika undervisningsmetoder likaså från elevens sida är
det olika instuderings- och arbetsträningsmetoder som tillämpas. Ofta inleds lektionen med
sammanhållen undervisning och följer sedan lektionsförloppet och blir mera individuell
vartefter, då kan läraren undervisa genom handledning individuellt eller i mindre grupper. I den
sammanhållna undervisningen är det läraren som håller ihop undervisningsförloppet, samtidigt
som alla elever är involverade. Sammanhållen undervisning används vid nyinlärning och
repetition och kan i sin tur indelas i två underkategorier, kunskapsbehandling och
konsolideringsövningar, beroende på innehåll. Handledd arbetsövning kan förekomma när
eleven behöver tilläggsinformation och får lämplig handledning under lektionens gång var
läraren ansvarar för interaktionen. Individuell arbetsövning genomförs så självständigt som
möjligt av eleven med hjälp av självinstruerande material eller tränad information. Denna form
lämpar sig med fördel i de högre klasserna och kan också ha ett kollaborativt inslag eleverna
emellan, dock är läraren inte den andra parten (Lindfors, 1991, s. 130–132).
Lindfors redogör för tillämpningen av olika undervisningsmetoder och arbetssätt. Inom
de lärarledda undervisningsmetoderna ingår frågande undervisning, undervisningssamtal,
demonstration och instruktion. Frågande undervisning kan användas vid formativ utvärdering
och vid kortare förhör och repetitioner. Undervisningssamtal sker ofta i mindre elevgrupper och
lämpar sig bra vid planering och utvärdering av ett arbetsområde. Demonstration anses vara
speciellt lämpad för slöjdundervisning, såväl vid det operativa slöjdarbetet som vid
kunskapsbehandling. Demonstration är att föredra då iaktagelser underlättar inlärningen och
instuderingen. Den kan med fördel kombineras med frågande undervisning och arbetsblad.

32
Instruktion påminner till sin karaktär om demonstration, men är mindre omfattande, det kan till
exempel röra sig om instruktioner kring praktiska arrangemang och kan uppstå spontant under
lektionens förlopp, trots att läraren är förberedd på instruktionsinslagen. Inom de elevcentrerade
undervisningsmetoderna ingår grupparbete, pararbete och individuell övning. Grupparbete
lämpar sig vid kunskapsbehandling, ett exempel på sådant är slöjdhistoria i olika former.
Grupparbete inom slöjden skiljer sig inte mycket från grupparbeten i övriga ämnen. Pararbete
lämpar sig bra vid planering av tillverkning, som vid måttagning eller nystning av garn, vilket
stärker elevens kommunikations- och samarbetsförmåga. Under individuella övningar, övas de
operativa färdigheterna samt tillämpningsövningar av kunskaper under lektionernas
arbetsövningsavsnitt. Ett exempel på individuell övning är experimenterande med material.
Inom läromedelscentrerade undervisningsmetoderna ingår självinstruerande undervisning och
stationsundervisning. Självinstruerande undervisning innebär att eleven tar till sig ny kunskap
och färdigheter med hjälp av olika läroböcker och arbetsbeskrivningar på ett självständigt sätt.
Det gynnar elevens självständighet och förmåga att söka upp information. Stationsundervisning
å sin tur är en hjälpmedelscentrerad undervisningsmetod, var läraren placerar ut fakta,
information och beskrivningar på olika stationer i slöjdsalen. Vid varje station ska eleven
tilldelas vad och hur en uppgift ska utföras och läras in till exempel genom ett instruktionsblad
(Lindfors, 1991, s. 133–136).
Begreppet

autonomi

kan

definieras

som

självständighet,

oberoende

och

självbestämmande (Nationalencyklopedin, u.å.b.). Hartvik (2013, s. 50–51) lägger i sin
begreppsdefinition en betydelse var autonomi är en hög grad av lärarens oberoende utan att ha
fullt självbestämmande. Skolans och lärarens uppdrag har således ramar som styrs av lagar,
förordningar samt läroplaner. Genom ramarna har lärarna ansvar att uppfylla målsättningarna
gentemot eleven, omgivningen och samhället som har gett hen uppdraget (Hartvik, 2013, s. 50–
51). Det betyder att läraryrket tilldelas en jämförelsevis hög autonomi var läraren i stor
utsträckning beslutar själv hur hen genomför undervisningen till exempel digitalt under
distansperioden, eftersom läraruppdraget inte kan styras i detalj utan läraren tilldelas
handlingsutrymme. Varje lärare bör således tolka läroplanen i den specifika situation hen
befinner sig i. Det betyder också att sättet som läraren undervisar på utvecklas och utformas i
skolan, i klassrummet och utifrån de förutsättningar som råder (Willermark, 2018, s. 20–21,
25). Det här var även problematiken som lyftes under distansperioden våren 2020 eftersom
lärarna hade få ramar att utgå från när de planerade sin distansundervisning. Kommunenkäten
från våren 2020 visar att lärarna önskade anvisningar, rekommendationer och föreskrifter som

33
borde ha specificerats samt presenterats på ett tydligt sätt för att omöjliggöra egna tolkningar i
en alltför hög grad (Statsrådet, 2 juli 2020b.).
Eftersom man i slöjdämnet saknar läromedel innebär det också att det saknas en tolkning
av läroplanen, det i sin tur ger läraren makt och frihet, vilket medför ett stort ansvar att välja
väsentliga ämnesteknologier för att planera arbetsområden som ska uppfylla målen på både ett
allmänbildande och ämnesspecifikt fostrande sätt (Porko-Hudd, Sjöberg & Sunngren, 2015, s.
15).
Inom slöjdämnet byggs undervisningen upp enligt arbetsområdesprincipen. Det betyder
att läraren planerar så att läsåret delas in i några olika arbetsområden med varierande längd.
Läraren bör således planera arbetsområdena mångsidigt så att lämpliga tekniker, arbetsmetoder,
mål och utvärderingsmetoder innefattas men eleven ska ges viss frihet inom arbetsområdet att
tillämpa innehållet på ett individuellt sätt. Arbetsområdet bör få ett lämpligt och inspirerande
namn som ska motivera eleven samt ge eleven en antydan om vilken kompetens, teknologi,
teori eller mångvetenskaplighet som kommer att behandlas. Läraren bör ha en klar målsättning
i de planerade arbetsområdena så att de innefattar kognitiva, psykomotoriska samt affektiva
mål. Eleven ska tilldelas delaktighet i hela processen, så även i planeringen. Därför bör läraren
ha målsättningen för undervisningen klar och fundera på om tyngdpunkten ska ligga på
nyskapande reproduktion, funktionell slöjd eller på experimentell slöjd (Porko-Hudd, Sjöberg
& Sunngren, 2015, s. 19–20).
Oavsett kontaktundervisning eller distansundervisning är det viktigt att läraren redan
från början av ett nytt arbetsområde jobbar för att motivera och locka fram elevernas kreativitet
så att hen får tilltro till den egna förmågan. Redan i introduktionen av arbetsområdet är det
viktigt att få en positiv ton, eftersom det påverkar villkoren för hela slöjdprocessen. Det kan
läraren göra genom att visa sitt stora intresse för ämnet samt att välja ett inspirerande namn på
arbetsområdet. Eleven bör tidigt engageras så att man gemensamt sätter upp ramarna och ser
till att arbetsområdet är utformat så att det tilltalar eleven och fyller en funktion i hens liv. En
tilltalande lärande miljö, en genomtänkt presentation av material och tillbehör hjälper elevens
motivation. Läraren bör således föregå med ett gott exempel och kan visa sin uppskattning av
slöjdprodukter genom att själv använda egentillverkade alster samt använda till exempel
handgjord förvaring i slöjdsalen (Porko-Hudd, Sjöberg & Sunngren, 2015, s. 12).
I slöjdprocessen ingår slöjdämnets innehållsområden; innovation, formgivning,
dokumentation och värdering samt tillverkning. En slöjdprocess är arbete från idé, produktion
till bedömning. Läraren ger eleven i uppdrag att komma med idéer, planera och tillverka ett
slöjdalster och därefter utvärdera resultatet och slöjdprocessen. I det inledande skedet av

34
slöjdprocessen ger läraren eleven uppdraget att individuellt eller i grupp planera ett alster eller
en produkt genom till exempel “brainstormning”, metaforer, frågelistor eller SWOT-analyser.
Läraren tilldelar eleven eller elevgruppen arbetsområdets tema som är tänkt att ge eleven en
stimulerande impuls eller ett kreativt problemlösningsuppdrag. Idéfasen är tänkt att vara
engagerande för att stödja elevernas motivation. Syftet med planeringen är att omsätta idéerna
så att planen blir synlig. Under denna fas blir alstrets funktionella och estetiska egenskaper
konkretiserade. Läraren gör eleven uppmärksam på att hen förväntas beskriva det tilltänkta
alstret med hjälp av begrepp, symboler, skalor och mått som används inom slöjdområdet.
Eleven bör uppmärksammas på att planeringen kan ses som en av de viktigaste faserna i
slöjdprocessen, eftersom den utvecklar elevens problemlösning, informationshantering samt
experimentella färdigheter. Genom att eleven ombeds dokumentera idé- och planeringsfasen
blir den en överskådlig del av slöjdprocessen. Läraren ska stödja eleven i genomförandefasen
så att hen lyckas verkställa planen, således stöds eleven att ta till sig ny kunskap och utveckla
tidigare kunskaper så att hen finner nya tillämpningssätt. Under genomförandet ska läraren
handleda eleven genom tester och experiment så att planen ytterligare preciseras vid behov.
Slutligen ska läraren be eleven om en utvärdering av alstret men även slöjdprocessen. I denna
fas ingår elevernas självbedömning samt kamratrespons var slöjdprocessen utvärderas i sin
helhet, det vill säga utvärderingen ska beröra de olika faserna från idé till färdig produkt.
Elevens dokumentation av processen kan fungera som stöd vid bedömning eller utvärdering.
Lärarens och skolkamraternas utvecklande och motiverande återkoppling bidrar till att eleven
känner att hen lyckats (Utbildningsstyrelsen, u.å.b.).

35

4. IKT och digitala verktyg i slöjdundervisningen
I detta kapitel introduceras de begrepp vi har valt att använda inom det digitala området genom
att definiera begreppen IKT och digitala verktyg. Därefter presenteras digital kompetens och
digitala miljöer. Hur man använder digital teknologi inom slöjdundervisningen behandlas.
Vidare skildras fördelar och utmaningar med digitalisering som eleven och läraren står inför
vid undervisning på distans inom slöjd. Till sist redogörs för användning av IKT och digitala
verktyg under distansperioden våren 2020.

4.1. Definition av IKT och digitala verktyg
Det finns många olika begrepp som man stöter på inom det digitala området. Vissa forskare
väljer att sammanslå begrepp och skapa en stor helhet inom det digitala området i
undervisningssammanhang. Det innefattar allt från datorer, lärplattformar och digitala
läromedel (Willermark, 2018, s. 24). I denna studie har vi trots allt särskilt begreppen IKT och
digitala verktyg. Vi har noga övervägt vilka termer vi använder i studien för att vara
konsekventa

och

tidsenliga.

Ett

av

begreppen

är

IKT

(informations-

och

kommunikationsteknik) som även är nämnd i Glgu (2014) och därför känns det som ett naturligt
val (Utbildningsstyrelsen, 2014, s. 23). Christensson (2010) redogör för IKT (engelskans ICT),
som en term för teknologier vilka ger åtkomst till information förmedlad genom
telekommunikation. Informationsteknik eller IT, är ett liknande begrepp men IKT fokuserar
mera på kommunikationen som används inom teknologin. IKT innefattar olika tekniker men
också utrustning och därför ingår allt från mobiltelefoner, datorer, internet, trådlösa nätverk till
diverse kommunikationskanaler (Christensson, 2010).
Det andra begreppet i vår studie är digitala verktyg. Enligt Diaz (u.å.c.) delas digitala
verktyg in i två överordnade grupper. Den första gruppen är verktyg som underlättar
kommunikation och samarbete mellan lärare och elev men även elever emellan. För det
ändamålet har skolan ofta en gemensam plattform, ett så kallat LMS-system (Learning
management

system)

som

är

tillgänglig

att

använda

för

kommunikationen

(Nationalencyklopedin. [u.å.c]). Ett exempel på LMS-system är Google Classroom och
Itslearning (TrustRadius, 2021). Den andra gruppen är digitala läromedel, där materialet för
kursen förmedlas i ett digitalt format som är kvalitetssäkrat. Digitala läromedel har utvecklats
från en digital lärobok till att ha blivit ett material där det digitala formatet utnyttjas tillfullo
och som sammanställts av ett förlag inom utbildning (Nationalencyklopedin, u.å.c.). För att
förtydliga används IKT i denna studie som paraplybegrepp samt för att belysa kommunikation

36
mellan digitala verktyg. Digitala verktyg å sin sida, används i studien som samlingsnamn för
de specifika verktyg för lärande som används för att förverkliga undervisningen, exempelvis
dator, olika plattformar och applikationer.

4.2. Digital kompetens och digital miljö
Europaparlamentet (2006) har definierat digitalkompetens enligt följande:
Digital kompetens innebär säker och kritisk användning av informationssamhällets
teknik i arbetslivet, på fritiden och för kommunikationsändamål. Den underbyggs av
grundläggande IKT-färdigheter, dvs. användning av datorer för att hämta fram, bedöma,
lagra, producera, redovisa och utbyta information samt för att kommunicera och delta i
samarbetsnätverk via Internet. (Europaparlamentet, 2006, fjärde kapitlet under rubriken
Bilagor).
Enligt Europeiska unionen kräver digital kompetens goda kunskaper i informationssamhällets teknik och de möjligheter som tekniken ger i det vardagliga livet. Med det menas
datakunskaper såsom ordbehandling, kalkylprogram, databaser, lagring och hantering av
information samt internetanvändningens möjligheter och eventuella risker. Till digital
kompetens hör också kännedom om hur informationssamhällets teknik kan stödja kreativitet
och innovation samt vara medveten om att man ska förhålla sig kritisk till informationens
validitet och tillförlitlighet samt ta hänsyn till juridiska och etiska principer vilket interaktiv
dataanvändning innebär. Färdigheter inom den digitala kompetensen innefattar förmågan att
söka upp, sammanställa och bearbeta information och därefter kunna använda den på ett
systematiskt och kritiskt sätt. Den digitala kompetensen förutsätter också att kunna bedöma
informationens relevans, kunna åtskilja den virtuella och fysiska verkligheten men samtidigt
förstå deras samband. Det förutsätts även färdigheter i att producera, redovisa och förstå
komplicerad information och använda internetbaserade tjänster (Europaparlamentet, 2006).
I Glgu (2014) nämns digital kompetens som en av de sju mångsidiga kompetenserna.
Genom kompetensen ska eleven få lära sig använda IKT på ett ändamålsenligt sätt. Därtill ska
eleven förstå och kunna hantera digitala verktyg och redskap, vilket handlar om att förstå
centrala begrepp och principer. Eleven ska få handledning i att använda verktygen på ett
ansvarsfullt, tryggt och ergonomiskt sätt. Verktyg ska introduceras som stöd vid
informationshantering och i kreativt undersökande arbeten. Eleven ska även få öva sig i att
kommunicera och bilda nätverk (Utbildningsstyrelsen, 2014, s. 20–24). Med andra ord när det

37
kommer till digital teknik i skolan är inte längre diskussionen om den ska existera utan snarare
hur den digitala tekniken ska tillämpas i undervisningen (Willermark, 2018, s. 19).
Simonson (2009) talar om en digital kunskapsklyfta, då man har sämre digital
kompetens och svårt att ta sig till information (Simonson, 2009, s. 235). Där är det viktigt att i
distansundervisningen också ta elevens digitala kompetens i beaktande. Läraren behöver därtill
fundera över hur hen kan stötta sina elever så att de kan ta till sig innehållet i
distansundervisningen (Edvardsson, 2020, s. 132). Generellt har dagens elever stora
teknologiska färdigheter men hos vissa kan det fortfarande råda en rädsla inför teknologi
(Simonson, 2009, s. 235). Liknande resonemang framförs av Hilli (2016, s. 62) när hon redogör
för att det finns förväntningar på att den studerande ska kunna förstå och hantera nya
utmaningar inom en digitaliserad värld.
Vid distansundervisning är det inte bara elevernas digitala kompetens som sätts på prov,
även lärares digitala kompetens utmanas och en viss digital kompetens krävs för båda parter.
Det är utmanande ur ett lärarperspektiv att hålla sig digitalt uppdaterad, så att man kan se
möjligheter och hitta lämpliga lösningar som gynnar undervisningen och elevgruppen (PorkoHudd, Sjöberg & Sunngren, 2015, s. 58). Edvardsson (2020) menar att en lärare som aldrig
undervisat på distans och ej heller har ett intresse för IKT, kan uppleva att steget till
distansundervisning är stort och svårt. Därför är det viktigt att skolledningen erbjuder lärarna
fortbildning

inom

digital

kompetens

(Edvardsson,

2020,

s.

129–131).

Vid

distansundervisningen våren 2020 påstod ungefär 50 % av lärarna att de hade tillräckligt bra
kunskap gällande digital och pedagogisk kompetens. Lärarna ansågs sig ha en tillräcklig
beredskap för undantagsförhållanden och att de var tillräckligt bekanta med de digitala
arbetsredskapen. Det finns dock en variation där 10 % av lärarna menade att deras digitala och
pedagogiska beredskap var dålig (OAJ, 23 april 2020). Åbo universitets undersökning påvisade
också att lärarna bedömde att deras egen färdighet inom distansundervisning var svag före
distansperioden men att deras kunskaper utvecklades märkbart under distansundervisningens
gång (Åbo universitet, 2020b).
Marner och Örtegren (2014) refererar till Radclyffe-Thomas (2008) som menar att
genom att vi använder digitala verktyg inom skolämnet rör vi oss i en riktning mot att
transformera praktiken inom ämnet och bidrar till en ämnesutvidgning som i sin tur förbättrar
effektiviteten och verkningsgraden. Skolämnets gränser omdefinieras således, vilket Marner
och Örtegren menar stöds av Demetriadis, Barbas, Molohides, Palaigeorgiou,. Psillos,
Vlahavas, Tsoukalas och Pombortsis (2003). Marner och Örtegren lyfter fram McCormick och
Scrimshaw (2001) som påstår att digitala verktyg kan anpassas på ett djupare plan i ämnets

38
olika delar och moment, vilket på sikt betyder att ämnet förändras till sin karaktär. Marner och
Örtegren refererar till Sutherland med flera (2004) som påstår att ju mera man kan påstå att
digitala verktyg används för att transformera innehållet i ämnet, desto mera inarbetat blir
förståelsen av ämnets potential (Marner & Örtegren, 2014, s. 158–159).

4.3. Digital teknologi inom slöjdundervisning
Slöjdens visuella sida passar bra i det digitala formatet och speciellt de digitala videorna.
Instruktionsfilmer och videoklipp har redan före distansperioden används i slöjdundervisningen
och ansetts vara ändamålsenliga. Det är fullt möjligt för läraren att visa filmer från internet men
bör i sådant fall beakta upphovsrätten. En gemensam nämnare för användningen av IKT i
undervisningen är att den utvecklats och använts för att eleven ska kunna ta till sig instruktioner
på egen hand så att lärarens resurser ska räcka till i en elevgrupp (Degerfält & Porko-Hudd,
2008).
När man ser till traditionell slöjdverksamhet kan man inte påstå att digitala verktyg har
en given roll, men ser man till slöjdverksamhet i en skolkontext ställs det andra krav och
förväntningar. Enligt föreskrifterna i Glgu (2014) förutsätts inslag av digital teknik, som en
följd av att samhället förändrats och skolan med den, vilket för att eleverna bör förberedas.
Hiltunen och Porko-Hudd (2017) beskriver två uttalade förändringar som Glgu (2014) medfört
för att integrera digital teknik i slöjdundervisningen, nämligen programmering och den digitala
dokumentationen av elevens slöjdprocess. Programmering ger slöjdämnet nya perspektiv var
eleverna kan tillverka blinkande produkter eller automatiskt tändande belysning. Dessa
intelligenta funktioner ska väcka elevens och för den delen lärarens fantasi. När eleven ska lära
sig ett nytt innehåll kan hen uppfatta processen som lång, ansträngande och känslan av att
arbetet inte framskrider i önskad takt. Då är dokumentationen ett hjälpmedel för eleven som
åskådliggör hens framsteg och vad hen lärt sig, vilket gör det lättare för eleven att reflektera
över de egna färdigheterna och kunskapsutvecklingen samt fungera som en sporrande faktor
för fortsatt arbete. Därtill kan läraren snabbt skapa sig en bild av elevens slöjdprocess och i
vilket skede eleven är i för att underlätta lärarens återkoppling till eleven. Dokumentationen
finns också som ett stöd för elevens självutvärdering inför utvärderingssamtal. Ur ett
lärarperspektiv underlättar dokumentationen den summativa och formativa utvärderingen
avsevärt. En annan aspekt är att digital dokumentation bibehålls i ett snyggt format, var elevens
arbeten samlas på ett och samma ställe för att delar av dokumentationen inte ska tappas bort
(Hiltunen & Porko-Hudd, 2017, s. 101–104).

39
Hiltunen & Porko-Hudd (2017) redogör för att iPads, smarttelefoner och applikationer
kan på ett flexibelt sätt illustrera verksamhetsförloppet inom slöjdområdet. De nämnda digitala
resurserna kan vara ett fint komplement till etablerade arbetssätt och medföra
lärandemöjligheter som inte annars skulle nås. (Hiltunen & Porko-Hudd, 2017, s. 107)
Studier visar att elevernas intresse för digital dokumentation varierar. Somliga elever är
angelägna att fotografera och berätta om sina slöjdprocesser. Andra elever saknar intresse för
att dokumentera sina slöjdprocesser digitalt men visar intresse för andras dokumentation i form
av kamratrespons. Därtill finns det också elever som varken intresserar sig för egen eller andras
dokumentation. Dessa olikheter visar på att dokumentation bör övas och alterneras så att eleven
finner det arbetssätt som passar hen (Hiltunen & Porko-Hudd, 2017, s. 106–107).
Ahtola och Ruski (2020) skriver i sin magisteravhandling om digital teknologi i
slöjdundervisningen. Studien är kvalitativ och data samlades in genom observation och
semistrukturerade intervjuer. Syftet med avhandlingen var att studera den digitala teknikens
roll i slöjdundervisningen i grundskolan årskurser 7–9 och att producera information om
användningen av digital teknik vid slöjdundervisningen. Syftet med forskningen var att ta reda
på hur digital teknik framträder inom slöjdundervisningen samt ta reda på vilken digital teknik
som lärare funnit fungerande och vilka som fortfarande behöver utvecklas. I studien deltog sex
slöjdlärare från samma region. Utgående från forskningsresultatet kan man utläsa att skolor och
lärare befinner sig i olika skeden när det kommer till digital teknologi i undervisningen. Å ena
sidan kan skolor och slöjdlärare ha integrerat den nya teknologin i vardagen, å andra sidan kan
teknologin och ämnet slöjd ses som separata helheter. Ahtola och Ruski (2020) redogör för att
detta överensstämmer med tidigare studier och undersökningar inom området teknologi i
skolmiljö. I resultatet framgår också att den utrustning som finns till hands ännu inte säkerställer
användningen ifall det finns brister hos verktygen eller i lärarens undervisning. Resultaten av
forskningen visar dock att lärare i huvudsak ställer sig positiva till de möjligheter som digital
teknologi erbjuder. Baserat på resultaten av studien kan man dra slutsatsen att integreringen av
digital teknologi fortfarande kräver kontinuerliga och målmedvetna insatser för utvecklingen
av både utrustningen och lärarutbildningen. Detta väcker tankar hos Ahtola och Ruski (2020)
om möjligheten att ge slöjdlärarna på fältet en mer detaljerad redogörelse för deras digitala
färdigheter och på vilka områden de bör utvecklas. Eftersom digital teknologi ständigt
utvecklas, kommer flera möjligheter för skolor sannolikt uppdagas i framtiden hävdar Ahtola
och Ruski (2020).

40

4.4. Fördelar och utmaningar med digitalisering i slöjdundervisning
Utvecklingen inom IKT och digitala verktygen har skett i ett snabbt tempo. Nya program,
applikationer och molntjänster inom undervisningssektorn introducerats ständigt. Integreringen
av smarttelefoner, plattor och datorer är en del av vardagen och kan därför ses som en tillgång
vid stöd för lärande (Porko-Hudd, Sjöberg & Sunngren, 2015, s. 57). Teknologin och
kommunikationssätten växer ständigt. Internet har gett oss nya möjligheter att kommunicera,
till exempel via sociala nätverk, och IKT har möjliggjort att människor kan nå varandra utan
fördröjning och var man än bor. Mängden tjänster och underhållning som tillhandahålls via IKT
är svindlande, allt från skriven text till film, video, musik och spel. IKT är ett begrepp som
ständigt revideras då tekniken utvecklas och utgör en allt större del av vardagen (Christensson,
2010). Edvardsson (2020) menar att det är viktigt som lärare att vara medveten om att digital
teknik skänker både möjligheter och utmaningar. Det är först när man är medveten som man på
allvar kan tillgodose elevens digitala kompetens genom undervisningen (Edvardsson, 2020, s.
14).
Fördelar med digitala verktyg i undervisningen är att den kan fungera kompensatoriskt
och som ett stöd för till exempel läs- eller skrivsvaga elever. En annan aspekt är att digitala
verktyg kan vara motiverande. Olika medier som öppnas genom digitaliseringen kan fungera
motiverande för att man kan jobba mångsidigt med hjälp av presentationsprogram,
videoredigeringsprogram, digitala kollage och ljudfiler. De digitala verktyg möjliggör även en
snabb återkoppling i realtid, vilket gör att eleven kan jobba vidare genast och möjliggör även
att eleven kan ta initiativ till interaktionen. Men det digitala formatet ger också möjlighet att
jobba efter lektionstid. Med andra ord är den digitala verktyg inte längre beroende av tid och
rum. Digitaliseringen öppnar upp klassrummet, det är enkelt att bjuda in gästföreläsare och det
faktum att internet ligger öppet gör att all information är nära till hands (Edvardsson, 2020, s.
15).
En utmaning med digitala verktyg i undervisningen är det faktum att eleverna kan bli
distraherade av spel och sociala medier, eftersom det är möjligt att ha skolarbetet, spel och
flöden samtidigt på sin digitala enhet och dessa sänder notiser för att få elevens uppmärksamhet.
Edvardsson (2020) betonar vikten av att medvetandegöra eleven om sin egen lärandeprocess
och hur detta gör att hen tappar fokus. Man bör föra en dialog om när till exempel telefonen
bidrar till en förbättrad inlärning och kunskapsinhämtning. En utmaning är det snabba
informationsflödet som erbjuds idag. Edvardsson (2020) påvisar att man som lärare behöver
hjälpa eleven att sålla i informationsflödet, så att hen hittar lämpliga webbsidor för annars kan
eleven uppleva att hen inte hittar någon information alls. En utmaning som läraren ställs inför

41
är att det finns risk för att eleven kopierar materialet rakt av. Det är viktigt att man som lärare
pratar om det här. En annan utmaning är att läraren kan känna en osäkerhet om vilka
applikationer och program som hen får använda och vilka skolan har licens på. Därför borde
skolan ha en välfungerande digital infrastruktur för att ge läraren och eleven hjälp och stöd.
Edvardsson (2020) bedömer att kanske den största utmaningen med digitala verktyg i skolmiljö
är att försöka undvika klyftor mellan klasser, skolor och skolledningen. Digitaliseringens
utbredning är olika på olika skolor och att ojämlikheten ökar klyftorna och att förlorarna kan
vara elever från lägre socioekonomiska förhållanden (Edvardsson, 2020, s. 16–17). Willermark
(2018, s. 19) nämner att skolans digitalisering medför att villkoren i lärarens yrkesroll
utvecklas. I och med detta bör läraren utveckla nya undervisningsstrategier, i samråd med sina
elever, sitt ämne och de digitala verktyg.
Myrskog och Högväg (2020, s. 84) lyfter fram att en av de största utmaningar med
digitalisering inom slöjdundervisningen är avsaknaden av handens specifika roll som verktyg.
Skolans verksamhet återspeglar den digitaliseringsutveckling som sker i vårt samhälle, vilket
ger eleverna de verktyg och den beredskap som ett digitaliserat samhälle förutsätter (Myrskog
& Högväg, 2020, s. 84). Som tidigare nämnt har Hiltunen och Porko-Hudd (2017) liknande
tankar om att det finns ett behov att förbereda eleven inför ett ständigt föränderligt samhälle.
Vidare nämner Hiltunen och Porko-Hudd (2017) utmaningar inom den digitala verksamheten i
slöjdämnet

såsom

problem

med

nätuppkoppling,

ändamålsenlig

utrustning

och

tillfredsställande tekniskt stöd samt borttappade lösenord. Forskarna nämner även lärares oro
angående indragen tid för traditionell slöjdverksamhet som en konsekvens av utökad skärmtid
för eleven. Möjligheterna överväger ändå utmaningarna (Hiltunen & Porko-Hudd, 2017, s.
107).
Willermark (2018, s. 20) beskriver Mishra och Koehlers (2006) ramverk TEPACK
(Technological Pedagogical and Content Knowledge) vars premisser är att lärare behöver
bemästra olika kunskapsområden för att på ett givande sätt använda digitala verktyg i sin
undervisning. Ramverket förutsätter djupa ämneskunskaper, pedagogisk kunskap och där till
teknisk kunskap. Kunskapsområdena ska inte betraktas isolerat från varandra utan behöver
implementeras i undervisningssituationer. Läraren ska således kunna kombinera de
ämneskunskaper hen besitter och det som är det centrala i teorierna och de metoder som är
specifika för sitt ämne, med sin pedagogiska kunskap om elevers inlärning och kombinera dem
med teknisk kunskap var teknikens möjligheter, begränsningar och funktionalitet beaktas.
Willermark redogör för att varje undervisningssituation är unik och därför bör kontexten tas i
beaktande och lärare behöver se till det unika och komplexa i den specifika

42
undervisningssituationen. De digitala verktyg är inte initialt planerad för skolvärlden, det
betyder att lärare behöver finna metoder, strategier och användningsområden för att kunna rätta
sig efter den befintliga IKT till sin undervisning. Trots att läroplanen nämner digitalisering så
är det inte specificerat exakt hur den ska tillämpas eller användas, där spelar lärarens autonomi
en roll (Willermark, 2018, s. 20–21, 25).

4.5. Användning av IKT och digitala verktyg under distansperioden våren
2020
Enligt OAJ:s undersökning arbetade lärarna i grundskolan i huvudsak med datorer som
arbetsgivaren hade försett dem med, men 15 % av de tillfrågade menade att det funnits brister
gällande utrustningen. Inom grundskolan var det 44 % av lärarna som hade arbetstelefon, vilket
visade att majoriteten har använt sina privata telefoner och huvudsakligen har de använt
internetuppkoppling som de själva försett sig med (OAJ, 23 april 2020). I resultatredovisningen
i Åbo universitets undersökning framgick det att ungefär 70 % av eleverna har använt egen
dator, läsplatta eller smarttelefon under distansundervisningen och 40 % har använt den
utrustning som skolorna har kunnat erbjuda (Åbo universitet, 2020a). Microsoft Teams, Zoom
eller Google Meet är digitala plattformar som Edvardsson (2020) exemplifierar att lärare
använde som kommunikationskanal under distansperioden våren 2020 (Edvardsson, 2020, s.
129–130).
Vidare visade OAJ:s undersökning att digitala redskap och verktyg, det vill säga den
IKT som användes under distansundervisningen, var för de flesta lärare kända sedan tidigare.
Ändå var det 40 % av lärarna som delvis använde ny IKT, såsom digitala redskap och verktyg
under distansundervisningen. Det krävdes också att eleverna behövde arbeta mera digitalt under
distansundervisningen. Inom grundutbildningen hade majoriteten av eleverna tillräckligt bra
med digitala redskap och verktyg, men hälften av lärarna rapporterade att enstaka elever
saknade digital utrustning och drygt 17 % av lärarna rapporterade att det var flera elever som
saknade digital utrustning. Inom den grundläggande utbildningen kunde ungefär 25 % av
lärarna inte vara i kontakt med eleverna i realtid på grund av bristfällig utrustning, där läraren
och elevens utrustning kunde vara bristfällig (OAJ, 23 april 2020). Åbo universitets
undersökning visade att de digitala verktygens förutsättningar, såsom utrustning och
internetuppkoppling oftast fungerade bra (Åbo universitet, 2020b). Deltagaren har möjlighet att
vara mera anonym och oavsett etnicitet, funktionshinder, kön och utseende är man lika, och har
således möjlighet att bli lika behandlade (Simonson, 2009, s. 234–235). En annan aspekt är

43
datasäkerheten, något som utbildningsanordnaren måste ansvara för. Distansundervisning kan
vara sårbart genom att teknikstrul kan förekomma. Utbildningsanordnarens IT-stöd kan vara
bristfällig, både från lärarens och elevens perspektiv (Simonson, 2009, s. 235). Niittylä (2020)
skriver

i

sin

magisteravhandling

om

huslig

ekonomilärares

erfarenheter

inom

distansundervisningen våren 2020. Syftet med studien var att ta reda på hur undervisningen
genomfördes under distansperioden och hur IKT användes i undervisningen samt
distansperiodens inverkan på bedömningen. Resultatet av studien visar att huslig
ekonomilärarnas erfarenheter var relativt lika. Skillnader fanns dock i användningen av IKT i
undervisningen och delvist hur arbetsområdena planerats. Bedömningen upplevde lärarna som
utmanande, särskilt rörande samarbets- och interaktionsförmågan (Niittylä 2020).

44

5. Metod
I det här kapitlet redogörs det för studiens syfte och forskningsfrågor mer ingående. Därefter
beskrivs den valda kvalitativa datainsamlingsmetoden, uppgörandet av intervjuguide, val av
respondenter, urval och avgränsningar samt det egentliga genomförandet av den empiriska
undersökningen. Vidare ges en beskrivning av hur det insamlade materialet har bearbetats och
analyserats. Slutligen förs en diskussion om validitet, reliabilitet, generaliserbarhet och
forskningsetiska aspekter.

5.1. Precisering av syfte och forskningsfrågor
Syftet med denna studie är att beskriva fem slöjdlärares upplevelser av distansundervisningen
som genomförts under våren 2020 i Svenskfinland. Genom att forska i ämnet
distansundervisning i slöjd strävar vi efter att uppmärksamma olika pedagogiska
undervisningsformer som lärare kan använda sig av vid slöjdundervisning på distans. Målet
med studien är att beskriva de karaktäristiska drag som slöjdundervisningen fick och hur
kommunikationen förlöpte under distansundervisningen. Studien utreder även på vilka punkter
målen och kriterierna för bedömning under våren 2020 uppfylls enligt Glgu (2014). Slutligen
undersöks vilka lärdomar och upplevelser som slöjdlärare tar med sig från distansperioden
våren 2020. Utifrån det övergripande syftet för studien har vi utformat följande
forskningsfrågor:
•

Vilka karaktäristiska drag fick slöjdundervisningen i de undersökta skolorna under
våren 2020?

•

På vilka punkter uppfylls målen och kriterierna för bedömning i slöjdämnet under
distansperioden våren 2020 som Grunderna för läroplanen för den grundläggande
utbildningen 2014 ställer för årskurserna 7–9?

•

Vilka upplevelser och lärdomar tar slöjdlärare med sig från distansperioden våren 2020?
För att ge forskningsfrågorna svar används en hermenutisk forskningsansats och

datainsamlingsmetoden utgörs av semistrukturerade intervjuer. I teorin presenteras element
som definierar karaktäristiska drag vid distansundervisning (Hilli, 2016; Keegan, 1996;
Simonson, 2009; Sun & Chen, 2016). Vidare i teoridelen lyfts även de kartläggningar som
gjorts från skolornas distansperiod för att visa hur skolorna har bedrivit distansundervisning
våren 2020 (Akava Works, 2020; OAJ, 2020; Statsrådet, 2020). De olika beskrivningarna och
kartläggningar som redogörs för i teorikapitlen gör det relevant och intressant för denna studie

45
att ta reda på vilken karaktär slöjdundervisningen och kommunikationen erhöll under
distansperioden våren 2020, vilket har resulterat i den första forskningsfrågan.
Den andra forskningsfrågan grundar sig på uppfattningen om att slöjdundervisning samt
andra konst- och färdighetsämnen inte kan bedrivas på distans och därmed uppfylla de mål som
Glgu (2014) ställer (Hilli, 2016; Simonson, 2009; Åbo universitet, 2020).
För att klargöra grunden för den tredje forskningsfrågan behandlas uppfattningar om att
en del nya arbetssätt, metoder och verktyg går att tillämpa under och även efter distansperioden.
Forskningsfrågan grundar sig på intresset för vilken utveckling som skett för slöjdlärarna
(Kouhia, Kangas & Kokko, 2021; Porko-Hudd & Hartvik, 2021; Statsrådet, 2020; Åbo
universitet, 2020).

5.2. Val av metod
Tidigt i forskningsprocessen får forskaren ta ställning till vilken forskningsmetod man ska välja.
Stukát (2011, s. 34) menar att man ofta inom pedagogiska studier kategoriserar i kvalitativ och
kvantitativ forskning. Vilken forskningsansats och datainsamlingsmetod som forskaren väljer
styrs av studiens syfte och forskningsfrågor. Valet av metod styrs av forskningsområde och
disciplin samt av den inriktning som forskaren representerar rent vetenskapsfilosofiskt (Nyberg
& Tidström, 2012, s. 116–117). Eftersom vi i vår magisteravhandling undersöker upplevelser
hos slöjdlärare under distansperioden våren 2020 gör sig denna studie lämpad för en kvalitativ
ansats. Med ett kvalitativt synsätt försöker man förstå och tolka det framkomna resultatet utan
att förklara, generalisera och förutsäga för att ge karaktär och gestalta frågeställningen (Stukát,
2011, s. 35). Tanken med studien är inte att jämföra utan förklara och beskriva, vilket kan
ytterligare kan ses som en orsak till den valda metoden.
Fallstudie eller case study är en forskningsmetod med kvalitativ ansats som ingående
studerar en specifik organisation eller en enskild människa. Forskaren försöker få en djupare
förståelse och kunskap genom att koncentrera sig på en specifik företeelse, händelse eller
person och således få en flerdimensionell bild. Forskningsdesignen passar huvudsakligen i
situationer där man inte kan skilja på det man studerar från sin kontext. En nackdel med
fallstudier är att resultatet sällan är generaliserbart, däremot kan forskaren försöka beskriva det
undersökta fallet i förhållande till liknande fall och på så sätt lyckas finna relaterbarhet. När
forskaren lyckas ge en omfattande upplysning kring de fall som hen undersöker kan andra i en
viss utsträckning göra jämförelser för fortsatta studier (Stukát 2011, s. 34).
Det finns en mängd med kvalitativa ansatser. Nyberg och Tidström (2012, s. 123–125)
menar att genom en kvalitativ ansats är man intresserad av det data som berättas med ord och

46
siffror, samt att avsikten är att förstå och uttyda fenomen genom att förstå upplevelser,
uppfattningar och avsikter (Nyberg & Tidström, 2012, s. 123–125). Hermeneutik är ett av de
exempel som används som metod inom den vetenskapliga forskningen och ofta används
numera inom den kvalitativa forskningsansatsen. Den hermeneutiska forskningsansatsen är
lämplig då forskarna vill undersöka människans upplevelse av en specifik företeelse. Denna
studie undersöker slöjdlärares upplevelser av distansundervisning under distansperioden våren
2020, vilket motiverar till valet av en hermeneutisk forskningsansats. Med en hermeneutisk
forskningsansats är syftet att förstå, tolka och förmedla respondenternas upplevelser av olika
omständigheter och fenomen. En annan motivering till den hermeneutiska forskningsansatsen
är att respondenterna som deltar i studien får stort utrymme att styra och berätta om det som de
anser vara relevant i intervjun (Westlund, 2009, s. 62).
I den kvalitativa analysen spelar forskarens förståelse en roll, så som hens egna
erfarenheter och tankar, vilket ses som en tillgång i tolkningsprocessen. Å andra sidan kan den
kvalitativa forskningen ses som för subjektiv, svår att replikera och vem som har genomfört
tolkningen spelar för stor roll (Stukát, 2011, s. 36). Enligt Westlund (2009) finns det ingen
specifik arbetsgång eller arbetsmodell vid analys och tolkning inom den hermeneutiska
forskningsprocessen. Orsaker till detta är att forskare har olika förståelse och infallsvinklar och
därigenom väljer varierande angreppssätt för att begripa och tolka det empiriska materialet. Det
kan vara vanskligt att presentera påtagliga exempel för hur forskaren ska tolka sitt material
eftersom sådana exempel kan leda in på spår som inte är en konsekvens av förståelse men ett
sätt att tydliggöra tolkningsprocessen inom hermeneutiken är att likna den vid en spiral som
söker nya avsnitt samt borra in sig i en djupare förståelse (Westlund, 2009, s. 70–71).
5.2.1. Intervju som datainsamlingsmetod
Denscombe (2016, s. 263–265) menar att då forskaren är intresserad av respondentens åsikter,
känslor, uppfattningar och erfarenheter är intervju en lämplig datainsamlingsmetod, det vill
säga att försöka få en större förståelse på djupet. Å ena sidan kan forskarens syfte vara att förstå
saker på djupet, å andra sidan kan det också handla om att studera komplexa frågor som ger en
mera ingående förståelse av hur saker är sammanlänkade eller fungerar. Därtill kan forskaren
önska ta reda på privilegierad information som kan fås genom att intervjua nyckelpersoner som
besitter värdefulla kunskaper, insikter och erfarenheter (Denscombe, 2016, s. 263–265).
Liknade tankar har Kvale och Brinkmann (2014, s. 142–143) som anser att intervju är skäligt
att överväga när man vill kartlägga mänskliga erfarenheter samt nämner att när
forskningsfrågan är formulerad med ordet hur, är det stor sannolikhet att kvalitativa intervjuer

47
är den rätta datainsamlingsmetoden. Det betyder att man vill ta reda på hur någonting görs och
hur någonting upplevs. Initialt stod valet av datainsamlingsmetod i denna studie mellan intervju
och enkät. Kvale och Brinkmann (2014, s. 142–143) redogör för att om man är intresserad av
mätbarhet och vill veta hur mycket, kan det vara bättre med ett kvantitativt verktyg, såsom ett
frågeformulär, vilket inte är denna studies syfte.
En vanlig infallsvinkel i det kvalitativa synsättet är öppna intervjuer i olika former
(Stukát, 2021, s. 36). Beroende på flexibilitet klassificeras intervjuerna som strukturerade,
semistrukturerade eller ostrukturerade (Denscombe, 2016, s. 266). Inom småskalig forskning
är det vanligt att man använder semistrukturerade intervjuer för att kartlägga attityder och
detaljfrågor, som en del av den kvalitativa forskningen (Denscombe, 2016, s. 263–265).
Strukturerad intervju som term avses när frågorna i en intervju har fasta svarsalternativ och som
motsats när svarsalternativen är öppna handlar det om en ostrukturerad intervju (Trost, 2010, s.
40). För att förtydliga den strukturerade intervjuns innebörd kan man säga att forskaren har en
stor kontroll över frågornas och svarens utformning och den påminner snarast om ett
frågeformulär. För att belysa den ostrukturerade intervjun bör man se till intervjuarens roll som
då främst har en igångsättande karaktär då hen introducerar ämnet men ingriper så lite som
möjligt, detta för att ge respondenten möjlighet att utveckla sina idéer och tankegångar
(Denscombe, 2016, s. 266).
Vi har valt att i vår magisteravhandling att förlita oss på Denscombes (2016, s. 266–
267) beskrivning för semistrukturerade intervjuer vilket innebär att forskaren har frågor och
teman som besvaras. Däremot har forskaren en flexibel inställning när det kommer till
ordningsföljd på frågorna och låter således respondenten utveckla sina idéer och tankar om de
ämnen som forskaren tar upp (Denscombe, 2016, s. 266–267). Vi har valt den semistrukturerade
intervjun med motiveringen att det finns rum för respondenten att utveckla sina svar, så att vi
kan skapa en förståelse för lärarnas upplevelse av distansundervisningen, men ändå ha färdigt
bestämda ämnen och frågor.
Eftersom lärare intervjuas i denna studie har den personliga intervjun valts. Enligt
Denscombe (2016, s. 267) är den personliga intervjun enkel att arrangera då det endast krävs
att forskaren och respondenten är närvarande. En annan fördel är att respondentens synpunkter
och uppfattningar som framträder under intervjun enbart härstammar från en person, vilket gör
det enklare för forskaren att lokalisera källan. Ytterligare en fördel med personlig intervju är att
den är relativt lätt att kontrollera, när det enbart finns en respondent i taget. Vid transkriberingen
underlättar det för forskaren, att det bara finns en röst att urskilja (Denscombe, 2016, s. 266–
267). En sista synvinkel är att forskaren avgör agendan för diskussionen. Hur mycket forskaren

48
styr intervjun varierar, men trots allt är det forskaren som kontrollerar tillvägagångssättet och
styr diskussionens dagordning och riktning (Denscombe, 2016, s. 263–265). Under
intervjusituationen frågar forskaren om sådant som intresserar, det kan dock variera i vilken
utsträckning frågorna och svaren har en strikt uppgjord agenda (Denscombe, 2016, s. 266).
I och med att forskaren använder intervju som metod för datainsamlingen fås data i
form av de svar som respondenten berättar för forskaren. Vid intervjuer förekommer
underförstådda antaganden såsom att när respondenten deltar i en intervju så är hen även
införstådd i att delta i ett formellt forskningsprojekt, det vill säga hen ger sitt samtycke till att
delta i forskningen. Ur ett forskarperspektiv är det här särskilt väsentligt när det kommer till
forskningsetiken. Det hör till god sed att ha ett samtyckesformulär (se Bilaga 3). En annan
aspekt är att respondentens ord kan användas som forskningsdata. Det som yttras under
intervjun kan ses som ett protokollfört material, ifall inte respondenten motsätter sig detta
(Denscombe, 2016, s. 263–265).
Kvale och Brinkmann (2014, s. 144) har utvecklat en översikt för en
intervjuundersökning som består av sju stadier (se Figur 2). Den första är tematisering då
forskarna formulerar syfte och deras uppfattning om ämnet innan intervjun inleds. Det andra
stadiet är planering då forskarna förbereder sin undersökning med alla sju stadier i åtanke,
beroende på vilken kunskap som eftersträvas och tar i beaktande de moraliska konsekvenser en
magisteravhandling kan ge. Det tredje stadiet är själva intervjun, där intervjuguiden följs med
ett reflekterande förhållningssätt till den efterforskande kunskapen. Forskarna bör också beakta
intervjusituationens interpersonella inslag. Det fjärde är utskriftsstadiet vid vilket forskaren
förbereder materialet för analys, det vill säga en överföring från tal till skrift. Det femte stadiet
är analysen varvid man noggrant väljer den rätta analysmetoden med utgångspunkt från
intervjumaterialets karaktär samt studiens syfte och ämne. Det sjätte stadiet är verifiering, var
forskningsresultatets validitet, reliabilitet och generaliserbarhet fastställs. Validiteten ska se till
att intervjun motsvarar det som var tänkt att undersöka och reliabiliteten förbinder sig till
resultatets innehåll. Det sjunde stadiet är rapportering, var forskarna ska redogöra för resultatet
av studien samt använda metoder vilka motsvarar etiska och vetenskapliga kriterier för en
undersökning och därefter bli en läsbar produkt (Kvale & Brinkmann 2014, s. 144–145).

49
Figur 2
Intervjuundersökningens sju stadier enligt Kvale och Brinkmann (2014, s. 144)

5.2.2. Uppgörandet av intervjuguide
Första utkastet till intervjuguiden skrevs parallellt med att teoridelen växte fram. Utkastet på
intervjuguiden skrevs med forskningsfrågorna ständigt i åtanke. Frågorna strukturerades i en
logisk ordningsföljd i ett försök att varje fråga skulle leda till nästa. Intervjuguiden ska
formulerats på ett sånt sätt att intervjusvaren inte styrs (Trost, 2010). Enligt Gillham (2008, s.
107) är detta nödvändigt för att skapa flöde i intervjun så att den upplevs välkonstruerad.
Intervjuguiden delades in i sju olika teman (se Figur 3). Tema 1 handlar om slöjdlärarens
bakgrund, för att få en förståelse för lärarens förutsättningar. Tema 2 handlar om
distansperioden våren 2020 som svarar på första forskningsfrågan som lyder, vilka
karaktäristiska drag fick slöjdundervisningen och kommunikationen i de undersökta skolorna
under våren 2020, samt den tredje forskningsfrågan som lyder, vilka lärdomar och upplevelser
tar slöjdlärare med sig från distansundervisningen våren 2020. Tema 3 handlar om innehållet
och bedömningen i slöjdämnet under distansperioden och svarar i huvudsak på första
forskningsfrågan och andra forskningsfrågan som lyder, på vilka punkter uppfylls målen och
kriterierna för bedömning under distansundervisningen våren 2020 som Grunderna för
läroplanen för den grundläggande utbildningen 2014 ställer för årskurserna 7–9? Tema 4 som
handlar om digitala verktyg ger svar på den första forskningsfrågan. Tema 5 handlar om
distansuppgifterna samt tillverkning, framställning och återkoppling och svarar i huvudsak på
den första och tredje forskningsfrågan. Tema 6 som handlar om kommunikation under
distansundervisningen och svarar på första forskningsfrågan. Tema 7 handlar om arbetstid och
arbetsbörda och svarar på den tredje forskningsfråga. Studiens intervjuguide är inte uppbyggd
kronologiskt efter forskningsfrågorna, eftersom studien följt Gillhams (2008, s. 107) råd var
frågorna struktureras i en logisk ordningsföljd för att var fråga ska leda till nästa.

50
Figur 3
Hur intervjuguidens sju teman hör ihop med studiens forskningsfrågor.

5.2.3. Respondenter
Vid val av respondenter behöver forskarna reflektera över vilken helhet respondenterna
representerar och är en del av (Trost, 2010, s. 137). Forskningsfrågorna och ämnet är helt
avgörande när man väljer vem man vill intervjua. Nästa steg blir att reflektera över vilken
respondent ur den lämpliga gruppen man ska fråga, så att resultatet inte bara beror på att man
råkat intervjua en viss person (Eriksson-Zetterquist & Ahrne, 2011, s. 42–43). En aspekt att
beakta är att det ska finnas en jämn variation och representation bland de valda respondenterna.
För att säkerställa att intervjusvaren blir möjligast innehållsrika, behöver respondenterna också
möjligast väl representera det som studeras (Trost, 2010, s. 137).
Enligt Eriksson-Zetterquist och Ahrne (2011) väljer man respondenter utifrån två
huvudsakliga kriterier, det första är ett tvåstegsurval var man först gör ett urval bland
organisationer, som man kan finna förteckningar över och därefter väljer man ut vilken individ
som ska intervjuas (Eriksson-Zetterquist & Ahrne, 2011, s. 42–43). Vi utgick från alla
svenskspråkiga grundskolor årskurser 7–9 och valde organisationer, det vill säga skolor, på
premissen att få geografisk spridning. Skolorna skulle befinna sig på olika geografiska platser,
för att eventuellt minska risken för att just de lärarna har samarbetat med varandra, och således
få en variation på hur lärarnas upplevelser har varit samt vilken karaktär som undervisningen
och bedömningen antog. För studiens del var det möjligt att få en geografisk spridning eftersom

51
intervjuerna skedde digitalt via Zoom och därför var vi inte bundna till att genomföra resor mitt
under brinnande pandemi. Eftersom respondenterna hade erfarenhet av att kommunicera via
videosamtal, gjordes intervjuerna smidigt via verktyget Zoom. I det andra steget valde vi ut en
slöjdlärare ur organisationen som har erfarenhet av slöjdundervisningen våren 2020 under
distansperioden i grundskolans årskurser 7–9. Organisation valdes och slöjdlärare på den
specifika organisationen kontaktades och den lärare som svarade snabbast blev intervjuad.
Trost (2010, s. 143) framhåller att man ska begränsa antalet intervjuer, det vill säga
respondenter, eftersom materialet blir mera lätthanterligt, man förmår överblicka materialet, se
alla detaljer som binder ihop och vad som skiljer. Tänkvärt är att kvalitet går framom
kvantiteten, man kan vid behov istället komplettera med ytterligare intervjuer. Ett fåtal väl
utförda intervjuer är mer värdefullt än många mindre väl utförda intervjuer (Trost, 2010, s. 143–
144). Stukát (2011, s. 36) belyser dock att reliabiliteten kan anses vara osäker på grund av ett
lågt antal respondenter. Med detta i åtanke övervägdes antalet respondenter noga. Vi var
beredda att söka efter flera respondenter ifall vi ansett dessa respondenters svar inte varit
tillräckligt uttömmande. Respondenterna var väldigt tillmötesgående och gav oss gott om tid
och utförliga svar om deras upplevelser. För att motsvara studiens syfte, ansågs fem
respondenter vara ett lämpligt antal för att få en bra överblick och ett hanterbart material,
samtidigt inte förorsaka avkall på kvaliteten. Enligt Utbildningsstyrelsen (u.å.c.) var
svenskspråkiga grundskolor i Finland år 2019 till antal 220 stycken. Respondenterna
representerar fem finlandssvenska skolor, vilket utgör 2,27 % av slöjdundervisningen i de
svenskspråkiga grundskolorna i Finland.
5.2.4. Urval och avgränsningar
Studiens respondenter utgörs av slöjdlärare som arbetar i Svenskfinland i grundskolans
årskurser 7–9. Svenskfinland är kustområdet i Finland var det främst bor finlandssvenskar.
Traditionellt räknar man områdena Nyland, Åboland, Åland och Österbotten till Svenskfinland.
I områdena bor det både finskspråkiga och finlandssvenskar, förutom på Åland där det främst
är svenskspråkig befolkning (Sundman, 2017). Med tanke på studiens andra forskningsfråga
gjordes ett val att exkludera Åland. Det åländska landskapet har en egen lagstiftning inom
utbildningsområdet med tillhörande grundskolelag, grundskoleförordning samt läroplan och
därför är det inte relevant för denna studie (Mariehamns stad, 23.09.2020).
Studiens urval gjordes utgående från de utvalda organisationerna, det vill säga skolor,
med lämplig geografisk spridning, så att respondenterna representerar hela Svenskfinland.
Karlberg-Granlund (2009, s. 21) refererar till Arfwedson och Lundmark (1984) som menar att

52
skolor, som befinner sig inom samma land, liknar varandra i många avseenden och har liknande
gemensamma problem. Till exempel det faktum att de arbetar med samma läroplan och ramar
är av samma ekonomiska och organisatoriska karaktär. Trots det har man fog nog att påstå att
varje skola är olik den andra (Karlberg-Granlund, 2009, s. 21). Det är av den orsaken det kan
ses som intressant att respondenterna jobbar på olika platser i Svenskfinland.
Karlberg-Granlund (2009, s. 9) skriver om betydelsen i vilken kontext som skolan
befinner sig i, både ur ett lokalt, kulturellt och ett övergripande samhälleligt sammanhang. Trots
att det finns generella likheter mellan skolor, som att lärare bör ha en gemensam
yrkeskompetens, är alla skolor ändå olika. Det som kan kopplas till skolors olikhet och unikhet
är de lokala förhållandena. Skolan och den geografiska platsen samt skolan och läraren
betraktas som sammanvävda. Skolans geografiska placering har stor betydelse för just den
platsen. Människor har skapat skolan för att svara mot samhällets behov. När behoven ändras
finner man skolan i brytningspunkten mellan dessa (Karlberg-Granlund, 2009, s. 9, 22). Även
Porko-Hudd och Hartvik (2021) nämner vad det är som påverkar skolan, när de skriver om
samhällets kollektiva förväntningar som bygger på en ideologisk läroplan. Det handlar om det
allmänna samförståndet om det önskvärda och goda i verksamhetens kontext. Läraren,
elevgruppen och verkstäderna är en länk mellan de förväntningar som samhället ställer och
eleven som en aktiv samhällsmedborgare (Porko-Hudd & Hartvik, 2021).
Eftersom vi ville att respondenterna skulle vara geografiskt välspridda, sökte vi upp
olika städer och kommuners hemsidor, där de även presenterade sina skolor och hade
kontaktuppgifter tillgängliga. Totalt kontaktades tio stycken slöjdlärare via e-post (Bilaga 2).
Fem slöjdlärare svarade på vår förfrågan, varav en utgjorde förpilotstudien, resten av de
kontaktade svarade inte eller svarade efter sin ämneskollega på skolan och föll därför bort.
Studiens fem respondenter har till viss del olika utbildningsbakgrund och antalet tjänsteår som
slöjdlärare varierar mycket. För studien spelar respondenternas bakgrund ingen större roll. Vi
väljer att inte beskriva respondenterna närmare, för att värna om deras anonymitet och
integritet, eftersom Svenskfinland är litet och det skulle vara möjligt att identifiera
respondenterna vid en närmare beskrivning.
5.2.5. Genomförande av datainsamlingen
Studien har genomförts enligt Kvale och Brinkmanns (2014, s. 144) sju stadier i en
intervjuundersökning. Första stadiet var tematisering av studiens syfte och forskarnas
uppfattning om ämnet innan intervjun inleddes. Syftet med denna studie var redan från början

53
att beskriva slöjdlärares upplevelser av distansundervisningen som genomfördes under våren
2020 i Svenskfinland. De prelimära forskningsfrågorna dryftades och skrevs ner.
Andra stadiet i intervjuundersökning enligt Kvale och Brinkmann (2014, s. 144) var
planeringen av genomförandet där intevjuundersökningens sju stadier fanns i åtanke.
Inledningsvis skrevs ett utkast på intervjuguiden med forskningsfrågorna i åtanke. En
förpilotstudie genomfördes enligt Gillhams (2008, s. 45) rekommendationer för att säkerställa
att forskningsfrågorna skulle bli besvarade och för att öva intervjuprocessen inför den riktiga
intervjun. Intervjuguiden innehöll i det här skedet ett överflöd av intervjufrågor, vilket Gillham
(2008, s. 45) anser nödvändigt eftersom man behöver testa vilka frågor som leder till något
produktivt och stimulerande och således kunna sålla bort de frågor som inte var väsentliga. Det
här steget, förpilotstudien, genomfördes med en lärare som hade erfarenhet under
distansperioden av våren 2020. Precis som Gillham (2008, s. 45) nämnde, utkristalliserades
viktiga lärdomar och insikter om vilka frågor som var överflödiga. Respondenten av
förpilotstudien var väl införstådd med intervjuns syfte och dess övningskaraktär och hade
således möjlighet att kommentera och avbryta med sina synpunkter, vilket hen också gjorde
(Gillham, 2008, s. 45).
Efter förpilotstudien genomgick intervjuguiden ytterligare en sållning, för att återigen
strukturera upp frågorna i en logisk ordningsföljd och eliminera frågor som inte gav produktiva
svar för studien. Detta gjordes med hjälp av att färgkoda varje forskningsfråga och på samma
sätt färgkoda intervjufrågorna för att säkerställa att varje intervjufråga var grundad i
forskningsfrågorna. Därtill lades ytterligare någon fråga till för att bättre sammanlänka frågorna
i intervjuguiden, helt i linje med Gillhams (2008, s. 107–108) anvisningar kring en
förpilotstudie samt en pilotstudie. Före det slutliga skedet av pilotstudien konsulterades studiens
handledare för att få en sista återkoppling på intervjuguiden. Den slutliga pilotstudien
genomfördes i samarbete med en lärarstuderande. I det här steget såg vi till helheten i
intervjuguiden, för att få en känsla om den uppfyller sitt syfte och för att kunna skönja en
preliminär innehållsanalys, för att i sin tur kunna påverka intervjuguiden (Gillham, 2008, s.
108).
När intervjuguiden var färdigbearbetad i medlet av februari sändes förfrågan via e-post
(Bilaga 2) om medverkan i magisteravhandlingen till 10 slöjdlärare, där fem slöjdlärare svarade
på vår förfrågan, varav en utgjorde förpilotintervju. När respondenten hade tackat ja skickades
möjliga intervjutidpunkter så att respondenten fick välja en tid som passade hens schema och
därefter skickades en inbjudan till Zoom-mötet per e-post. Som tidigare nämnts hör det till god
sed att sammanställa ett samtyckesformulär (Denscombe, 2016, s. 263–265). Med vetskapen

54
om detta sammanställdes en samtyckesblankett (Bilaga 3) och bifogades i ett mejl till
respondenten efter att de hade givit sitt medgivande till medverkan.
Därefter skedde tredje stadiet enligt Kvale och Brinkmanns (2014, s. 144)
intervjuundersökning, som är själva intervjun. Intervjuguiden följdes men gav utrymme för ett
reflekterande förhållningssätt till den efterforskade kunskapen och således bad intervjuaren om
preciseringar och vidareutveckling av svaren. Intervjuerna genomfördes individuellt i
programmet Zoom under perioden 15 februari till 17 mars 2021. Zoom kändes som ett
ändamålsenligt program eftersom det möjliggjorde både en ljudupptagning i M4A-format och
filmupptagning i MP4-format samt var känt och välbeprövat av oss. Dessutom är det lätt att
lyssna på intervjun upprepade gånger, vilket kan bidra till nya perspektiv. Genom att använda
Zoom gav det oss möjlighet att ge oss en stor geografisk spridning utan att behöva resa. Totalt
uppgick det inspelade materialet till 260 minuter, vilket ger ett genomsnitt på 52 minuter långa
intervjuer. Intervjuerna sparades på forskarnas hårdskivor och säkerhetskopierades på en extern
hårdskiva för att senare raderas när studien var färdigställd.
I det fjärde stadiet i Kvale och Brinkmanns (2014, s. 144) intervjuundersökning, sker
utskrift. Vi ansåg att ett lämpligt tillvägagångssätt för studien var att transkribera de svar
respondenterna har givit och överföra materialet från talspråk till skriftspråk för att underlätta
läsningen och för att bevara respondenternas anonymitet. Under genomläsningen gjordes
färgkodning enligt forskningsfrågorna för att förbereda intervjumaterialet för analysen. Det
finns olika sätt att transkribera och göra materialet tillgängligt för bearbetning, såsom att skriva
ner inspelning i sin helhet. Trost nämner att det finns risk för att materialet blir oöverskådligt
och således svårt att analysera, därför bör man överväga att sammanfatta eller komprimera på
något sätt (Trost, 2010, s. 147–148). Av den anledningen har vi tittat på Kvale och Brinkmann
(2014, s. 246–247) som redogör för meningskoncentration. Meningskoncentration innebär att
endast det väsentliga och huvudsakliga kommer fram genom att forskaren koncentrerar svaren,
således formulerar forskaren koncisa meningar enligt vad respondenten sagt för att få svar på
forskningsfrågorna. Det betyder att långa påståenden komprimeras till kortare fraser där det
mest väsentliga framkommer (Kvale & Brinkmann, 2014, s. 246–247). Det färdig
transkriberade materialet uppgick till totalt 21 279 ord, vilket ger ett genomsnitt på 4256 ord
per intervju.

55

5.3. Databearbetning och analys av insamlat material
Som tidigare nämnts i studien delades intervjuguiden in i sju teman som tangerar studiens tre
forskningsfrågor på olika sätt. Studiens intervjuguide var inte utformad kronologiskt efter
forskningsfrågorna, eftersom intervjuguiden följt Gillhams (2008, s. 107) tankar var frågorna
struktureras i en logisk ordningsföljd för att var fråga ska leda till nästa. Varje intervjufråga
färgkodades enligt var forskningsfråga, för att studien skulle få relevanta svar.
Därefter följde det femte stadiet enligt Kvale och Brinkmanns (2014, s. 145)
intervjuundersökning är analys, var man noggrant väljer den rätta analysmetoden med
utgångspunkt från intervjumaterialets karaktär samt studies syfte och ämne. När
datainsamlingen och transkriberingen var gjord, kategoriserades och flyttades varje färgkodad
intervjufråga i enlighet med den forskningsfråga som intervjufrågan berörde. Vid de fall där
respondenten gav ett svar som tangerade en annan fråga, färgkodades den meningen och
sorterades in under rätt forskningsfråga. Med andra ord har samtliga intervjufrågor setts som
en helhet och analyserats noggrant. Under arbetsgång blev respondenterna tilldelade fiktiva
namn, men under arbetsgång upplevdes det att respondenterna inte förblev tillräckligt anonyma,
därför benämns slöjdlärarna som deltagit i studien som respondent A–E. Respondenternas
benämning baserar sig varken på svarens karaktär eller ordningsföljd som svaren kommit in,
utan benämningen är slumpmässigt genomförd.
Efter att det färgkodade materialet hade strukturerats upp identifierades därefter åtta
kategorierna. Identifieringen skedde i genomläsningen av det nystruktuerade materialet. Vi har
således urskilt likheter men även saker som skiljer respondenterna åt och har därefter
kategoriserat svaren. Forskaren måste i detta skede vara medveten om betydelsen av att förhålla
sig objektivt till resultatet och hur hens egna erfarenheter och personliga åsikter kan ha en
inverkan på tolkningen av resultatet (Kvale & Brinkmann, 2014, s. 252). Det identifierades åtta
kategorier; 1) Typiska drag för slöjduppgifterna under distansperioden, 2) Elevens
förutsättningar för distansundervisning, 3) Lärares strategi för distansundervisning, 4)
Karaktäristiska drag för digitala verktyg och kommunikation under distansperioden, 5)
Slöjdlärares möjlighet att uppfylla målen och kriterierna för bedömning, 6) Slöjdlärares
upplevelser av stöd, 7) Slöjdlärares upplevelser av att genomföra distansundervisning, 8)
Slöjdlärares kunskapsutveckling och lärdomar av distansperioden. Kategori 1–4 hör ihop med
den första forskningsfrågan, kategori 5 hör ihop med den andra forskningsfrågan och
kategorierna 6–8 hör ihop med den tredje forskningsfrågan. Närmare redogörelse förs i avsnitt
6.1 Överblick av resultatet.

56

5.4. Validitet, reliabilitet, generaliserbarhet och forskningsetiska aspekter
Det sjätte stadiet enligt Kvale och Brinkmanns (2014, s. 145) intervjuundersökning är
verifiering var forskningsresultatets validitet, reliabilitet och generaliserbarhet fastställs.
Begreppen reliabilitet och validitet härstammar från den kvantitativa forskningen och därför
bör man ha en annorlunda infallsvinkel och uppfatta begreppen på annorlunda sätt om den
kvalitativa forskningen (Trost, 2010, s. 133). Vilket också Denscombe (2016, s. 409–414)
understryker då det inte går att evaluera utifrån samma kriterier som man använder om
kvantitativ forskning som i kvalitativ forskning.
Validiteten ska se till att intervjun motsvarar det som var tänkt att undersöka (Trost,
2010, s. 133). Genom att studien följer Kvale och Brinkmanns (2014, s. 297–298) sju stadier
för en intervjuundersökning görs en kvalitetskontroll under kunskapsproduktionens alla stadier.
Det gäller för forskaren att förhålla sig förnuftigt och försvarbart genom alla stegen i
forskningsprocessen. Även Denscombe (2016, s. 409–414) hävdar att det finns insatser som
kan göras för att övertyga om att data är träffsäkra och har en rimlig sannolikhet inom den
kvalitativa forskningen. Dessa insatser är en försäkran om att de kvalitativa data som
presenteras i undersökningen har producerats och kontrollerats i överensstämmelse med god
praxis (Denscombe, 2016, s. 409–414). Validiteten, det vill säga trovärdigheten i en kvalitativ
forskning, kanske inte betyder exakt data som i den kvantitativa forskningen. Forskare inom
den kvalitativa genren kan använda sig av respondentvalidering för att nå exakthet i data, det
betyder att forskaren kan komma tillbaka till respondenten för att kontrollera datans validitet.
Grundad data, det vill säga att forskaren har detaljerat granskat fyndet för att kunna ge en solid
grund för de slutsatser som forskningen bygger på är ytterligare insatser för träffsäkerheten i
data. Forskarnas hantverksskicklighet stöder valideringen under studiens gång när de ständigt
ifrågasätter, kontrollerar och teoretiskt tolkar resultatet. Forskarna lägger således inte
betoningen på kontrollen i slutet av studien utan på en ständig kvalitetskontroll under arbetets
alla stadier (Kvale & Brinkmann, 2014, s. 297–298). Denscombe (2016) skriver om objektivitet
i kvalitativ forskning och insikten om att forskningen aldrig står fri från forskarens inverkan
och resultatet är alltid en produkt av en tolkningsprocess. Därför bör man beakta forskarens jag
i tolkandet av data samt ha ett öppet sinne för att kunna överväga alternativa och konkurrerande
tolkningar av data (Denscombe, 2016, s. 409–414). Eftersom vi själva har upplevt
distansstudier och distansundervisning, finns det en risk för att vi färgar studien med våra egna
erfarenheter också. Den här undersökningen vill ta reda på respondenternas upplevelser och
beskrivningar. Det är dock svårt att få kännedom om alla respondenter har svarat samvetsgrant
eller om de har svarat utgående från förutfattade förväntningar. Det här kan därför inverka på

57
validiteten på studien. Många intervjufrågor betonar respondentens personliga upplevelse för
att öka oddsen att respondenten de facto ska tala om och beskriva sina personliga upplevelser.
Reliabiliteten, det vill säga tillförlitligheten och mätnoggrannheten, förbinder sig med
resultatets innehåll (Trost, 2010, s. 133). Stukát (2011, s. 133) menar således att reliabilitet
definierar hur bra man kan förlita sig på att mätinstrumentet mäter det som är tänkt att utmätas.
Den kvalitativa intervjun förutsätter en standardisering i en liten utsträckning, eftersom man
gärna studerar avvikelser. Det kan därför anses egendomligt att diskutera reliabilitet vid
kvalitativa intervjuer (Trost, 2010, s. 133). Reliabiliteten om den kvalitativa forskningen går ut
på att visa att forskningen återspeglar beslut och procedurer som en annan forskare kan skönja
för att bedöma de metoder och analyser som gjorts. Det vill säga möjlighet att granska
forskningsprocessen och finna ett substitut för att upprepa forskningen (Denscombe, 2016, s.
409–414). För att öka reliabiliteten i studien omformades intervjuguiden i omgångar för att
reducera risken för att missförstå frågor samt möjligheten att enbart svara ja eller nej. För att
ytterligare kunna förutse hurudana svar som kunde fås gjordes förpilotstudie samt pilotstudie
med personer inom slöjdområdet. För att garantera att vi fick svar på forskningsfrågorna genom
intervjuguiden transkriberades och färgkodades materialet, detta var ett försök för att höja
reliabiliteten.
Generaliserbarhet handlar om huruvida resultatet kan överföras till andra
undersökningspersoner, situationer och kontexter (Kvale & Brinkmann, 2014, s. 310). Att
upprepa en forskning för att kunna kontrollera forskningskvalitet på samma sätt som man kan
göra med ett experiment är omöjligt. En orsak till detta är att det inte går att efterlikna ett
specifikt socialt sammanhang och samla liknande människor eftersom saker och ting förändras
över tid. En annan orsak är att forskaren involveras i insamlingen och analysen av data, vilket
gör det omöjligt för en annan forskare att få fram identiskt data och således kunna dra identiska
slutsatser (Denscombe, 2016, s. 409–414). Ifall resultatet enbart berör gruppen som undersökts
är generaliserbarheten låg, i jämförelse med om resultatet går att tillämpa på en omfattande
grupp av individer utöver de respondenter som har deltagit i studien (Stukát, 2011, s. 136).
Inom kvalitativ forskning är överförbarhet eller generaliserbarhet inte helt lätt, eftersom
forskningen ofta baserar sig på ett litet urval. Forskaren måste därför tillhandahålla information
som möjliggör för någon annan att bedöma i vilken utsträckning informationen går att tillämpa
i jämförbara fall, för att kunna överväga överförbarheten (Denscombe, 2016, s. 409–414). I
denna studie var gruppen av respondenter förhållandevis liten, vilket gör att generaliserbarheten
blir lägre. Trost (2010, s. 143–144) framhåller att kvalitet går framom kvantitet. Men Stukát
(2011, s. 36) menar att på grund av ett lågt antal respondenter kan reliabiliteten anses vara

58
osäker. Därför övervägdes antalet respondenter noga och fem respondenter ansågs vara ett bra
antal för att motsvara studiens syfte och för att kunna få en bra överblick och ett hanterbart
material samtidigt som man inte gör avkall på kvaliteten. Det låga antalet respondenter kan
anses vara mindre väsentligt för denna studie eftersom syftet med studien inte har som stävan
att frambringa ett resultat som går att generalisera, så att det gäller slöjdlärare överlag.
Gällande de forskningsetiska aspekterna och för att värna om respondenternas
anonymitet beskrivs inte deras egenskaper närmare i studien, då Svenskfinland är litet och att
identifiera dem vid en närmare beskrivning skulle vara möjligt. Både i e-postmeddelandet
innehållande information till respondenterna (Bilaga 2) och samtyckesblanketten (Bilaga 3)
framgick det att respondenternas svar behandlas konfidentiellt och i enlighet med gällande
dataskyddslagstiftning samt att det insamlade datamaterialet används enbart i denna studie.
Genom att respondenten får information angående konfidentialitet skapas en trygg
intervjusituation (Trost, 2010).

59

6. Resultat
I detta kapitel presenteras resultatet för denna studie utgående från datainsamlingen som har
gjorts för att få svar på forskningsfrågorna. I det första avsnittet ges en överblick och
sammanfattning av resultatet som framkom om distansperioden våren 2020 för att ge läsaren
en tydlig helhetsbild. I de följande avsnitten presenteras resultatet i enlighet med studiens
forskningsfrågor. Materialet har resulterat i åtta kategorier som anknyter till studiens syfte och
forskningsfrågor, kategorierna skapades under granskningen av det insamlade materialet
genom att samla de ämnen som tangerar varandra.

6.1. Överblick av resultatet
Enligt Kvale och Brinkmanns (2014, s. 145) modell för intervjuundersökning är det sjunde
stadiet rapportering, var forskaren ska redogöra för resultatet av studien samt de använda
metoderna, i enlighet med etiska och vetenskapliga kriterier för en undersökning, för att sedan
resultera i en läsbar produkt.
Studiens fem respondenter namnges som Lärare A, B, C, D och E för att bevara
respondenternas anonymitet. Alla intervjuer inleddes med frågor om respondentens bakgrund.
Vi redovisar inte specifikt för varje slöjdlärares bakgrund utan ser till dem som en grupp.
Respondenterna är erfarna slöjdlärare och deras tjänsteår varierar mellan 11 och 30. Under
distansperioden våren 2020 var det två av respondenterna som var klassföreståndare, en
respondent undervisade i något annat ämne än slöjd, två av respondenterna ansvarade för
elevkåren och en respondent var IKT-ansvarig. Samtliga respondenter jobbar i en skola med ett
elevantal runt 500 elever, där två respondenter jobbar på grundskolans årskurser 1–9 och de
resterande tre respondenterna jobbar enbart på grundskolans årskurser 7–9. Två av
respondenterna jobbar på landsbygdsskolor och de övriga tre jobbar på skolor belägna i
stadsmiljö. Gemensamt för respondenterna är att de beskriver att deras skolor har ett brett
uppsamlingsområde var elever är bosatta i olika miljöer, därför kan man inte se eleverna i en
och samma skola som en homogen grupp, i fråga om uppväxtmiljö.
I denna studie intervjuades fem slöjdlärare och de intervjusvar som respondenterna gav
är vad resultatredovisningen bottnar sig i. Upplägget för resultatredovisningen grundar sig på
studiens tre forskningsfrågor. Intervjuguiden och intervjufrågorna utformades för att besvara
en specifik forskningsfråga, men svaren ska ändå ses som en helhet. Intervjuguiden delades in
i sju olika teman. Vid bearbetningen av intervjusvaren har likheter och saker som skiljer
respondenterna åt urskilts. Därefter har svaren identifierats och kategoriserats som åtta olika

60
kategorier (se Figur 4); 1) Typiska drag för slöjduppgifterna under distansperioden, 2) Elevens
förutsättningar för distansundervisning, 3) Lärares strategi för distansundervisning, 4)
Karaktäristiska drag för digitala verktyg och kommunikation under distansperioden, 5)
Slöjdlärares möjlighet att uppfylla målen och kriterierna för bedömning, 6) Slöjdlärares
upplevelser av stöd, 7) Slöjdlärares upplevelser av att genomföra distansundervisning, 8)
Slöjdlärares kunskapsutveckling och lärdomar av distansperioden. För att förtydliga hör
kategorierna 1–4 ihop med den första forskningsfrågan, kategori 5 hör ihop med den andra
forskningsfrågan och kategorierna 6–8 hör ihop med den tredje forskningsfrågan.
Figur 4
Kategoriernas samband med forskningsfrågorna.

För att svara på första forskningsfrågan Vilka karaktäristiska drag fick
slöjdundervisningen i de undersökta skolorna under våren 2020 presenteras resultatet att
distansperioden inleddes av en del respondenter med slöjduppgifter som var teoretiska och
skriftliga till sin karaktär. Andra respondenter höll sig till uppgifter av praktisk karaktär men
avbröt de påbörjade slöjdaktiviteterna. Däremot inom tillvalslöjden identifierades ytterligare en
karaktär, var eleverna fortsatte med påbörjade slöjdprojekt. Mot slutet av distansperioden hade
samtliga respondenter uppgifter av praktisk karaktär. Respondenterna var överens om att
flertalet elever klarade distansperioden bra men variationen var stor och de uttryckte oro för

61
enstaka elever som inte klarade av det självständiga arbetet. Angående elevers motivation visar
resultatet på att motivationen dalade under periodens gång samt att enstaka elever var svåra att
nå. Samtliga respondenter vittnar om att de tog stora kliv digitalt under distansperiodens gång
och använde sig i huvudsak av Wilma för att kommunicera med eleverna samt tog i bruk andra
digitala verktyg för att bedriva distansundervisning. Ur resultatet framgår det att de berörda
respondenternas elever hade förutsättningar för att arbeta digitalt under distansperioden.
Slöjdlärarna använde sig av både asynkron och synkron undervisning under distansperioden.
För att svara på den andra forskningsfrågan På vilka punkter uppfylls målen och
kriterierna för bedömning i slöjdämnet under distansperioden våren 2020 som Grunderna för
läroplanen för den grundläggande utbildningen 2014 ställer för årskurserna 7–9 framgår det
att respondenterna var överens om att mål som rör digital kompetens uppfylls. I resultatet
framkom att respondenterna hade de sju kompetenserna som strävan för sin undervisning och
bedömning. Det var svårt att ha slöjdrelaterade mål eftersom rätt material och förutsättningar
saknades. Majoriteten av respondenterna betonar även vardagskompetensen som något de
förlitat sig på och saknar den ämnesteknologiska aspekten som slöjdämnet vanligen förutsätter
och betonar. Samtliga respondenter var eniga om att de slöjdrelaterade mål och kriterier som
vanligen ställs för bedömning enligt Glgu (2014) var omöjliga att uppnå under distansperioden.
Det finns två huvuddrag kring hur respondenterna tänker kring bedömning var majoriteten
uttrycker att distansperioden ska ha liten inverkan på elevens betyg och det andra huvuddraget
var distansperioden ska ha en normal inverkan på elevens betyg och utvärderingen skedde
således med hjälp av noggrant utformade bedömningsmatriser.
Av tredje forskningsfrågan Vilka upplevelser och lärdomar tar slöjdlärare med sig från
distansperioden våren 2020 framgår att slöjdlärarnas initiala känslor var varierande.
Majoriteten av slöjdlärarna som deltog i studien upplevde ett starkt ämneskollegialt stöd, men
specifika särdrag kunde identifieras. Slöjdlärarna upplevde att arbetstiden och arbetsbördan
steg dramatiskt, varav ungefär hälften var nöjda med kvaliteten på slöjdundervisningen och den
andra hälften upplevde att kvaliteten blev sämre än vid närundervisningen. Samtliga
respondenter upplevde en utveckling inom sin digitala kompetens under distansperioden och
några kunde se att slöjdämnet utvecklats under distansperioden, främst inom utnyttjandet av
digitala resurser. Alla respondenter tog med sig den erfarenheten att vid en upprepad
distansperiod skulle de bedriva en undervisning som påminner mer om traditionell
slöjdundervisning.

62

6.2. Karaktäristiska drag för slöjdundervisning under distansperioden
våren 2020
6.2.1. Typiska drag för slöjduppgifterna under distansperioden
Under distansperioden våren 2020 använde sig Lärare E av slöjduppgifter och arbetsområden
som var sammanställda på det digitala läromedlet Slöjdlexikon, bestående av skissuppgifter
och modellbyggen, som redovisades i den digitala arbetsboken Slöjdportfolio. Lärare A i sin
tur planerade de första veckorna för skriftliga och teoretiska arbeten var eleverna skulle
reflektera över hållbara textilier som lämnades in i digitalt format. Sedan blev uppgifterna av
mera praktisk karaktär var eleven fick städa sin garderob samt öva på att knyta slipsar och
knopar. Som en uppföljare till garderobsstädningsuppgiften fick eleven skapa en kasse av en
avlagd t-shirt och någon udda strumpa kunde förvandlas till en figur. Lärare C vittar också om
ett liknande upplägg var uppgifterna till en början var av en mera teoretisk karaktär, där eleverna
tittade på slöjdrelaterade dokumentärer som undervisade om medborgarfärdighet och
konsumentkunskap. Småningom ansåg Lärare C att eleverna fick för mycket skärmtid, vilket
gjorde att uppgifterna blev av en mera praktisk karaktär som origami och med träning i
vardagskompetens såsom cykelvård, fönstertvätt, inventera och städa klädskåpet samt
reflektion av klädkonsumtion, rensa golvbrunnar, vård av lås och handtag. Lärare B och Lärare
D redogör för liknande praktiska uppgifter som Lärare C. Lärare D beskrev att all vanlig
slöjdundervisning upphörde och uppgifterna var av en karaktär som anknyter till de sju
kompetenserna, som redogörs i Glgu (2014) bland annat vardagskompetens och digital
kompetens. Något som även Lärare B tillämpade i sin slöjdundervisning för årskurs 7 under
distansperioden våren 2020. Samtliga av Lärare D och Lärare E:s elever som hade slöjd under
distansperioden både i årskurs 7 och i tillvalsämnet slöjd hade likande uppgifter och att
uppgifterna var anpassade till elevens ålder. Bland Lärare A:s tillvalselever var det några
enstaka som hämtade sina påbörjade arbeten från skolan. Lärare B och Lärare C redogör för att
i princip alla tillvalselever fortsatte med sina redan påbörjade slöjdprojekt enligt deras bästa
förmåga. Inom tillvalsslöjden fanns det möjlighet för eleverna att göra egna projekt, eftersom
tillvalsämnet utgår från det egna intresset, exempel på arbetsområden var stickning,
symaskinsarbeten och cykelramsbygge med mera. Exempel på slöjduppgifter under
distansperioden redovisas för i Figur 5.

63
Figur 5
Exempel på slöjduppgifter under distansperioden

När det handlar om att ha inspiration och idéer till distansuppgifterna berättar Lärare B
att de första veckorna löpte på bra, vilket också Lärare A vittnar om. Men sedan började idéerna
tryta och Lärare B sökte idéer på nätet bland annat på Pinterest och Instagram. Lärare A i sin
tur tog stöd av olika Facebook-grupper där det fanns mycket inspiration och idéer. Likaså fann
Lärare C stöd i en finlandssvensk slöjdlärargrupp på Facebook och en resursdatabank där
slöjdlärare i Uleåborg hade sammanställt uppgifter som man kan göra på distans. Lärare D hade
ett starkt kollegialt stöd samt ett nätverk av textillärarkollegor på andra skolor vilka utbytte
idéer mot slutet av distansperioden. Lärare E å sin sida förlitade sig på uppgifterna som
presenterades via Slöjdlexikon och var därför inte beroende av att söka inspiration på annat
håll.

64
6.2.2. Elevens förutsättningar för distansundervisning
Gällande elevers engagemang och lärande under distansperioden var erfarenheten liknade hos
samtliga respondenter. De menade att variationen bland elever var stor, en del elever presterade
oväntat bra andra svagt. Lärare A redogör för att vissa elever inte alls lämnade in några
uppgifter under distansperioden vilket var mycket oroväckande. Den totala avsaknaden var
något som Lärare B inte hade erfarenhet av, men däremot fanns det elever som hade luckor och
var likgiltiga och ljög om sina utförda arbeten och kopierade bilder för inlämning. Lärare D
redogör för att det var svårare att nå de elever som tyckte att slöjden var tråkig eller var eleven
hade någonting emot hen som lärare. Lärare C kunde också se att det fanns elever som var
jättestarka under närundervisningen men under distansundervisningen var eleven helt
frånvarande och inte hade några uppgifter inlämnade. Ett exempel är att Lärare C hade en elev,
som i närundervisningen är stark men under distansperioden enbart lämnade in två av totalt
tretton uppgifter. Vissa elever klarade inte av att jobba självständigt utan övervakning i hemmet,
utan distraherades av olika möjligheter såsom att spela. Överlag menade dock respondenterna
att de flesta elever klarade av distansperioden bra.
Lärare E beskriver elevers motivation under distansperioden genom en liknelse att
motivation gick upp som en sol och ner som en pannkaka. Vilket också passar in på Lärare D:s
och Lärare B:s beskrivning när de berättar om hur eleverna motivation hindrades till en början
av att de upplevde det svårt, men samtidigt sågs situationen som ny och spännande. Efter att
den största chocken lagt sig för eleverna, följde några bra veckor gällande elevernas motivation
för att senare övergå till att kännas tråkigt och omotiverande. Lärare C bedömer att elevernas
motivation var mestadels bra men att även han märkte att motivationen minskade och eleven
tröttnade att sitta hemma vid sin skärm. Lärare A beskrev att motivationen var sämre än vid
normal kontaktundervisning, även det faktum att eleverna fann distansuppgifterna
omotiverande och att eleverna uttryckte att de ville komma tillbaka till skolan för att fullfölja
de redan påbörjade slöjdprojekten. Lärare C berättar att de elever som tyckte att
distansundervisning var särdeles rolig var nog i minoritet, men att det fanns elever som var
driftiga och gjorde uppgifterna genast.
6.2.3. Lärares strategi för distansundervisning
För att lyckas motivera eleven hade lärare en mängd knep (se Figur 6), bland annat försökte
Lärare D bjuda extra mycket på sig själv genom att vara en liten “pajas” och byta bakgrund på
videokommunikationsverktyget samt använda sig av olika förklädnader. Lärare B motiverade
sina elever genom att ge elevernas arbeten synlighet på skolans Instagram-konto och visade

65
upp inspirerande slöjdalster för eleverna under videokommunikationen. Lärare E klargjorde för
sina elever att slöjduppgifterna var förhandlingsbara ifall de fann dem motbjudande, de kunde
tillsammans förhandla om en alternativ uppgift. Lärare C:s knep var att ge så varierande
uppgifter som möjligt och då främst i relation till vad de gjorde resten av veckan och uppmanade
eleverna att gå utomhus för att göra sina uppgifter samt att hen differentierade uppgifterna så
att svårighetsgraden och utmaningen gick att välja. Lärare A skickade personliga meddelanden
till de elever där motivationen var låg för att få igång dem. Lärare C berättade också om att de
delade ut positiv respons via Wilma till de elever som hade kameran på eftersom det bidrog till
en positiv stämning för hela gruppen.
Figur 6
Slöjdlärares strategi för att motivera elever

Samtliga respondenter, som hade lektioner via videolänk, menar att majoriteten av
handledningen ägde rum där och hade då enkelt att erbjuda handledning eftersom eleven hade
möjlighet att återkomma till forumet och ställa frågor. Lärare D menar att eleverna inte
egentligen bad om någon handledning, utan det var upp till slöjdläraren att ta initiativ om hen
märkte att problem fanns. Lärare A har liknande erfarenheter och poängterar att chattverktyget
var ett bra verktyg ifall eleven ville ta kontakt. Trots att respondenterna erbjöd handledning,
var det sällan eleverna utnyttjade den chansen. Lärare B är den enda som nämner att det bokats
individuell handledning via Google Meet, till exempel när det handlade om kritiska skeden i en
stickning.
När det kommer till återkoppling nämner samtliga respondenter att de har givit skriftlig
återkoppling till eleverna i inlämningsforumen. De flesta nämner att det var arbetsdrygt men

66
nödvändigt att eleverna känner sig sedda och Lärare A framhåller att de behövde få bekräftelse
att uppgiften kommit fram. Gällande interaktionen som förlöpte under distansundervisningen
påstod Lärare B att den var ganska ensidig och lärarcentrerad eftersom eleverna ofta inte hade
kameran på under lektionen och en annars pratglad klass var väldigt tyst. Lärare C och Lärare
D har liknade erfarenheter och menar att det som lärare inte är så lätt att föra en dialog med
bara svarta rutor. Lärare E:s erfarenhet var att elever generellt var dåliga på att föra en dialog
under distansundervisningen. Lärare D å andra sidan var mera positiv och sa att en utveckling
skedde under distansperiodens gång. Lärare C lyfter att elevens personlighet kom tydligt fram
under distansundervisning såsom att en tystlåten person kommunicerar lite.
Lärare B vittnade om att det fanns behov av att i vissa fall kommunicera med hemmet
när det fanns svårigheter för eleven, för att gemensamt kunna lösa problemet. Det fanns också
föräldrar som på eget initiativ tog kontakt och ringde Lärare B i sin tur. Lärare A beskrev att
det fanns ett behov att kommunicera med hemmet i mer än enstaka fall och upplever att
kommunikationen förlöpte väl, då enklare frågorställningar löstes via Wilma och vid mera
komplexa frågor skedde kommunikationen via telefon. Samtliga respondenter har
kommunicerat med eleven och hemmet via telefonsamtal vid behov. Lärare B var
klassföreståndare och kommunicerade med sin hemklass genom en WhatsApp-grupp för att
snabbt kunna kolla upp när det fanns osäkerhet kring om eleven klarade sitt arbete på distans.
Både Lärare A och Lärare B var klassföreståndare vilket innebär att de hade större ansvar för
kommunikationen med hemmet. Lärare D berättar att de fanns behov att kommunicera med
hemmet men i en väldigt liten utsträckning och beskriver att deras elever har trygga hem var
eleverna får stöd och uppmuntran. Lärare C som inte var klassföreståndare tacklade utebliven
närvaro eller ogjorda uppgifter med att skicka Wilma-meddelanden till eleven,
vårdnadshavaren samt klassföreståndaren, för att uppmärksamma alla parter om att en dialog
har startats och menar att det då kom snabbare svar från endera föräldern eller eleven. Något
som Lärare C påstår att skedde flera gånger per vecka.
6.2.4. Karaktäristiska drag för digitala verktyg och kommunikation under distansperioden
Innan distansperioden våren 2020 berättade Lärare A, Lärare B och Lärare D att de tidigare
hade använt sig av digitala verktyg i sin undervisning, men inte alls i den utsträckningen som
distansperioden krävde. Lärare E upplevde ingen större digital förändring eftersom inga nya
digitala verktyg togs i bruk, utan Wilma var fortsättningsvis plattformen som användes. Lärare
C:s erfarenhet inom digitala verktyg och IKT var innan distansperioden omfattande eftersom
hen var IKT-ansvarig på sin skola, men tog ändå i bruk nya digitala verktyg.

67
Som tidigare nämnts använde respondenterna olika former av digitala verktyg (se Figur
7) såsom Wilma, Teams, Google Meet och Zoom därtill redogör de för Google Classroom,
WhatsApp, Seesaw, Keynotes, Slöjdlexikon och Slöjdportfolio. Alla respondenter använde
Wilma för att kommunicera med eleverna. Lärare B och Lärare C använde sig av Google
Classroom och Lärare A använde sig av Teams, för både videokommunikation,
uppgiftsbeskrivning

och

dokumentation.

Lärare

D

använde

sig

av

Zoom

för

videokommunikation och Seesaw för uppgiftsbeskrivning och dokumentation. Lärare E
använde slöjdlexikon för uppgiftsbeskrivning, slöjdportfolion för dokumentation och ingen
videokommunikation förekom under distansperioden våren 2020. Lärare B och Lärare C
nämner att eleverna använde Google presentationer för att göra moodboards och för att lämna
in uppgifter, för samma ändamål använde Lärare D sig av Keynotes. I respondenteras svar
nämndes inga andra digitala verktyg utöver de ovannämnda.
Figur 7
Digitala verktyg som användes i slöjdundervisningen under distansperioden.

När det handlar om de olika skolornas möjlighet till att låna ut digitala verktyg, såsom
bärbara datorer och iPads under distansperioden våren 2020, redogör Lärare A och Lärare B
för att de elever som behövde låna bärbara datorer hade möjlighet till det. Lärare A berättade

68
att det fanns elever som var i behov av att låna dator, men vars föräldrar nekade dem
möjligheten, vilket en lärare har svårt att påverka. Även om en elev har en smarttelefon menar
Lärare A att den inte är optimal att utföra distansuppgifter på. Och Lärare E berättar att samtliga
elever redan har varsin bärbar dator och på S:s skola har samtliga elever istället varsin iPad att
jobba på.
Alla respondenter hade någon form av synkron kommunikation med sina elever men
elevernas arbeten genomfördes i huvudsak asynkront under hela distansperioden våren 2020.
När det handlar om tidsperspektivet i undervisningen redogjorde Lärare B för att slöjdlärarna
började med veckovisa uppgifter, var eleven fick slöjduppgiften på måndag och att eleven hade
en vecka på sig att färdigställa uppgiften, för att få stöd av en vuxen och följa en tidtabell som
passade hemmet. Lärare B menar alltså för att undervisningen skedde till en början asynkront.
Efter några veckor inleddes lektionerna på Google Meet för att följa upp att alla elever var
närvarande och att de kom igång, vilket betyder att Lärare B:s undervisning övergick till en
synkron variant. Även Lärare C:s undervisning inleddes med träff på Google Meet var man
kollade närvaro och kollade upp ifall eleven hade stött på problem. Därefter förblev slöjdlärarna
i rummet under hela lektionen, det vill säga lektionen inleddes synkront. Mot slutet av
distansperioden började Lärare C publicera veckans uppgift på måndag, vilket möjliggjorde för
eleven att jobba självständigt asynkront redan innan det gemensamma lektionstillfället på
Google Meet. Lärare A berättar att uppgiftsbeskrivningarna gavs till eleverna i realtid, det vill
säga synkront, på Teams. Därefter kunde eleven utföra uppgiften asynkront i egen takt, då hade
eleven möjlighet att rådfråga sin vårdnadshavare när det eventuellt fanns behov av handling
eller för att kunna garantera elevens säkerhet eller tillgången till material, något som även
Lärare B och Lärare D nämner. Lärare A satt uppkopplad på Teams under den givna
lektionstiden så det var möjligt för eleven att be om handledning. Lärare D redogör för att
eleverna följde schemat och kopplade upp sig på Zoom vid schemalagd tid. Eleverna fick
således sina uppgifter synkront samt hade även tillgång till synkron handledning eftersom
slöjdlärarna var uppkopplade under hela lektionstiden, trots att eleven fritt kunde lämna Zoomrummet för eget asynkront arbete. Lärare E skiljer sig från de andra respondenterna eftersom
kommunikationen enbart skedde via meddelandefunktionen på Wilma och inte genom något
visuellt videoformat. Närvaro kollades via inloggning på Wilma och Lärare E svarade på frågor
via Wilma, synkront.
Respondenterna redogör för en mängd fördelar och utmaningar när det handlar om
digitala verktyg inom distansundervisning. Lärare B och Lärare D berättar om fördelarna med
att jobba digitalt och nämner att materialet är lätt att distribuera till eleverna, eleven kan inte

69
påstå att hen tappat bort materialet. Dessutom menar Lärare D att det är lätt att skapa
intresseväckande uppgifter genom att använda sig av ett visuellt tilltalande material. Lärare B
menar att en utmaning var att det fanns elever vars dator saknade kamera, vilket försvårade
kommunikationen. Lärare D nämner också att det är svårt att få alla elever att ha på sin kamera
och det krävs att man uppmanar eleven personligen för att de ska slå på kameran. Både Lärare
A och Lärare B märkte svårigheter när eleven delade dator med andra familjemedlemmar som
också jobbade på distans. Lärare C menar att trots att eleverna har blivit tilldelade en dator har
den inte nödvändigtvis varit i användning, vilket gav mera arbete vid inledningsskedet när
eleverna behövde hjälp med att uppdatera sina datorer samt reparera trasiga datorer.
Lärare D menar att de digitala verktygen har fungerat bra eftersom skolan och eleverna
var väl förberedda, och eleverna var vana brukare av iPads och smartteknologin. Lärare C
nämner även elevernas smartteknologikunskaper men lyfter också problematiken av att byta
digitala verktyg. För Lärare C:s del var det en utmaning att eleverna tidigare hade erfarenhet av
att jobba på iPads i lågstadiet men nu behövde jobba på dator med Windows operativsystem.
Eftersom Lärare C är IKT-ansvarig har han stor insikt i var elevernas digitala svårigheter ligger.
Vidare vittnar Lärare C om att dagens ungdom inte nödvändigtvis vet vad en fil eller mapp är,
utan har lättare att relatera till när man pratar om applikationer, eftersom de är så vana med
smartteknologin. Det var en utmaning innan eleverna hade tagit till sig kunskapen om hur en
bärbar dator fungerar, bland annat i så enkla saker som att starta upp, stänga av och spara filer.
Lärare E hade liknade erfarenheter som Lärare C och redogjorde för svårigheter att bland annat
infoga bilder. Lärare B såg inte att eleverna hade några bristfälliga kunskaper utan att de
hanterade de digitala verktygen bra. Lärare D såg inte heller några utmaningar gällande
elevernas digitala kompetens, utan det var främst det att eleven kunde bli uttråkad av att sitta
och stirra på sin skärm. Lärare C redogör för att elevernas IKT-kunskaper var till en början
bristfälliga, men utvecklades under distansperiodens gång. Även Lärare A menar att en
utmaning var att det tog ett tag innan eleverna vande sig att arbeta digitalt på distans. Lärare A
berättar att eleverna skulle lära sig de digitala verktygen på egen hand och relativt snabbt,
tidigare har man som lärare varit van med att man kan stå bredvid eleven och handleda när ett
nytt digitala verktyg ska tas i bruk.
Lärare D har inte stött på några problem varken gällande elevers uppkoppling eller
digitala utrustning. Lärare B kan inte erinra sig att eleverna hade några problem med sin digitala
utrustning men reflekterar att det kan ha funnits problem med utrustning och uppkoppling när
eleverna uteblev från en lektion som skedde via videokommunikation, dock uttryckte sig aldrig
eleverna i de termerna. Lärare C uppger att ibland var elevernas uppkoppling ett problem, men

70
förvånansvärt få behövde hjälp utan klarade det själv eller med föräldrars hjälp. Lärare A
nämner även problematiken med överbelastning på nätet ute i byarna, när det var så många som
jobbade på distans, vilket kunde vara frustrerande både för eleven och läraren. Både Lärare B
och Lärare C ser att den främsta orsaken till elevers problematik kring uppkoppling och digital
utrustning var på grund av motivation, ansvar eller engagemang. Lärare C menar att det fanns
några få fall av socioekonomiska utmaningar när det handlar om digital utrustning men det
löstes med ersättande utrustning från skolans håll. Både Lärare A och Lärare E nämner att det
fanns socioekonomiska problem och bristande attityd från föräldrars håll, vilket tyvärr har
drabbat eleven negativt.

6.3. Slöjdlärares möjlighet att uppfylla målen och kriterierna för bedömning
Det mål som alla respondenter var eniga om att uppnåddes under distansperioden våren 2020
var de mål som rör digital kompetens där eleven ska utnyttja IKT-möjligheter i sitt slöjdande.
Lärarna vittnar om att det främst är uppfyllande av de sju kompetenserna som de kunde ha som
kriterier och strävan för sin undervisning och bedömning. Lärare D säger att de fick slopa
slöjdrelaterade mål eftersom eleven inte hade tillgång till ändamålsenligt material eller skolans
slöjdutrymmen. Lärare D vill dock framhålla att andra delar som anknyter till målen uppfylldes,
såsom vardagskompetens och digital kompetens. Även Lärare C lyfter områdena som rör
vardagskompetens och det faktum att eleven fick förståelse för sin närmiljö. Lärare C hävdar
därtill att det som främst uppfylldes under distansperioden var träning av digital kompetens,
vilken är centralt i slöjdämnet i och med att dokumentationen är en viktig del av processen.
Slöjdlärarna uppmanade eleverna att dokumentera alla steg, precis som vid närundervisning
och betonade för eleverna att det var speciellt viktigt med tanke på att det är det enda som
läraren ser inför bedömning av distansperioden. Ett annat mål som uppfylldes enligt Lärare C
var att eleven tränade det egna ansvaret och förmågan att fatta egna beslut, vilket Lärare C
menar att stärker elevens arbetslivskompetens och entreprenörskap. Lärare B instämmer att den
digitala kompetensen och vardagskompetensen var de två områden var slöjdlärarna kunde
förlita sig på att målen uppfylldes. Lärare A håller med de andra respondenterna om att enbart
några delar av kriterierna för bedömning uppnåddes. Lärare A nämner specifikt förståelsen för
det kulturella, i och med de inledande teoretiska uppgifterna som eleven blev tilldelad.
Lärare C menar att det som inte uppnåddes utifrån de grunder som läroplanen ställer var
det ämnesteknologiska, var materialkännedom och maskinanvändning uteblev, vilket ingår i
olika produktionsprocesser. Lärare B menar att de mål som vanligen ställs upp för eleven i
årskurs 7 med hänsyn till Glgu (2014) var omöjliga att uppnå under distansperioden. Lärare B

71
upplevde dock inte heller att det var ett krav att alla mål skulle uppfyllas under distansperioden
våren 2020 och vet var eleven har luckor som ett resultat av detta.
Majoriteten av respondenterna upplever att det fanns en variation bland hur eleverna
genomförde sina slöjduppgifter, precis som vid närundervisning. Lärare C belyser detta genom
att nämna att elever även i klassrumsmiljö kan vara disträ och ha tankarna på annat håll. Även
Lärare B berättar om variationen och hur hen såg att vissa elever jobbat långt utöver lektionstid,
samtidigt som en annan elev hade gjort en uppgift i hastverk. Lärare E skiljer sig från de övriga
respondenterna eftersom hen upplevde att eleverna kände sig övervakade eftersom uppgifterna
var mera noggrant genomförda än vid närundervisning. Samtliga respondenter nämner att
elevens

hemmaförhållanden

påverkar

mera

vid

distansundervisning

än

vid

kontaktundervisning.
Lärare B säger att de inom kollegiet pratade mycket om bedömning och hur
distansperioden skulle påverka utvärderingen av eleven. Lärare A säger att slöjdlärarna insåg
att de var ute på svag is när det var dags för bedömning. Den slöjdlärare som hade eleverna
under distansperioden gjorde en preliminär utvärdering men så fick de två föregående
perioderna, väga tyngre när det kom till vitsordet i slöjd. Lärare A upplever att det var svårt att
göra en rättvis bedömning, eftersom eleverna hade olika förutsättningar att utföra arbete i
hemmet. Lärare B och Lärare D har liknande erfarenheter om bedömning i sina skolor. Det
främsta kriteriet för att kunna bedöma eleven, var att eleven hade inlämnade arbeten. Det var
uttalat i kollegiet att elevens arbete under distansperioden inte skulle sänka betyget, eftersom
eleverna hade olika förutsättningar att klara det självständiga arbetet. Men däremot fick en
utmärkt insats synas, när det kom till bedömningen. Lärare D vidareutvecklar sitt resonemang
om bedömning och säger att eftersom slöjdlärarna inte hade slöjdspecifika mål och det är slöjd
som ska bedömas så kan inte heller distansperioden påverka vitsordet alltför mycket. I Lärare
C:s skola utgick vitsordet från de två föregående periodernas arbete men distansperiodens
arbetsinsats kunde både höja och sänka omdömet. Lärare C upplever att de inte kunde ha gjort
det annorlunda eftersom det finns en rättvisa i att se till arbetsinsatsen i alla lägen. På Lärare
C:s skola hade slöjdlärarna sammanställt matriser och bedömde eleverna väldigt matematiskt
var de fick poäng för inlämnad uppgift, svårighetsgrad, dokumentationens kvalitet, hur väl
slutprodukten var gjord samt ifall uppgiften var inlämnad inom utsatt tid. Eleverna var väl
införstådda med hur uppgifterna poängsattes och de fick kriterierna för minimikraven och
kunde således sikta in sig på ett önskat vitsord. Lärare C nämner dock att bedömningen var
tung, svår och tidskrävande eftersom de behövde upprätthålla en mer omfattande
dokumentation.

72

6.4. Slöjdlärares upplevelser och lärdomar från distansperioden våren 2020
Respondenternas initiala känslor när skolan övergick till distansundervisning i mars var
varierande. Lärare A beskrev det som en smärre chock och att det nästan låste sig inombords
eftersom utövandet av slöjd på distans var så främmande och nytt. Den initiala tanken för Lärare
A var att distansperioden inte skulle bli så lång och därför lades inte så mycket vikt vid de första
uppgifterna. Både Lärare C och Lärare D beskriver sina initiala tankar genom liknande
liknelser, att det var som att trilla in i en ny värld eller falla i vid den djupa ändan av bassängen
och inte riktigt veta hur de skulle ta sig an de nya utmaningarna. Lärare E menade att det var
en konstig känsla och mycket som var ovisst. Lärare B kände att det var en stor utmaning men
försökte gå in med öppet sinne och tilltro att även den här perioden kommer vara lärorik och
föra något gott med sig.
6.4.1. Slöjdlärares upplevelser av stöd
Merparten av respondenterna upplevde det kollegiala stödet som ytterst värdefullt och
poängterar att det var en bidragande orsak till att de tog sig igenom distansperioden med orken
i behåll (se Figur 8). Lärare B berättar om att slöjdlärarna samplanerade hela slöjdämnet i
årskurs 7, så att alla sjuor hade samma uppgift, både i teknisk slöjd och textilslöjd samt att
kontakten med den övriga personalen hölls via gemensamma lärarmöten. Lärare C vittnar om
att slöjdlärarna hade ett bra samarbete inom ämnet, då de samplanerade ihop och hade
samundervisning via videomöten. Dessutom fanns det ett allmänt bra stöd kollegialt i skolan
var man utbytte erfarenheter om olika plattformar inom digital undervisning. Lärare C berättar
också om att konst- och färdighetsämnena samarbetade under distansperioden, och att den
konstellationen hade i uppgift att svara på frågor som ledningsgruppen hade ställt. Även Lärare
D redogör för ett utmärkt kollegialt stöd och redan i distansperiodens början bestämde
slöjdlärarna att samarbeta och tänka gemensamt, vilket Lärare D anser blev deras stora styrka
och tillgång då de var flera lärare som hjälptes åt. För Lärare A del innebar de inledande
veckorna av distansperioden jobb utan kollegialt stöd, men så småningom fick slöjdlärarna
igång ett samarbete. Därtill kände Lärare A ett kollegialt stöd med speciallärare eftersom det
fanns ett specialpedagogiskt behov i hemklassen. Lärare E upplevde inte något starkt kollegialt
stöd och upplevde att den fysiska distansen omöjliggjorde ett bra samarbete. Snarare fann
Lärare E ett kollegialt stöd i ett rikssvenskt slöjdforum. Sammanfattningsvis upplevde tre av
respondenterna att de hade ett fint stöd i sina kollegor och att ett kollegialt stöd upprättades från
första stund under distansperioden våren 2020. En respondents upplevelser var att det kollegiala
stödet växte fram och en respondent upplevde inte alls något kollegialt stöd.

73
Figur 8
Slöjdlärares upplevelser av kollegialt stöd under distansperioden.

Lärare A säger att till en början gav skolledningen varken stöd eller riktlinjer för hur
undervisningen skulle organiseras och planeras. Men efter lite diskussioner fann Lärare A
stödet i bekräftelsen att det duger med mindre än hundraprocentig undervisning. Men till lika
kunde Lärare A också utläsa att slöjdämnet inte prioriterades alldeles högt just i den stunden.
Lärare B berättar om att skolledningen gav stöd och riktlinjer och att lärarna fick chans att öva
samt att skolledningen såg till att digi-mentorerna hade resurser att hjälpa. Lärare D upplevde
ett stöd i och med att det snabbt ordnades skolning i hur man använder
videokommunikationsverktyget samt att det gavs riktlinjer för vilka kanaler som
kommunikation skulle gå genom. Lärare C upplever att det kom mera förmaningar från
skolledningen än stöd och att det som uttrycktes var att lektionerna skulle hållas via videolänk.
Lärare E upplevde att skolledningen inte gav något stöd eftersom de också enligt hen befann
sig på sju famnars vatten, dock nämner Lärare E att rektorn på skolan ringde veckovis runt till
alla lärare för att stämma av hur distansundervisningen gick, vilket upplevdes positivt.
Gällande hur respondenterna såg på myndigheternas, såsom utbildningsstyrelsens,
utbildningsministeriets och OAJ:s, agerande under distansperioden våren 2020, upplever
Lärare A och Lärare C att det kom regler för vad som skulle göras men inte hur läraren skulle
genomföra slöjdundervisningen, därför fann de inget stöd i dem. Lärare E kan inte minnas något
som helst stöd från myndigheter eller fackorganisationer. Lärare B hade inte funderat närmare
på frågan men kunde erinra sig att OAJ hade uppmanat lärare att ha fasta arbetstider och hålla
veckosluten fria från jobb, för att bibehålla orken. Lärare D reflekterar att säkert agerade
myndigheterna enligt bästa förmåga, men Lärare D själv var så inne i sin egen bubbla att hen
inte märkte något i sådant fall.

74
6.4.2. Slöjdlärares upplevelser av att genomföra distansundervisning
Angående respondenternas upplevelser av att planera arbetsområden till distansundervisningen
menar Lärare C och Lärare E att det var tidskrävande och svårt att tänka i nya banor, eftersom
man behövde planera från grunden med nya instruktioner som behövde vara extra tydliga.
Lärare A, Lärare B, Lärare C och Lärare D säger att man som slöjdlärare måste tänka igenom
vad för material och utrustning som finns i varje hem, vilket var deras främsta utgångspunkt.
Både Lärare B och Lärare C sammanfattar kvaliteten på sin undervisning under
distansperioden våren 2020 som sämre än vid närundervisning. Lärare A säger att hen
personligen kände sig misslyckad som lärare eftersom hen varken upplevde sig tillräcklig eller
att hen gjorde ett bra jobb, slöjdläraren var helt enkelt avstängd från att göra ett bra jobb, är
Lärare A:s uppfattning. Med lite perspektiv kan dock Lärare A se att undervisningen inte var
så illa som hen kände till en början. Lärare D och Lärare E i sin tur upplever att kvaliteten på
undervisningen blev bra efter omständigheterna och är nöjda med det arbete som gjordes.
Lärare A upplevde sin arbetstid och arbetsbörda som jättestor, rent av enorm. Lärare A
säger att de första veckornas arbete uppgick till 80 timmar i veckan, då var Lärare A tvungen
att stanna upp och begränsa sig för att orka, men kom aldrig ner till en normal arbetstid under
distansperioden. Även Lärare B och Lärare D upplevde att arbetsbördan var stor och nämner
känslan av att ständigt behöva vara tillgänglig och uppkopplad. Lärare E upplevde att
distansperioden var intensiv och att allt tog mycket längre tid samt nämner även stillasittandet
som en börda. Lärare C uttrycker att perioden var jättetung. De två första veckorna jobbade
Lärare C hemifrån men därefter valde hen att distansarbeta från slöjdsalen, för att få till en
arbetsrytm och bespara sin familj från att behöva anpassa sig till Lärare C: jobb.
Lärare D har fått mycket positiv återkoppling av föräldrar på ett sätt som aldrig har hänt
tidigare. Många föräldrar tackade för att deras barn lärde sig hemmets praktiska sysslor som att
tvätta fönster och kläder samt göra en snygg bäddning, något som också Lärare B hade
erfarenhet av. Lärare C vittnar också om att det mestadels kom uppskattande återkoppling från
föräldrar, var de uttryckte att slöjduppgifterna förberedde deras barn inför framtiden. Lärare E
fick ingen återkoppling om slöjdämnet från föräldrar under distansperioden. Lärare D berättade
att från en familj kom det negativ respons på att slöjdlärarna bad om bilder från när barnet utfört
sysslor och menade att det var ett intrång på deras personliga sfär. Dock riktades inte kritiken
rakt till Lärare D utan gick via klassföreståndaren. Även Lärare B hade stött på enstaka konstiga
och förvånande kommenterar om slöjduppgifterna, bland annat berättar Lärare B om en pappa
som ansåg att klädvård var en kvinnosyssla och inget för hans son. Sedan hade Lärare B fått
återkoppling från en förälder som ansåg att elevens arbetsbörda var för stor och att man borde

75
skilja på viktiga och oviktiga ämnen, underförstått menade föräldern att slöjdämnet hörde till
de oviktiga ämnena. Lärare C redogör för en elev vars föräldrar förbjöd uppgiften om att rensa
vattenlåset under handfatet.
6.4.3. Slöjdlärares kunskapsutveckling och lärdomar av distansperioden
När respondenterna ser över sin kunskapsutveckling inom digital kompetens menar samtliga
att de har tagit ett rejält kliv framåt oavsett intresse. Även Lärare C som är IKT-ansvarig menar
att en utveckling och fördjupning skett inom den digitala kompetensen. Bland annat har Lärare
C reflekterat kring vad som fungerar rent visuellt, hur eleven kan på bästa sätt ta till sig en
presentation samt tekniska kunskaper såsom mikrofonens och webkamerans funktioner. Men
främst framhåller Lärare C utvecklingen gällande hens tålamod och uthållighet.
Lärare A ställer sig frågande om slöjdämnet har utvecklats under distansperioden men
reflekterar att eventuellt har slöjden blivit mera mångfacetterad. Lärare D ser inte att någon
utveckling har skett inom slöjdämnet och anser sig inte har blivit någon bättre slöjdlärare för
att ha jobbat på distans. Däremot nämner Lärare D att eleverna nog har blivit mera digitalt
skickliga. Lärare B säger att det känns som om Classroom har kommit för att stanna i
slöjdundervisningen och kan se att man kan ge extra uppgifter precis som i huslig ekonomi.
Lärare C erfar att slöjdämnet har utvecklats en del och syftar då främst på de digitala verktyg
som använts vid dokumentation och kommunikation samt att elever har genom de klarlagda
bedömningskriterierna fått en insikt om vad som krävs och hur de ska jobba för önskat vitsord.
Med erfarenhet av distansperioden våren 2020 skulle Lärare D idag skicka ut
materialpaket istället för att ge eleverna återigen vardagsnära uppgifter, vilket också Lärare C
förespråkar. Lärare D reflekterar vidare att om en distansperiod skulle blir aktuell om några år,
inleder hen på liknade sätt med vardagskompetensen i åtanke de första månaderna, för att sedan
skicka hem ett materialpaket. Att skicka hem materialpaket skulle även underlätta för
bedömningen anser Lärare D, eftersom man då hade kunnat tillämpa slöjdrelaterade mål och
bedöma utgående från dem. Även Lärare E förespråkar ett materialpaket och har lite
framförhållning när hen redan planerat för en korsstygnsuppgift ifall distansundervisning blir
ett faktum igen och istället för att kommunicera enbart via Wilma, skulle Lärare E ta i bruk
Google Classroom. Efter att ha fått perspektiv på slöjd genom distansundervisning, skulle
Lärare B lägga större vikt på en hel slöjdprocess med ett mera omfattande planeringsskede, så
att eleven skulle sända in sina planer och skisser. Lärare E berättade om att de utgående från
skolans utvärdering av distansperioden våren 2020, insåg att man som lärare bör beakta att
arbetsbördan inte blir för stor för eleven, eftersom det lätt blir lite för mycket i varje ämne,

76
vilket ger sammantaget en större börda för eleven. Lärare C tar med sig den lärdom utifrån
distansperioden våren 2020, att tydlighet i uppgiftsbeskrivningarna är ett måste. Som lärare
behöver man vara självkritiskt och syna sin uppgiftsbeskrivning för att identifiera var bristerna
finns, ifall återkommande fel syns i elevernas arbeten. Lärare B och Lärare C nämner att de
upplever att slöjdlärarna kan skönja hur den teknologiska och den ämnesteknologiska aspekten
blev lidande som ett spår av distansundervisningen våren 2020, eftersom Lärare B och Lärare
C nu få gå igenom sådant med tillvalseleverna i årskurs 8, som annars skulle ha behandlats
under våren med årskurs 7. Men alla kunskapsluckor går inte att fylla eftersom man inte kan
läsa in två perioder på en period, menar Lärare C. Lärare B fick lära sig den hårda vägen att
inte lita blind på eleven och tar den lärdomen med sig att eleven behöver fotografera sig själv
med sin slutprodukt för att omöjliggöra kopiering. Därtill skulle Lärare B variera
inlämningsformen för uppgifterna mellan foto, film och ljudupptagning. Lärare D och Lärare
E har samma avslutande reflektion kring genomförandet av distansperioden 2020, att ingenting
är omöjligt och att allt går om det måste. Lärare A och sin sida reflekterar över hur det hade
varit om slöjdlärarna hade haft en lärobok att jobba utgående ifrån. Det hade gett en större
rättvisa, eftersom det inte fanns någon jämbördighet mellan eleverna under våren 2020.
Lärare C säger att tanken på en ny distansperiod, känns mer smärtfri eftersom både
läraren och eleven är vana vid distansundervisning och tänker att det är möjligt att följa den
ursprungliga planen i större utsträckning. Gällande lärarens digitala kompetens arrangerade
Lärare C:s skola under höstterminen 2020 olika träffar med lärare och Digi-tutorer för att
förbereda ifall distansundervisning skulle bli aktuellt på nytt. Lärare D menar att känslorna är
mera slätstrukna den här gången eftersom det inte kom som någon överraskning. Övergången
till distansundervisning har legat i luften under en längre tid. Lärare B reflekterar att visst är
alla mera förberedda och erfarna den här gången det blir distansundervisning, men att det känns
väldigt tungt att börja på med undervisning på distans igen. Av eleverna har Lärare B fått
signaler att många tycker att det är tungt eftersom de precis vet vad det handlar om. Trots att
respondenterna känner att de har erfarenhet av distansundervisning är det svårt att känna
entusiasm inför ännu en period var undervisning behöver ske på distans.

77

7. Diskussion och slutsatser
I det här kapitlet förs en sammanfattande diskussion utgående från resultat och metod. Studiens
resultat diskuteras i förhållande till studiens teori i resultatdiskussionen. I metoddiskussionen
behandlas för- och nackdelar med den valda metoden för studien. Avslutningsvis ges förslag
till fortsatt forskning inom ämnet slöjdundervisning på distans.

7.1. Resultatdiskussion
I studien beskrivs slöjdlärares upplevelser av distansundervisningen som genomfördes under
våren 2020. Det insamlade data består av fem kvalitativa intervjuer, med slöjdlärare verksamma
i Svenskfinland.
Utgående från studiens första forskningsfråga Vilka karaktäristiska drag fick
slöjdundervisningen i de undersökta skolorna under våren 2020 kunde fyra kategorier
formuleras: typiska drag för slöjduppgifterna under distansperioden, elevens förutsättningar för
distansundervisning, lärares strategi för distansundervisning samt karaktäristiska drag för
digitala verktyg och kommunikation under distansperioden. Utgående från studiens andra
forskningsfråga På vilka punkter uppfylls målen och kriterierna för bedömning i slöjdämmet
under distansperioden våren 2020 som Grunderna för läroplanen för den grundläggande
utbildningen 2014 ställer för årskurserna 7–9 formulerades en kategori: slöjdlärares möjlighet
att uppfylla målen och kriterierna för bedömning. Utgående från studiens tredje forskningsfråga
Vilka upplevelser och lärdomar tar slöjdlärare med sig från distansperioden våren 2020 kunde
tre kategorier identifieras: slöjdlärares upplevelser av stöd, slöjdlärares upplevelser av att
genomföra distansundervisning samt slöjdlärares kunskapsutveckling och lärdomar av
distansperioden.

I

de

kommande

avsnitten

diskuteras

resultatet

utgående

från

forskningsfrågorna.
7.1.1. Slöjdundervisningens karaktäristiska drag i de undersökta skolorna våren 2020
Typiska drag för slöjduppgifterna under distansperioden
Slöjdläraren tilldelas handlingsutrymme var hen i stor utsträckning planerar och beslutar hur
hen genomför undervisningen (Hartvik, 2013, s. 50–51). I resultatet synliggörs att en del
slöjdlärare inledde distansperioden med slöjduppgifter som var av teoretisk och skriftlig
karaktär. Uppgifterna ställdes i relation till hållbara textilier och slöjdrelaterade dokumentärer.
Resultatet överensstämmer med Kouhia, Kangas och Kokko (2021, s. 31–32) och Porko-Hudd

78
och Hartvik (2021) som redogör för att slöjduppgifterna anpassas mot en mera teoretisk
riktning.
En annat typiskt drag som identifierades gällande slöjduppgifter var de av praktisk
karaktär, var lärarna avbröt all påbörjad slöjdaktivitet för att ägna sig åt uppgifter som anknyter
till de sju kompetenserna som redogörs för i Glgu (2014). Uppgifterna ställdes i relation till
elevernas ålder, som överensstämmer med de förutsättningar som Lag om grundläggande
utbildning (628/1998) förutsätter. Uppgifterna utgick främst från vardagskompetens och bestod
av cykelvård, klädvård och fönstertvätt. Tidigare forskning visar liknande resultat att inom
distansundervisning är det möjligt att inkludera flera teman i slöjdundervisningen som anknyter
till elevens och familjens vardag och sysslor i hemmet (Kouhia, Kangas & Kokko, 2021, s. 31–
32; Porko-Hudd & Hartvik, 2021).
Inom tillvalsslöjden identifierades ännu en karaktär av uppgifter i studien, var eleverna
fortsatte med sina redan påbörjade slöjdprojekt eftersom en del slöjdlärare ansåg att
tillvalsämnet utgår från elevens eget intresse, med uppgifter såsom stickning och maskinarbete
i den mån som hemmets utrustning räckte till. Porko-Hudd och Hartvik (2021) redogör för en
distansuppgiftsvariant där eleven fortsätter att arbeta med redan på började uppgifter, vilket
påminner om kontaktundervisningens långvariga uppgiftskaraktär. Elevens eget intresse
betonas även i Glgu (2014, s. 430), vilket också Hilli (2016, s. 29) poängterar när hon nämner
att det inte enbart är pedagogen som påverkar elevens lärande, utan elevens aktivitet och
intresse är viktiga aspekter.
Alla slöjdlärare som deltog i studien hade vid slutskedet av distansperioden utvecklat
fungerande praktiska uppgifter till eleverna, för att bibehålla slöjdämnets praktiska karaktär och
som motvikt till all skärmtid som annars uppstod för eleverna under distansperioden. Detta är
också förenligt med Porko-Hudd och Hartvik (2021) som redogör i sin forskning att lärare mot
senare delen av distansperioden kunde ge många nya förslag gällande uppgifter av en mera
varierande och innovativ karaktär.
Porko-Hudd och Hartvik (2021) menar i sin forskning att den största utmaningen vid
distansundervisning för slöjdlärare är att skapa uppgifter som är lämpliga för
undantagsförhållanden. Därför är det relevant att utläsa från resultatet hur slöjdlärare går
tillväga för att skapa ändamålsenliga distansuppgifter och hur de söker inspiration och idéer för
sina slöjduppgifter. Ur studiens resultat framkommer tre karaktärer för insamling av inspiration
och idéer. Den första karaktären för inspiration som identifierades var slöjdlärarens redan
befintliga idébank och det tillgångar som hen använder för att självständigt insamla inspiration
bland

exempelvis

sociala

nätverkstjänster

såsom

Pinterest

och

Instagram.

79
Socialanätverkstjänster möjliggör att människor kan nå varandra oberoende av fördröjning och
var man bor, utan närmare kontakt (Christensson, 2010). Den andra karaktären för inspiration
var det kollegiala idésökandet bland ämneslärarkollegor inom skolan. Den tredje karaktären för
inspiration var ett utbytande av inspiration och idéer genom olika nätverk utanför den egna
skolan såsom Facebook-grupper och externa ämneskollegor. Även Porko-Hudd och Hartvik
(2021) ser i sin forskning att slöjdlärare samarbetar inom skolans väggar kollegialt och genom
olika forum samt tar upp kontakten med tidigare bekantskaper inom slöjdområdet för att utbyta
slöjduppgifter och undervisningsarrangemang som har visat sig fungera.
Elevens förutsättningar för distansundervisning
I studiens resultat synliggörs att slöjdlärarna var överens om att det stora flertalet av elever
klarade distansperioden bra, vilket kan styrkas av Åbo universitets (2020a) undersökning där
80 % av de tillfrågade lärarna i undersökningen upplevde att distansundervisningen har förlöpt
bra för de flesta elever. Ur studiens resultat kan dock utläsas att slöjdlärarna var enliga om att
elevers engagemang och lärande under distansperioden varierade stort, en del elever presterade
oväntat bra, andra rent av svagt. Resultatet kan också bekräftas genom Åbo universitets (2020a)
undersökning som visade att runt 20 % av eleverna ansåg att de hade lärt sig bättre under
distansperioden än under kontaktundervisning och OAJ:s (23 april 2020) undersökning där 75
% av lärarna ansåg att för enstaka elever har distansperioden gett positiv inverkan för elever
med koncentrationssvårigheter, intryckskänslighet samt skolångest. Även Edvardsson (2020, s.
129–130) beskriver att distansundervisning innebär en ökad studiero för en del elever var de
lyckas genomföra sina uppgifter på kortare tid, eftersom lärandemiljön förändras och det som
kan störa eleven i klassrummet såsom oljud försvinner. Vidare framgår det av OAJ:s (23 april
2020) undersökning att distansperioden förorsakat stora problem för en del elever, där 63 % av
lärarna visar märkbar oro för en del av eleverna, vilket inte nödvändigtvis hängde ihop med
elevens förmåga under normala förhållanden. Där styrks även denna studies resultat eftersom
en del lärare vittnade om oro för enstaka elever och att vissa elever inte klarade av det
självständiga arbetet utan övervakning samt att det inte hade någon absolut koppling till elevens
normala prestationer.
Angående elevernas motivation visar resultatet att lärarna bedömer elevernas
motivation som dalande under distansperioden. Brist på motivation och prokrastination är två
faror vid distansundervisning (Edvardsson, 2020, s. 129–130). Resultatet visar att efter att den
största chocken lagt sig för eleven vid inledningsskedet av distansperioden, följde några bra
veckor, gällande elevernas motivation för att senare övergå till att kännas omotiverande och

80
otillfredsställande. Vid lärande ingår det motivation, kunskapskonstruktion och interaktion som
sker parallellt i en samhällelig kontext (Hilli, 2016)
Lärares strategi för distansundervisning
Distansundervisning skapar ett fysiskt och

mentalt avstånd mellan läraren och

undervisningsgruppen (Hilli, 2016, s. 9). Därför är det relevant för slöjdläraren att skapa
förutsättning för att motivera eleverna så bra som möjligt. Resultatet i studien visar att under
distansperioden tog slöjdlärare till sig olika strategier för att motivera eleverna till att genomföra
sina slöjduppgifter, till exempel att slöjdläraren bjuder extra mycket på sig själv, ger eleverna
offentlig synlighet på skolans Instagram-konto, ger så varierande slöjduppgifter som möjligt,
uppmanar eleven att gå ut i friska luften så att variation uppstår mot annat stillasittande
skolarbete samt skicka positiv respons till de elever som har kameran påslagen samt ge
personlig återkoppling till eleverna. Dagens teknologi möjliggör interaktionen på ett smidigt
sätt men den främsta drivkraften är elevens främsta intresse för att kunna utföra en handling.
För att göra elevens lärande meningsfullt kan sociala interaktioner stärka motivationen
ytterligare (Hilli, 2009, s. 29).
När det handlar om slöjdlärares strategi för att genomföra handledning på distans visar
resultatet att majoriteten av handledningen äger rum i samma digitala forum som lektionen
genomförs i. Trots att majoriteten av slöjdlärarna erbjöd handledning var det sällan som
eleverna utnyttjade chansen. Elevens bristande initiativ till handledning styrks även av PorkoHudd och Hartviks (2021) forskning. En förklaring till varför handledningen uteblir vid
distansundervisning är för att handledning i närundervisning inom slöjden sker på ett naturligt
och omedelbart sätt mellan elev och lärare i slöjdsalen både genom en verbal och icke verbal
kommunikation vid användningen av specifika verktyg och material (Andersson, 2019). Likaså
nämner också Porko-Hudd och Hartvik (2021) i sin forskning att den handledning och
kommunikation

som

vanligen

sker

via

slöjdredskap

och

material

uteblir

vid

distansundervisning.
I resultatet framgår det att samtliga slöjdlärare har gett skriftlig återkoppling via
inlämningsforumen, vilket var arbetsdrygt men nödvändigt eftersom eleven behöver känna sig
sedd och bekräftad. OAJ:s (23 april 2020) kartläggning styrker det ovannämnda då det framgår
att lärarna under distansperioden våren 2020 gav mera personlig återkoppling till eleverna än
vid kontaktundervisning, vilket var tidskrävande och arbetsdrygt för lärarna (OAJ, 23 april
2020). Både Kouhia, Kangas och Kokko (2021, s. 31–32) och Edvardsson (2020, s. 129–130)
framhåller att en fördel med distansundervisning är att lärarna har bättre möjlighet att ge

81
personlig återkoppling till eleven. Därtill förutsätter Glgu (2014) att eleven ska få återkoppling
på sitt lärande och sina framsteg (Utbildningsstyrelsen, 2014, s. 432–433). Vidare framgår det
av Utbildningsstyrelsen att utvecklande och motiverande återkoppling bidrar till att eleven
känner att hen lyckats (Utbildningsstyrelsen, u.å.b.).
När det handlar om interaktionen menar majoriteten av slöjdlärarna i studien att det är
svårt att föra en dialog med eleven då hen har avstängd kamera samt påtalar det faktum att en
annans pratglad klass kan bli väldigt tyst vid distansundervisning. Hilli (2016, s. 62) menar att
i en digital miljö förändras ofta elevens roll, eftersom det blir en starkare elevcentrering och ett
stort ansvar vilar på eleven, något som inte är lämpligt för alla. Samarbetet och öppenheten i
distansundervisning kan vara utmanande eftersom alla elever inte har vilja att dela sina
kunskaper med andra individer, såsom att dela sina texter eller få kommentarer av sina
klasskamrater. Resonemanget stöds även av Kouhia, Kangas och Kokko (2021, s. 31–32) som
i sin undersökning redogör för svårigheter att stödja interaktionen eleverna emellan. PorkoHudd och Hartvik (2021) menar att distansundervisningen medförde luckor i kommunikationen
mellan lärare och elev, men även klasskompisar emellan.
Samtliga slöjdlärare som deltagit i studien vittnar om att det i vissa fall fanns behov av
att kommunicera med hemmet när svårigheter och kommunikationsproblem uppstod med
eleven. Edvardsson (2020) styrker att det inte alltid är lätt för lärare att få kontakt med elever
när de varken nås via e-post, telefon eller någon chatt. Resultatet visar att alla slöjdlärare har
kommunicerat med eleven och hemmet, via telefonsamtal vid behov. Det är skäl att kontakta
hemmet ifall frånvaro förekommer, eftersom utbildningsanordnaren ska kolla närvaro
(Riksdagen, 15 december 2020). När det handlar om distansperioden våren 2020 styrker OAJ:s
(23 april 2020) undersökning att 94 % av lärarna har följt upp elevernas närvaro och påstår att
de flesta elever har varit möjliga att nå. Det resultatet samstämmer med slöjdlärarna i studien
som vittnar om att de enbart varit enstaka elever som har varit svåra att nå, i OAJ:s (23 april
2020) undersökning är det 70 % av de tillfrågade lärarna som påstår det samma. Både
slöjdlärarna i studien och i de tillfrågade lärarna i OAJ:s (23 april 2020) undersökning menar
att det även vid normala förhållanden kan vara svårt att nå vissa eller enstaka elever.
Några av slöjdlärarna fungerade som klassföreståndare under distansperioden, vilket
eventuellt inverkar på resultatet var en tolkningsmöjlighet är att de slöjdlärarna bidrar till en
större insyn om behovet av att kommunicera med hemmet. Med stöd av Lag om grundläggande
utbildning (628/1998) ska utbildning genomföras i samband med hemmet. Detta styrker även
lärarens skyldighet att involvera vårdnadshavarna när behov uppstår. Ur kommunenkäten kan

82
utläsas att det har utvecklats nya arbetssätt och verktyg under distansperioden som har bidragit
till positiva erfarenheter i kontakten mellan skolan och hemmet (Statsrådet, 2 juli 2020b).
Karaktäristiska drag för digitala verktyg och kommunikation under distansperioden
I resultatet framgår att majoriteten av slöjdlärarna tidigare använt sig av digitala verktyg i sin
undervisning, men inte alls i den utsträckning som distansperioden krävde. Porko-Hudd,
Sjöberg och Sunngren (2015, s. 58) redogör att i undervisning krävs en viss digital kompetens
och det kan vara utmanande ur ett lärarperspektiv att kunna hålla sig digitalt uppdaterad.
Edvardsson (2020) menar att en lärare som aldrig tidigare undervisat på distans och ej heller
har ett intresse för IKT, kan uppleva att steget till distansundervisning är stort och svårt. Koski
(2020) påstår att i det långa loppet kan man se att distansundervisningsperioden var en bra
utvecklingsfas för lärarna rent digitalt (Åbo universitet, 2020b). Samtliga slöjdlärare i studien
vittnar också om att de tog stora kliv digitalt under distansperiodens gång, vilket styrks av den
ovannämnda studien. I OAJ:s (23 april 2020) undersökning framgick det att lärare lade mycket
av sin tid på att lära sig nya digitala verktyg, vilket säkert bidrar till slöjdlärarnas stora digitala
kliv.
Samtliga slöjdlärare som deltog i studien använde Wilma för att kommunicera med
eleverna och ett digitalt verktyg för att bedriva undervisningen såsom Teams, Google Meet och
Zoom. Detta sammanstämmer med Edvardssons (2020, s. 129–130) observationer om digitala
verktyg som användes under distansperioden. Dessa digitala verktyg är omnämnda i teorin som
så kallade LMS-system (Nationalencyklopedin, [u.å.c]; TrustRadius, 2021). Slöjdlärarna i
studien använde sig av övriga digitala verktyg för att underlätta undervisningen och
kommunikationen, som Google Classroom, WhatsApp, Seesaw, Keynotes, Slöjdlexikon och
Slöjdportfolio.
För att distansundervisning ska ha förutsättningar för att kunna fungera smidigt, krävs
digitala verktyg något som inte är en självklarhet för alla elever. Detta styrks av Simonsson
(2009, s. 235) som menar att även om internetanslutning existerar, finns ändå en risk gör att
eleven inte har tillgång till en välutrustad dator. Enligt Porko-Hudd och Hartvik (2021)
varierade den digitala beredskapen vid distansperioden initialt både bland elever, lärare och
skolor emellan, som i vissa skolor var eleverna vana med digitala redskap och arbetssätt
eftersom de redan tidigare var tilldelade egna datorer eller iPads och således var de som hade
digital beredskap. OAJ:s (23 april 2020) kartläggning visar att hälften av lärarna hävdar att
enstaka elever saknar digital utrustning och drygt 17 % av lärarna rapporterar att det finns elever
som saknar digital utrustning. Inom den grundläggande utbildningen kunde ungefär 25 % av

83
lärarna inte vara i kontakt med eleverna i realtid på grund av bristfällig utrustning. Trots det
redogör OAJ (23 april 2020) för att majoriteten av elever inom grundutbildningen har
tillräckligt bra med digitala redskap och verktyg. Det här överensstämmer med studiens och
slöjdlärarnas erfarenheter kring de digitala resurserna hos eleverna, där majoriteten av elever
som redogörs för i studien, hade goda förutsättningar digitalt. Endera var eleverna redan
tilldelade dator alternativt iPad från skolan eller så hade eleven en egen dator alternativt iPad i
sin hemmiljö eller så hade elever möjlighet att låna en dator från skolan. Enligt resultatet hade
alltså alla elever i denna studie, förutsättningar att arbeta digitalt under distansperioden våren
2020.
Samtliga slöjdlärare i studien har någon form av synkron kommunikation med sina
elever men elevers arbeten genomfördes i huvudsak asynkront under distansperioden.
Asynkront arbete möjliggjorde att eleven kunde rådfråga sina vårdnadshavare både när det
gäller material eller teknik. Vårdnadshavare hade förstått allvaret under distansperioden våren
2020 och kraven som ställdes på dem med tanke på de krävande tiderna (Åbo universitet,
2020a) och Simonson (2009, s. 234–235) framhåller att en kurs som är uppbyggd på asynkron
kommunikation kan anpassas enligt elevens livssituation och hemförhållanden. Mot slutet av
distansperioden inledde nästintill alla studiens slöjdlärare lektionen synkront via
videokommunikation. Något som kan anses mycket positivt eftersom Sun och Chen (2016, s.
167–169) samt Hilli (2016, s. 40) framhåller att en vägande fördel med synkron kommunikation
är den direkta kommunikationen och kontakten mellan lärare och elever, något som bidrar till
att undervisningssituationerna blir mera spontana. Resultatet i den här studien visar att
slöjdlärarna använde sig både av asynkron och synkron undervisning under distansperioden.
Detta är enligt Hilli (2016, s. 40) fördelaktigt eftersom det möjliggör kollaborativt och
individuellt lärande.
I resultatet menade studiens slöjdlärare att det fanns en mängd fördelar och utmaningar
när det handlar om digitala verktyg i distansundervisning. Fördelarna som kan utläsas är att det
digitala materialet är lätt distribuerat, eleven kan inte påstå att hen har tappat bort materialet
och genom att använda sig av visuellt tilltalande material är det lätt att väcka elevers intresse
för uppgiften. Utmaningar som kan utläsas ur resultatet är olika svårigheter med kameran, då
vissa elever saknar kamera på sin dator eller inte vill dela sin bild, även det faktum att det fanns
flera familjemedlemmar som delade på en och samma dator, försvårade distansundervisningen.
Ett karaktäristiskt drag som kan utläsas ur resultatet gällande elevens digitala kompetens
är att elever som tar i bruk datorer kan ha bristande digital kunskap, som en följd av att de är
vanare användare av smartteknologi och har således lättare att relatera till applikationer än

84
traditionella filer och mappar. Detta resonemang stryks av att en slöjdlärare vars elever jobbar
på iPads son inte upplever några digitala kunskapsbrister hos eleverna. Våra reflektioner är att
det är förvånande att finna bristande digital kunskap hos elever eftersom man kunde förvänta
sig att elever skulle ha en väldigt bra digital kompetens då de tillbringar så mycket av sin fritid
på digitala verktyg.
Majoriteten av studiens slöjdlärare redogör för att elevers uppkoppling och utrustning
inte har bidragit till några problem för distansundervisningen. Det här sammanstämmer med
Åbo universitets (2020b) undersökning som visar att den digitala teknikens förutsättningar,
såsom utrustning och internetuppkoppling oftast fungerat bra under distansperioden våren
2020. Några slöjdlärare upplevde att den främsta orsaken till problematik kring elevers
uppkoppling och digital utrustning var bristande motivation och engagemang. Bara en
slöjdlärare har upplevelser likt det Simonsson (2009, s. 235) kallar för teknikstrul och redogör
för att det ibland märktes att uppkopplingen var sämre på grund av konstaterad överbelastning
av nätet. Simonsson (2009, s. 235) nämner teknikstrul som en faktor till att
distansundervisningen kan uppfattas som en sårbar undervisningsform. Övriga slöjdlärare såg
brister som ett resultat av socioekonomiska problem och föräldrars attityd. Det här
sammanstämmer med Hillis (2016, s. 29) syn angående inverkan av den socioekonomiska
ställningen och närmiljöns kulturella attityd som något som påverkar elevens lärande i hög grad.
Även Kouhia, Kangas och Kokko (2021) redogör för att utmaningar under distansperioden
våren 2020 kunde gälla den ojämn fördelning av resurser rent socialt, materiellt och
teknologiskt samt vilken kontext och utbildningsbakgrund individen härstammar från.
7.1.2. Mål och kriterier som uppfylls för bedömning i slöjd under distansperioden
Slöjdlärares möjlighet att uppfylla målen och kriterierna för bedömning
Resultatet visar att alla slöjdlärare var enliga om att de mål som rör digital kompetens uppfylls.
I resultatet framkommer att lärarna främst har de sju kompetenserna som kriterier och strävan
för sin undervisning och bedömning. Eftersom det inte var givet att elever har rätt material och
rätt förutsättningar hemma kunde inte slöjdlärarna ha slöjdrelaterade mål. Resultatet visar att
majoriteten av slöjdlärarna också är överens om att vardagskompetens är ett område var
slöjdlärarna kan var förlita sig på att målen uppfylls.
Vidare nämner slöjdlärarna sådant som är utmanade under distansperioden, bland annat
det ämnesteknologiska var materialkännedom och maskinanvändning uteblir. Samtliga
slöjdlärare var eniga om att de slöjdrelaterade mål och kriterier som vanligen ställs för
bedömning enligt Glgu (2014) var omöjliga att uppnå under distansperioden.

85
Majoriteten av slöjdlärarna uppger i resultatet att det fanns en variation bland hur
eleverna genomförde sina slöjduppgifter, precis som vid närundervisning fanns det de som
jobba utöver lektionstid och sådana som har gjort uppgifterna i hastverk. I resultatet
konstaterade samtliga slöjdlärare att elevers hemförhållanden påverkade mera vid
distansundervisning än vid kontaktundervisning.
Slöjdlärarna som deltog i studien redogör för två olika bedömningsvarianter.
Majoriteten av slöjdlärarna menar att det viktigaste var att eleven skulle lämna in slöjduppgifter
för att möjliggöra bedömningen men det var uttalat i kollegiet att betyget inte skulle sänkas
efter distansperioden men att det var möjligt att höja betyget för fina prestationer. Den andra
bedömningsvarianten utgjordes av en slöjdlärare som använde noggranna bedömningsmatriser,
där elevens betyg kunde både höjas och sänkas utgående från insatserna under distansperioden.
Sammanfattningsvis kan nämnas att de mål som alla slöjdlärare i studien var eniga om
att uppnåddes under distansperioden våren 2020 var det sjätte målet var eleven ska utnyttja
IKT-möjligheter i sitt slöjdande. Likaså var slöjdlärarna eniga om att det femte målet uppnåddes
till viss del under distansperioden, var eleven ska uppfatta, förutse och reagera på riskfaktorer
i sitt arbete, så att eleven kan på ett tryggt sätt utföra sina slöjduppgifter i hemmet. Vidare
förlitade sig majoriteten av slöjdlärarna i studien på att de sju kompetenserna skulle vara det
eftersträvansvärda i undervisningen under distansperioden. Bland de kompetenser som
slöjdlärarna framhöll att uppnåddes under distansperioden våren 2020 var det främst den tredje
kompetensen, vardagskompetens och den femte kompetesen, digital kompetens, men även en
del av slöjdlärarna ansåg att den andra kompetensen, kulturell och kommunikativ kompetens
och den sjätte kompetensen, arbetslivskompetens och entreprenörskap uppnåddes i
slöjdlärarnas undervisning (Utbildningsstyrelsen, 2014, s. 430–431). Även Porko-Hudd och
Hartvik (2021) fick i sin forskning ett resultat som visar att lärare anser att det finns innehåll i
slöjdundervisning som för en begränsad tid lämpar sig för undervisning på distans, så att
åtminstone en del av målen för inlärning uppnås.
7.1.3. Uplevelser och lärdomar som slöjdlärare tar med sig från distansperioden
Slöjdlärares upplevelser av stöd
Resultatet visar att slöjdlärarnas initiala känslor vid övergången till distansundervisning var
varierande, där en slöjdlärare kände att det skulle bli en stor utmaning och en slöjdlärare menade
att det var en konstig känsla och mycket var ovisst. På kommunal nivå överraskade
omfattningen av pandemin, visar kartläggningar, vilket omöjliggjorde för att kunna förbereda
sig på olika scenarion som exempelvis den omfattande period som skolorna bedrev på distans

86
(Statsrådet, 2 juli 2020b). Det krävs en förmåga av lärarna att de ska under olika förhållanden
kunna hantera omständigheter som inte är påverkningsbara (Karlberg-Granlund, 2009, s. 22)
Majoriteten av slöjdlärarna som deltog i studien, upplevde ett stark ämneskollegialt
stöd. Inom det kollegiala stödet kan man utläsa tre karaktäristiska särdrag. Det första är internt
ämneskollegialt stöd, vilket majoriteten av slöjdlärarna redogör för. Även Porko-Hudd och
Hartvik (2021) kunde utläsa liknande resultat ur sin undersökning var det stora flertalet av
lärarna ansåg att det fanns ett behov av kollegialt stöd och att de hade upprättat ett samarbete
med andra slöjdlärare, initialt med sin ämneskollega på skolan. Det andra som framkom bland
studiens slöjdlärare är internt kollegialt stöd, var slöjdläraren funnit ett fint stöd bland andra
kollegor på skolan. Det tredje särdraget som framkommer i studien är externt kollegialt stöd,
var slöjdlärare funnit stöd bland ämneskollegor i olika forum. Liknande redogör Porko-Hudd
och Hartvik (2021) för när de identifierar ett samarbete slöjdlärare emellan, nya bekantskaper
genom olika forum samt tidigare kontakter inom slöjdområdet urskiljs.
Slöjdlärarnas upplevelser av skolledningens stöd varierade, då två av slöjdlärarna
upplevde att de fick stöd, två av slöjdlärarna upplevde att de inte fick stöd och en slöjdlärare
upplevde att de fick mera förmaningar än stöd. Upplevelser av variation i stöd från
skolledningens håll styrks av Niittylä (2020) som menar att lärarnas erfarenheter varierade
kring stödet som skolan erbjöd dem under distansperioden våren 2020. Även OAJ:s
undersökning (OAJ, 23 april 2020) visar att 59 % av lärarna ansåg att de fick bra eller ganska
bra stöd från utbildningsanordnaren. Ändå var variationen stor, då 25 % av lärarna ansåg att
utbildningsanordnarens stöd var måttligt och 15 % ansåg stödet vara bristfälligt. Noterbart är
att steget till distansundervisning är en helt ny och svår situation för lärarna, därför anser
Edvardsson (2020, s. 129–131) att det finns skäl för skolledningen att ordna fortbildning inom
digital kompetens till lärarna när distansundervisning inleds.
Ingen av slöjdlärarna upplevde att de fick stöd hos myndigheter såsom
utbildningsstyrelsen, utbildningsministeriet och OAJ. Men ingen av slöjdlärarna hade varken
förväntat sig eller sökt stöd hos dem, därför upplevde inte slöjdlärarna att de saknade stödet hos
de ovannämnda. En förklaring som Stadsrådet (2 juli 2020b) ger är att bristen i stöd kan ligga i
dålig beredskap, eftersom kommunenkäten visar att närmare 90 % av kommunerna upplevde
att en beredskapsplan behövde bli förnyad samt att det behövs utbildning och stöd i
beredskapsfrågor.

87
Slöjdlärares upplevelser av att genomföra distansundervisning
Majoriteten av slöjdlärarna upplevde att den främsta utgångspunkten för att genomföra
distansundervisningen var att tänka igenom vilka material och vilken utrustning som finns i
varje hem. Några av slöjdlärarna uttryckte att det var tidskrävande att planera arbetsområden
till distansundervisning eftersom allt skulle planeras från grunden med tydliga instruktioner. Ett
liknande resultat framgår av OAJ:s (23, april 2020) undersökning som visar att lärare lade
mycket av sin tid på att förbereda sin undervisning. Eftersom läraryrket medför en jämförelsevis
hög grad av autonomi (Willermark, 2018, s. 20–21) behöver läraren ta ställning till vad
undervisningen ska handla om, vad eleven ska lära sig av arbetsområdet och hur läraren ska
lägga upp undervisningen (Edvardsson, 2020, s. 132). Simonson (2009, s. 235) framhåller att
distansundervisningen är resurskrävande såväl som ur personal- och tidsmässigt perspektiv. En
annan orsak till varför arbetsbelastningen ökade menar Edvardsson (2020, s. 129–131) beror
på att många elever behövde hjälp med att komma igång med sina uppgifter.
Samtliga slöjdlärare i studien upplever att deras arbetstid och arbetsbörda blev
dramatiskt större och majoriteten av slöjdlärarna var uppkopplade även efter normal arbetstid.
Vilket sammanstämmer med Akava Works (u.å.) undersökning som visar att distansarbetet
bidrog till en avsevärd ökning av arbetsbelastningen för lärarna. Lärarna påtalade att
arbetsbördan ökade, att de behövde göra flera saker parallellt samt att det förekom störande
avbrott under arbetsdagen. Därtill nämnde lärarna den strama tidtabellen och en allt större
upplevelse av brådska och brist på ork som krävande (Akava Works, u.å.). Det går även att
relatera studiens resultat till OAJ:s (23 april 2020) undersökning som visar att 75 % av
grundskolelärarna ansåg att undantagsförhållandena har ökat deras arbetsmängd rejält och den
tid som de satt på sitt arbete. Lärarna inom den grundläggande utbildningen påvisade de mest
bekymrande siffrorna gällande orken att arbeta.
Ur resultatet kunde utläsas att två av slöjdlärarna var nöjda med kvaliteten på
slöjdundervisningen, där de upplevde att det blev bra efter omständigheterna. Tre av
slöjdlärarna upplevde att det blev sämre än vid närundervisning och en av dem preciserade
genom att uttrycka att slöjdläraren upplevde att hen blev avstängd från att göra ett bra jobb.
Som jämförelse kan nämnas att 80 % av kommunerna bedömde att de lyckats väl med att ordna
distansundervisning inom den grundläggande utbildningen (Statsrådet, 2 juli 2020b). Åbo
universitets (2020b) undersökning sammanstämmer i viss mån med studiens resultat var drygt
40 % av lärarna och eleverna påtalade att kvaliteten på undervisningen försämrades i och med
distansundervisningen. Speciellt olämpligt för distansundervisning upplevdes konst- och
färdighetsämnen enligt undersökningen från Åbo universitet (2020b). Vilket också Simonson

88
(2009, s. 235) styrker genom att säg att inte alla ämnen är lika lämpade för distans–
undervisning.
Majoriteten av slöjdlärarna har fått positiv återkoppling från elevernas hem var det
uttryckts uppskattning för att eleverna lärde sig hemmets praktiska sysslor som förberedde dem
inför framtiden. Porko-Hudd och Hartvik (2021) redogör för av återkopplingen att döma
uppskattades uppgifternas praktiska karaktär och gav vårdnadshavarna en förståelse för
innehållet i slöjdundervisningen. Några slöjdlärare i studien hade upplevt enstaka förvånande
kommentarer i negativ bemärkelse.
Slöjdlärares kunskapsutveckling och lärdomar av distansperioden
Samtliga slöjdlärare som deltog i studien upplever att de har utvecklat sin digitala kompetens
under distansperioden. Detta styrks av Åbo universitets (2020b) undersökning som påvisar att
lärarna bedömde att deras egen färdighet inom distansundervisning var svag före
distansperioden men att deras kunskaper utvecklats märkbart under distansundervisningens
gång. OAJ:s (23 april 2020) kartläggning å sin sida visar att ungefär 50 % av lärarna bedömer
att de hade tillräckligt bra kunskap gällande digital och pedagogisk kompetens inför
distansperioden. Det finns dock en variation där 10 % av lärarna menade att deras digitala och
pedagogiska beredskap var dålig (OAJ, 23 april 2020).
Några slöjdlärare kan se att slöjdämnet utvecklats under distansperioden främst på
området att utnyttja digitala resurser. Detta kan härledas till det Koski (2020) beskriver som en
digital utvecklingsfas för lärare (Åbo universitet, 2020b). Även annan forskning visar på
punkter var slöjdämnet givits nya möjligheter såsom Kouhia, Kangas och Kokko (2021, s. 31–
32) nämner att slöjd på distans kan främja förståelsen och problemlösningen i verkligheten och
eleven kan tillgodose sin kreativitet och sitt hantverk i vardagen. Vidare nämner forskarna att
lärarna skapat nya metoder som kan tillämpas även efter distansperioden våren 2020, vilket
också Porko-Hudd och Hartvik (2021) redogör för att arbetsmetoder som använts under
distansundervisningen går att tillämpa även i kontaktundervisning.
I traditionell slöjdundervisning kommunicerar man på flera sätt, genom både verbal och
ickeverbal kommunikation, att observera andras görande samt att använda material och
utrustning i slöjdsalen (Andersson, 2019). Med erfarenhet av distansperioden våren 2020 visar
resultatet att samtliga slöjdlärare skulle vid en upprepad distansperiod bedriva en
slöjdundervisning som påminner mera om traditionell slöjdundervisning som sker vid
kontaktundervisning. Den snabba övergången till distansundervisning våren 2020 förorsakade
att den mångsidiga kommunikationen uteblev nästan helt i den digitala miljön (Porko-Hudd &

89
Hartvik, 2021), något som slöjdlärarna i studien skulle vara måna om att förhindra idag. Vid en
ny distansperiod säger två av slöjdlärarna att de skulle skicka ut materialpaket och en slöjdlärare
skulle sträva efter en hel och fullständig slöjdprocess. För att uppnå bra distansundervisning
krävs en välplanerad och tydlig uppbyggnad gällande lektionsstruktur och allmän arbetsstruktur
(Edvardsson, 2020, s. 129–131).
När studiens slöjdlärare fick reflektera över distansundervisningen nämner två av dem
att de kan skönja kunskapsluckor hos eleverna med följd av distansundervisningen. En
slöjdlärare nämner att hen skulle variera inlämningsformen för uppgifterna. Även Simonson
(2009, s. 235) menar att alla skolämnen inte är lika lämpade för att undervisa på distans via
datorn samt att det kan finnas svårigheter för lärare att anpassa sin undervisning till ett onlineformat, en orsak är att distansundervisning lätt kan betona det tekniska i en för hög grad, det
vill säga hur man kommunicerar via digitala verktyg, snarare än inlärning och innehållet
(Simonson, 2009, s. 235). En slöjdlärare reflekterar över skillnaden om det skulle ha funnits en
lärobok att jobba utgående ifrån och upplever att det skulle ha gett större rättvisa och
jämbördighet mellan eleverna. I vissa hänseenden är avsaknaden av en lärobok och ena sidan
en frihet och andra sidan ställer det krav på läraren att förmå planera och genomföra intressant,
modern samt pedagogiskt, didaktiskt och ämnesteknologiskt bra undervisning enligt rådande
läroplan (Porko-Hudd, Sjöberg & Sunngren, 2015, s. 12). Vid distansundervisning blir
avsaknaden av läromedel ytterst påtaglig inom slöjdämnet, eftersom läroboken blir ytterligare
en sak att addera till listan av det som faller bort vid distansundervisning utöver material,
verktyg och den fysiska miljön (Simonson, 2009, s. 234–235). Två av slöjdlärarna hade
liknande reflektioner kring distansperioden våren 2020, ingenting är omöjligt och att allt går
om det måste. Däremot har det efter distansperioden våren 2020 beslutats om en temporär lag
för exceptionella undervisningsarrangemang som gäller från 1 januari till 31 juli 2021.
Exceptionella undervisningsarrangemang kan beslutas om av utbildningsanordnaren ifall
närundervisning i skolan inte anses vara tryggt och om det är nödvändigt för att undervisning
ska kunna ordnas (Lag om grundläggande utbildning, 628/1998). Resultatet visar att samtliga
slöjdlärare upplever att de efter distansperioden våren 2020 har en helt annan beredskap för
distansundervisning när det aktualiseras på nytt, däremot uttrycker en del av slöjdlärarna att det
känslomässigt är tyngre med tanken på nya distansperioder. Trots erfarenheten av
distansundervisning är det svårare att känna entusiasm inför en likande period.

90

7.2. Metoddiskussion
Här näst förs det en diskussion kring den metod som har valts för studien. Diskussionen
fokuserar på huruvida den semistrukturerade intervjun har fungerat och om intervju var rätt val
för studien.
Studiens syfte var att studera slöjdlärares upplevelser av distansperioden våren 2020
och genomfördes i Svenskfinland inom grundskolans årskurser 7–9. Studien utgår från en
hermenutisk forskningsansats och datainsamlingsmetod sker med semistrukturerade intervjuer.
Initialt stod valet av datainsamlingsmetod mellan intervju och enkät. Valet blev enklare vid
genomgång av den kvantitativa ansatsen och influensen av Kvale och Brinkmann (2014, s. 142–
143) vilka redogör för att det kvantitativa verktyget är bra vid intresse för mätbarhet, något som
den här studien inte har som syfte. Genom att visa på den kvantitativa ansatsens olämplighet,
styrker vi valet av den rätta ansatsen. Den hermeneutiska forskningsansatsen valdes eftersom
den anses vara lämplig då forskarna vill undersöka människans upplevelse av en specifik
företeelse. Denna studie undersöker slöjdlärares upplevelser av distansundervisning under
distansperioden våren 2020, vilket motiverar till valet av en hermeneutisk forskningsansats
(Westlund, 2009, s. 62).
Vi har valt den semistrukturerade intervjun med motiveringen att det finns rum för
respondenterna att utveckla sina svar så att en förståelse kan skapas för lärarnas upplevelser av
distansundervisning, men ändå ha färdigt bestämda ämnen och frågor att utgå från (Denscombe,
2006, s. 266–267). Tanken med studien var ta reda på slöjdlärarnas personliga upplevelser och
därför valdes kvalitativa intervjuer som datainsamlingsmetod. Denscombe (2006, s. 263–265)
menar att då forskaren är intresserad av respondentens åsikter, känslor, uppfattningar och
erfarenheter är intervju en lämplig datainsamlingsmetod, med andra ord för att få en större och
djupare förståelse. Det sammanlagda antalet respondenter var fem, varav en respondent
utgjorde förpilotstudien men ansågs ge ett mervärde till studien och användes således. Vi
upplever att den kvalitativa intervjun gav oss svar på studiens forskningsfrågor.
För att garantera validiteten i studien gäller det för forskaren att förhålla sig förnuftigt
och handla försvarbart genom alla stegen i forskningsprocessen, därför valde vi att följa Kvale
och Brinkmanns (2014, s. 297–298) sju stadier för en intervjuundersökning, var en
kvalitetskontroll görs under kunskapsproduktionens alla stadier. Forskarna lägger således inte
betoningen på kontrollen i slutet av studien utan på en ständig kvalitetskontroll under arbetets
alla stadier (Kvale och Brinkmanns, 2014, s. 297–298). Intervjuguiden har formulerats på ett
sånt sätt att intervjusvaren inte styrs (Trots, 2010), vilket gör att vi anser att trovärdigheten är
hög. Vi upplever att respondenterna gav uppriktiga svar om sina upplevelser och åsikter

91
gällande distansperioden. Dock är det svårt att få kännedom om alla respondenter har svarat
samvetsgrant eller om någon har svarat utgående från förutfattade förväntningar, vilket kan ses
som en faktor som sänker trovärdigheten.
Vår eventuella inverkan på resultatet är något som man inte kan bortse ifrån,
Denscombe (2016) beskriver att forskningen aldrig står fri från forskarens inverkan och
resultatet är alltid en produkt av en tolkningsprocess. Såsom i den här studien är det en risk att
våra egna erfarenheter av distansstudier och distansundervisning kan ha färgat studien. Trost
(2010) framhåller att ifall respondenterna delges information om studiens konfidentialitet
skapas en trygg intervjusituation för respondenten. Av den anledningen var vi måna om att i ett
tidigt skede informera respondenterna om att deras svar kommer att behandlas konfidentiellt
och att deras identitet förblir anonym. Därför tror vi att vi har skapat en trygg intervjusituation
där respondenternas sanna upplevelser framgår (Trost, 2010).
I studiens alla skeden har vi försökt vara väldigt tydliga med hur studien genomförts för
att styrka reliabiliteten. Reliabiliteten inom den kvalitativa forskningen går ut på att visa att
forskningen återspeglar beslut och procedurer som en annan forskare kan skönja för att bedöma
de metoder och analyser som gjorts. Det vill säga möjlighet att granska forskningsprocessen
och finna ett substitut för att upprepa forskningen (Denscombe, 2016, s. 409–414). Även
revideringen av intervjuguiden, förpilotstudien och pilotstudien samt färgkodningen av det
transkriberade materialet var insatser för att öka reliabiliteten.
Vi vill hävda att studien har hög reliabilitet eftersom studiens resultat ofta korrelerar
med andra studier och kartläggningar såsom det redogjorts för i diskussionen med Kouhia,
Kangas och Kokko (2021), Porko-Hudd och Hartvik (2021) samt Åbo universitet (2020a).
Vi är medvetna om att annat resultat med största sannolikhet skulle uppnås ifall man
skulle upprepa studien, eftersom man inte kan efterlikna ett specifikt socialt sammanhang och
samla liknande slöjdlärare på nytt, det vill säga generaliserbarhet. Likaså är vi medvetna om att
lärares uppfattning och upplevelser förändras under pandemins gång och därför kunde en
upprepande studie vid ett senare tillfälle ge annorlunda resultat, det här innebär ändå inte att de
uppfattningar som presenteras i denna studie inte skulle vara värdefull information vid
distansundervisning vid ett senare tillfälle.
Vid val av respondenter utgick vi från alla svenskspråkiga grundskolor årskurser 7–9 i
Svenskfinland och valde organisationer, det vill säga skolor, på premissen att få geografisk
spridning, helt enligt Eriksson-Zetterquist och Ahrnes (2011) kriterier. Detta för att eventuellt
minska risken för att just de lärarna har samarbetat med varandra och således få en variation på
lärarnas upplevelser samt vilken karaktär som undervisningen antog under distansperioden.

92
Trost (2010, s. 137) menar att respondenterna möjligast väl behöver representera det som ska
studeras för att säkerställa att intervjusvaren blir möjligast innehållsrika. Därför beaktades
lärarnas kompetens, den geografiska spridningen och erfarenhet av distansperioden våren 2020.
Trost (2010, s. 143) framhåller att man ska begränsa antalet intervjuer, det vill säga
respondenter, eftersom materialet blir mera lätthanterligt och överblickbart samt att man kan se
alla detaljer som binder ihop och vad som skiljer. Tänkvärt är att kvalitet går framom
kvantiteten och vid behov kan man istället komplettera med ytterligare intervjuer. Ett fåtal väl
utförda intervjuer är mer värdefullt än flera mindre väl utförda intervjuer (Trost, 2010, s. 143–
144). Stukát (2011, s. 36) belyser dock att reliabiliteten kan anses vara osäker på grund av ett
lågt antal respondenter. Med detta i åtanke övervägdes antalet respondenter noga. Vi var
beredda att söka efter flera respondenter ifall vi ansett dessa respondenters svar inte varit
tillräckligt uttömmande. Efter att ha utfört fem intervjuer upplevde vi att intervjuerna gett oss
tillräckligt djupgående reflektioner. Trots att vi anser att det har utförts tillräckligt många
intervjuer är vi ändå medvetna om att resultatet inte möjliggör en generalisering. Det faktum
att vi är oerfarna forskare gör att vi eventuellt inte alltid identifierat tillfällen för följdfrågor. Ett
annat skäl till kritik är att intervjuerna utfördes inom en kort tidsperiod, efter att intervjufrågorna
formulerats och fastställts, det här kan ha bidragit till att intervjufrågorna inte bearbetats i
tillräcklig utsträckning, vilket kan ha inverkat på hur respondenterna har uppfattat
intervjufrågorna.
Det faktum att studien alla faser har genomförts av två forskare anser vi att gallrar bort
möjligheten att alltför subjektiva upplevelser slinker igenom. Det betyder att vi genom
forskningsarbetets alla faser tillsammans och gemensamt reflekterat, diskuterat och ifrågasatt
våra förfaranden. Vi tror således att subjektiva antaganden och tolkningar inte präglat resultatet
på ett tvivelaktigt sätt.
För att sammanfatta är vi helt medvetna om att en generalisering av resultatet inte är
möjligt på grund av forskningsprojektets storlek men vi upplever ändå att denna studie bidragit
med väsentliga insikter inom distansundervisning i slöjdämnet.

7.3. Förslag till fortsatt forskning
Istället för en kvalitativ forskningsansats skulle en studie kunna genomföras med en kvantitativ
forskningsansats med enkäter och öppna frågor eller utförliga flervalsalternativ och istället för
att ha en beskrivande infallsvinkel kunde studien vara mätbar. En annan tänkbar infallsvinkel
kunde vara en jämförelsestudie hur slöjdundervisningen ser ut på distans efter ytterligare
genomförda distansperioder, det vill säga att flytta fokus från hur slöjdlärarna genomförde

93
distansundervisning till hur en optimal distansundervisning inom slöjden genomförs. Det skulle
vara intressant att flytta fokus från lärarnas perspektiv till hur eleverna har uppfattat
distansperioden våren 2020, alternativ ur ett kommun- och myndighetsperspektiv, var resultatet
skulle kunna fungera som en utvärdering och stå som grund för utarbetandet av en
beredskapsplan.

94

Litteraturförteckning
Ahola, A. (2017). Mikä lähikoulu? Laadullinen tapaustutkimus kyläkoulun lakkautta mista
seuranneesta etäopetusjärjestelystä. [Pro gradu tutkielma, Kasvatustieteiden
tiedekunta, Lapin yliopisto]. Lauda.
https://lauda.ulapland.fi/bitstream/handle/10024/62858/Ahola.Anu.pdf;jsessionid=72F
CE862700D2DD291A4C22CE490D965?sequence=1
Ahtola, O. & Ruski, J. (2020). Digitaalinen teknologia käsityön opetuksessa. [Pro gradu
tutkielma, Rauman yksikkö, Turun Yliopisto]. UTUPub.
https://www.utupub.fi/bitstream/handle/10024/149579/Ahtola_Oskari_Ruski_Jyrki_o
pinnayte.pdf?sequence=1&isAllowed=y
Akava Works. (u.å.). Koronapandemia ja akavalaisten työelämä syksyllä 2020. Hämtad 26
januari, 2021, från https://akavaworks.fi/wpcontent/uploads/sites/2/2020/11/Koronaselvitys-2020-Koronapandemia-muutti-tyontapoja-ja-kuormitusta-v2.pdf
Andersson, J. (2019). Instruktion av hantverkstekniker i slöjden - Fiktiv och konkret handling
som kommunikativ resurs. Hämtad från
https://journals.oslomet.no/index.php/formakademisk/article/view/2761/3402
Christensson, P. (2010). ICT Definition. Hämtad 8 februari, 2021 från
https://techterms.com/definition/ict
Degerfält, I. & Porko-Hudd, M. (2008). Informationsteknik: Ett redskap i slöjden. Ingår i K.
Borg & L. Lindström (Red.). Slöjda för livet: om pedagogisk slöjd (s. 113–123).
Stockholm: Lärarförbundets förlag
Denscombe, M. (2016). Forskningshandboken: för småskaliga forskningsprojekt inom
samhällsvetenskaperna. (3., rev. och uppdaterade uppl.) Lund: Studentlitteratur.
Edvardsson, J. (2020). Digital kompetens i svenskundervisningen: klassrumsnära exempel.
(Upplaga 1). Lund: Studentlitteratur.
Eriksson-Zetterquist, U & Ahrne, G. (2011). Intervjuer. I G. Ahrne, G. Ahrne, & P. Svensson,
Handbok i kvalitativa metoder (s. 36–57). Malmö: Liber.
Europaparlamentet (2006). Europaparlamentets och rådets rekommendation av den 18
december 2006 om nyckelkompetenser för livslångt lärande. (Europeiska unionens
officiella tidning, 2006/962/EG). https://eur-lex.europa.eu/legalcontent/SV/TXT/HTML/uri=CELEX:32006H0962&qid=1611762633474&from=SV

95
Gillham, B. (2008). Forskningsintervjun: tekniker och genomförande. (1. uppl.) Lund:
Studentlitteratur.
Hartvik, J. (2013). Det planlagda och det som visar sig. Klasslärarstuderandes syn på
undervisning i teknisk slöjd. (Akademisk avhandling). Åbo: Åbo Akademis förlag.
Hilli, C. (2016). Virtuellt lärande på distans: en intervjustudie med finländska
gymnasiestuderande. (Akademisk avhandling). Åbo: Åbo Akademis förlag.
Hiltunen, K. & Porko-Hudd, M. (2017). Programmering och digital dokumentation – nya
inslag i slöjdundervisningen. Ingår i E. Backlund-Kärjenmäki, U. Granfors & R.
Heilä-Ylikallio. (Red.). Digitala dimensioner – Dididi vid Vasa övningsskola i 10 år!
101–110. Hämtad från https://projektdididi.files.wordpress.com/2012/04/dididi-vidvasa-occ88vningsskola-i-10-acc8ar-webb1.pdf
ICMJE. (2021). Defining the Role of Authors and Contributors. Hämtad 8 februari, 2021, från
http://www.icmje.org/recommendations/browse/roles-and-responsibilities/definingthe-role-of-authors-and-contributors.html
Karlberg-Granlund, G. (2009). Att förstå det stora i det lilla: byskolan som pedagogik, kultur
och struktur. Diss. Åbo: Åbo akademi, 2009. Åbo.
Keegan, D. (1996). Foundations of distance education. (3. ed.) London: Routledge
Kouhia, A. Kangas, K. & Kokko, S. (2021). Käsityötä etänä. Ingår i I. Pousi. (Red.).
Ainedidaktiikan symposiumi 2021 - Aineenopetus ja aiheenopetus. 31–32. Hämtad
från https://blogs.helsinki.fi/ad-symposiumi2021/files/2021/02/Ainedidaktiikansymposiumi_2021.pdf
Kvale, S. & Brinkmann, S. (2014). Den kvalitativa forskningsintervjun. (Tredje [reviderade]
upplagan). Lund: Studentlitteratur.
Lag om grundläggande utbildning (628/1998). Justitieministeriet
https://www.finlex.fi/sv/laki/ajantasa/1998/19980628?search%5Btype%5D=pika&sea
rch%5Bpika%5D=grundskola
Lehti, H. (2012). Tekstiilikäsityökurssin kehittäminen verkko-oppimisympäristöön. [Pro gradu
tutkielma, Käyttäytymistieteellinen tiedekunta Opettajankoulutuslaitos, Helsingin
yliopisto]. Helda.
https://helda.helsinki.fi/bitstream/handle/10138/36899/tekstiil.pdf?isAllowed=y&sequ
ence=1
Lindfors, L. (1991). Slöjddidaktik: inriktning på grundskolans textilslöjd. Helsinki: Finn
Lectura.

96
Mariehamns stad. (23 september 2020). Grundskola. https://www.mariehamn.ax/daghemskola/grundskola/
Marner, A. & Örtegren, H. (2014). Digitala medier i ett bildperspektiv. Ingår i P. Erixon.
(Red.). Skolämnen i digital förändring: en medieekologisk undersökning. (1. uppl.)
Lund: Studentlitteratur.
Myrskog, S. & Högväg, J. (2020). Manuellt eller digitalt. Slöjdstuderandes tankegångar om
formgivning i slöjd. Techne serien – Forskning i Slöjdpedagogik och Slöjdvetenskap,
27 (1). https://journals.oslomet.no/index.php/techneA/issue/view/402
Nationalencyklopedin. [u.å.a.]. Distansundervisning. Hämtad 13 januari, 2021, från
https://www.ne.se/uppslagsverk/encyklopedi/lång/distansundervisning
Nationalencyklopedin. [u.å.b.]. Autonomi. Hämtad 24 mars, 2021, från
https://www.ne.se/uppslagsverk/encyklopedi/l%C3%A5ng/autonomi
Nationalencyklopedin. [u.å.c.]. Så bidrar digitala verktyg till mer aktiva elever. Hämtad 5
mars, 2021, från https://www.ne.se/info/aktuellt/skola/sa-bidrar-digitala-verktyg-tillmer-aktiva-elever/
Niittylä, S. (2020). Kotitalousopettajien kokemuksia opetuksen järjestämisestä
etäopetusjaksona keväällä 2020. [Pro gradu tutkielma, Kasatustieteellinen tiedekunta,
Helsingin Yliopisto]. Helda.
https://helda.helsinki.fi/bitstream/handle/10138/324158/Niittyla_Saara_pro_gradu_tut
kielma_2020.pdf?sequence=2&isAllowed=y
Nyberg, R. & Tidström, A. (red.) (2012). Skriv vetenskapliga uppsatser, examensarbeten och
avhandlingar. (2., [rev.] uppl.) Lund: Studentlitteratur.
Nygren-Landgärds, C. (2000). Educational and Teaching Ideologies in Sloyd Teacher
Education. (Akademisk avhandling). Åbo: Åbo Akademins förlag.
OAJ. (23 april 2020). OAJ:s kartläggning: Distansundervisningen fungerar överlag bra, men
enstaka elever och studerande har svårigheter. https://www.oaj.fi/sv/aktuellt/nyheteroch-pressmeddelanden/2020/enkat-om-undantagsarrangemangen/
Porko-Hudd, M. (2005). Under ytan, vid ytan och ovanför ytan. Analys av tanken bakom tre
läromedel i slöjd. (Akademisk avhandling). Åbo: Åbo Akademis förlag.
Porko-Hudd, M. & Hartvik, J. (2021). “Coronaslöjd” Lärares omställning till ofrivillig
distansundervisning. Manuskript godkänt för publicering.
Porko-Hudd, M., Sjöberg, B. & Sunngren, M. (2015). Slöjdfröjd: Didaktiska diskussioner om
och idéer för slöjdundervisningens upplägg. Vasa: Åbo Akademi, Fakulteten för
pedagogik och välfärdsstudier.

97
Riksdagen. (15 december 2020). Läroplikten förlängs till 18 år.
https://www.eduskunta.fi/SV/tiedotteet/Sidor/Laroplikten-forlangs-till-18-ar-.aspx
Simonson, M.R. (2009). Teaching and learning at a distance: foundations of distance
education. (4. ed). Boston: Allyn & Bacon.
http://learning.fon.edu.mk/knigi/teachinganlearningatadistance-4.pdf
Statsrådet. (6 april 2020a). Begränsningarna inom småbarnspedagogiken, undervisningen och
utbildningen fortsätter fram till 13 maj
https://minedu.fi/sv/-/varhaiskasvatuksen-opetuksen-ja-koulutuksen-rajoituksiajatketaan-13-toukokuuta-asti
Statsrådet. (2 juli 2020b). Kommunenkät: Enligt kommunerna gick det bra med
undervisningen och småbarnspedagogiken under undantagsförhållanden - stödet för
lärare kräver dock uppmärksamhet https://minedu.fi/sv/-/kommunenkat-enligtkommunerna-gick-det-bra-med-undervisningen-och-smabarnspedagogiken-underundantagsforhallanden-stodet-for-larande-kraver-dock-uppmarksamhet
Statsrådet. (15 april 2020c). Kommunenkät: Nästan hälften av kommunerna ordnar skolmat
till alla som vill ha det, men hur detta ordnas varierar mycket mellan kommunerna
https://minedu.fi/sv/-/kuntakysely-lahes-puolet-kunnista-jarjestaa-kouluruokailuakaikille-halukkaille-kaytannoissa-isoja-eroja-kuntien-valilla
Statsrådet. (4 maj 2020d). Närundervisningen fortsätter torsdagen den 14 maj.
https://minedu.fi/sv/-/lahiopetus-jatkuu-torstaina-14-toukokuuta
Statsrådet. (16 mars 2020e). Regeringen har i samverkan med republikens president
konstaterat att undantagsförhållanden rådet i Finland på grund av
coronavirusutbrottet. https://minedu.fi/-/10616/hallitus-totesi-suomen-olevanpoikkeusoloissa-koronavirustilanteen-vuoksi?languageId=sv_SE
Statsrådet. (16 mars 2020f). Statsrådets riktlinjer för anordnare av småbarnspedagogik,
förskoleundervisning, grundläggande utbildning, gymnasie- och yrkesutbildning,
högre utbildning samt fritt bildningsarbete och grundläggande konstundervisning för
att bromsa upp spridningen av coronaviruset. https://minedu.fi/sv/-/valtioneuvostonlinjaus-suosituksista-varhaiskasvatuksen-esiopetuksen-perusopetuksen-lukio-jaammatillisen-koulutuksen-korkeakoulutuksen-vapaan-sivist.
Statsrådet. (26 februari 2021). Exceptionella undervisningsarrangemang inom den
grundläggande utbildningen. https://minedu.fi/sv/-/exceptionellaundervisningsarrangemang-inom-den-grundlaggande-utbildningen

98
Stukát, S. (2011). Att skriva examensarbete inom utbildningsvetenskap. (2. uppl.) Lund:
Studentlitteratur.
Sun, A., & Chen, X. (2016). Online education and its effective practice: A research review.
Journal of Information Technology Education: Research, 15, s. 157–190. Hämtad från
https://www.informingscience.org/Publications/3502
Sundman, L. (2017). Upplagsverket i Finland. Hämtad 4 februari, 2021, från
https://uppslagsverket.fi/sv/sok/view-103684-Svenskfinland
Trost, J. (2010). Kvalitativa intervjuer. (4., [omarb.] uppl.) Lund: Studentlitteratur.
TrustRadius. (2021). Learning Mangement Systems (LMS). Hämtad 5 mars, 2021,
från https://www.trustradius.com/learning-management-lms#toprated
Utbildningsstyrelsen. (2014). Grunderna för läroplanen för den grundläggande utbildningen
2014. Tammerfors: Utbildningsstyrelsen.
Utbildningsstyrelsen. (u.å.a.). Vad är grundläggande utbildning. Hämtad 29 januari, 2021,
från https://www.oph.fi/sv/utbildning-och-examina/vad-ar-grundlaggandeutbildning#c26947a6
Utbildningsstyrelsen. (u.å.b.). Faser och utgångspunkter för en hel slöjdprocess. Hämtad 29
mars, 2021, från https://www.oph.fi/sv/utbildning-och-examina/faser-ochutgangspunkter-en-hel-slojdprocess
Utbildningsstyrelsen. (u.å.c.). Den grundläggande utbildningen. Hämtad 14 april, 2021, från
https://www.oph.fi/sv/statistik/den-grundlaggande-utbildningen#0b747655
Westlund, I. (2009). Hermeneutik. I A. Fejes & R. Thornberg (Red.), Handbok i kvalitativ
analys (s. 62–80). Stockholm: Liber.
WHO. (11 mars 2020). WHO Director-Genreal’s opening remarks at the media briefing on
COVID-19 - 11 March 2020. Hämtad 13 januari, 2021, från
https://www.who.int/director-general/speeches/detail/who-director-general-s-openingremarks-at-the-media-briefing-on-covid-19---11-march-2020
Willermark, S. (2018). Digital Didaktisk Design. Att utveckla undervisningspraktiken i och
för en digitaliserad skola. (Akademisk avhandling). Trollhättan: Högskolan Väst.
Åbo universitet (2020a). EDutu!-webinaarissa käsiteltiin tuoreimmat tutkimustulokset
etäopetuksesta poikkeusoloissa. Hämtad 1 februari, 2021, från
https://www.utu.fi/fi/ajankohtaista/uutinen/edutu-webinaarissa-kasiteltiin-tuoreimmattutkimustulokset-etaopetuksesta

99
Åbo universitet (2020b). Alustavien tutkimustulosten mukaan etäopiskelu korona-aikana oli
oppilaille vaativaa. Hämtad 1 februari, 2021, från
https://www.utu.fi/fi/ajankohtaista/uutinen/alustavien-tutkimustulosten-mukaanetaopiskelu-korona-aikana-oli-oppilaille

100

Bilagor
Bilaga 1. Intervjuguide
TEMA 1: BAKGRUND:
• Hur länge har du jobbat som lärare?
•

Kan du beskriva den skolan som du jobbar i och de särdrag som är specifika för din
skola?

•

Undervisade du i några andra ämnen under distansperioden? Upplevde du skillnader i
undervisningen av de olika ämnena? Och så fall, vilka?

•

Var du grupphandledare? Medförde det utmaningar?

TEMA 2: DISTANSPERIODEN 16.03-14.05.2020
•

Kan du berätta om dina känslor när skolorna övergick till distansundervisning i mars?

•

Fick du stöd

och riktlinjer för hur du skulle organisera och planera

distansundervisningen från skolledningen? I sådant fall, hurdant stöd?
•

Hur upplever du att myndigheterna, såsom utbildningsstyrelsen, utbildningsministeriet,
OAJ agerade under distansperioden?

•

Kan du berätta om hur lärare i skolan och inom samma ämne stödde varandra?
(Kollegialt stöd med mera)

TEMA 3: INNEHÅLLET OCH BEDÖMNINGEN I SLÖJDÄMNET UNDER
DISTANSUNDERVISNINGEN
•

Kan du redogöra för eleverna slöjduppgifter under distansperioden, fortsatte de med
sina påbörjade slöjduppgifter eller började de med helt nya?

•

Berätta om de arbetsområden eller de uppgifter som genomfördes i slöjden under
distansperioden.

•

Skedde undervisningen i realtid (synkront) via digital teknik eller fick eleverna
veckovisa uppgifter (asynkront)?

•

På vilka punkter upplever du att arbetsområdena uppfyllde målen som är nämnda i
läroplanen? Vad lyckades och vad blev mindre lyckat/brast?

•

Kan du berätta om hur du/ni tänkte på hur distansperioden skulle påverka elevernas
betyg?

•

Vilka kriterier grundade du bedömningen på?

•

Finns det något annat som lämnade i åtanke när det kommer till bedömning?

•

Hur ser du på olika elevers engagemang och lärande under distansperioden?

•

Såhär i efterhand, hur upplever du att kvaliteten på undervisningen blev?

101
•

Med de erfarenheter du har idag, av distansundervisning, vad skulle du göra
annorlunda?

TEMA 4: DIGITALA VERKTYG
• Hur kommunicerade du med eleverna? Vilka digitala resurser använde du? Hade du
erfarenhet av att använda dem redan innan?
•

Använde du dig av annan digital teknik i undervisningen?

•

Berätta om skolans möjlighet till att låna ut digital teknik, såsom iPads, datorer som
behövdes under distansperioden?

•

När du ser till digital teknik inom distansundervisningen, kan du beskriva fördelar och
utmaningar?

•

Hur ser du på din digitala kompetens idag jämfört med tiden innan distansperioden.

•

Hur lyckades eleverna använda digital teknik?

•

Berätta om elevernas brister och utmaningar i gällande digitala kunskap?

•

Redogör för elevernas digitala utrustning och uppkoppling.

•

Vad tror du förklararingen till bristfälligheten? Kan det vara socioekonomiska orsaker
eller brist på motivation, ansvar och engagemang?

TEMA 5: DISTANSUPPGIFTERNA, TILLVERKNING, FRAMSTÄLLNING OCH
ÅTERKOPPLING
•

Vad är din upplevelse av att planera arbetsområden till distansundervisningen?

•

Varifrån inhämtade du inspiration och idéer till distansuppgifterna?

•

Hur upplever du att eleverna genomförde sina uppgifter?

•

Hur var elevernas motivation under distansperioden?

•

Berätta om dina knep för att lyckas motivera dina elever?

•

Vilken typ av handledning hade du chans att erbjuda dina elever och bad de om
handledning av dig i sin tur?

•

På vilket sätt fick eleverna återkoppling gällande uppgifterna

•

Berätta om den återkoppling eller feedback gällande slöjdämnet du fick av elever
och/eller föräldrar?

TEMA 6: KOMMUNIKATION UNDER DISTANSPERIODEN
• Hur upplever du att interaktionen förlöpte under distansperioden?
•

Fanns det behov av att kommunicera med hemmet och hur förlöpte kommunikationen i
sådant fall?

TEMA 7: ARBETSTID OCH ARBETSBÖRDA

102
•

Hur upplevde du din arbetsbörda under distansperioden?

•

Med erfarenheterna från distansperioden, har slöjdämnet utvecklats? På vilket sätt i så
fall?

•

Vilka är de främsta lärdomar tar du med dig från den tidigare distansperioden? Kan du
berätta om dina känslor nu när skolan ska gå över till distansundervisning igen nu i mars
2021.

103

Bilaga 2. Information till respondenterna
Hej xxx!
Vi heter Ellen Mattsson och Sofia Smedlund och studerar till slöjdlärare vid Åbo Akademi i
Vasa. Just nu skriver vi vår magisteravhandling med rubriken, Slöjdlärares upplevelser av
distansperioden våren 2020, där vi undersöker och försöker beskriva slöjdlärares upplevelser
av distansundervisningen som ägde rum våren 2020. För att samla in data kommer vi att göra
intervjuer med slöjdlärare runt om i Svenskfinland. Avhandlingen har således en kvalitativ
ansats.
Vi skulle gärna intervjua just dig om detta! Intervjun sker individuellt och utförs digitalt. Vi
värnar om din integritet och du förblir således anonym. Materialet som vi samlar in kommer
enbart att användas till denna avhandling. Intervjun är planerad att ta ca 45 minuter och vi kan
rätta oss efter ditt schema.
Fundera på saken, så kan vi återkomma i början av nästa vecka. Vill du ha mera information
angående avhandlingen eller intervjun förrän du gör ett beslut, är det bara att sända e-post
eller ringa oss personligen.
Vi uppskattar att du tar dig tid att överväga saken och skulle vara ytterst tacksamma ifall du
vill ställa upp på vår intervju.
Med vänlig hälsning,
Ellen Mattsson & Sofia Smedlund
Studerande inom slöjdvetenskap vid Åbo Akademi
Kontakt:
Ellen Mattsson, ellen.m.mattsson@abo.fi, xxx xxxx xxxx
Sofia Smedlund, sofia.smedlund@abo.fi, xxx xxx xxxx

104

Bilaga 3. Samtyckesblankett

Samtyckesblankett
Samtycke till att delta i studien:
Slöjdlärares upplevelser av distansperioden våren 2020
Jag har skriftligen informerats om studien och samtycker till att delta.
Jag är medveten om att mitt deltagande är helt frivilligt och att jag kan avbryta mitt deltagande
i studien utan att ange något skäl.
Min underskrift nedan betyder att jag väljer att delta i studien och godkänner att Åbo Akademi
behandlar mina personuppgifter i enlighet med gällande dataskyddslagstiftning och lämnad
information.
................................................
Underskrift
................................................

........................................................................

Namnförtydligande

Ort och datum

Kontaktuppgifter:
Ellen Mattsson, ellen.m.mattsson@abo.fi
Sofia Smedlund, sofia.smedlund@abo.fi
Handledare: Mia Porko-Hudd, professor i slöjdpedagogik mia.porko-hudd@abo.fi

