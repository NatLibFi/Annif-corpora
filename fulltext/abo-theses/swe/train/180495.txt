Studerandes användning av och förhållning till e-böcker
– ett resonemangsäktenskap mellan studerande vid Åbo
Akademi och e-böcker

Anne Suvanto, 26909
Pro gradu-avhandling i informationsvetenskap
Handledare: Gunilla Widén och Eeva-Liisa Eskola
Fakulteteten för samhällsvetenskaper och ekonomi
Åbo Akademi
2021

2
ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Abstrakt för avhandling pro gradu
Ämne
Författare
Arbetets titel
Handledare

Informationsvetenskap
Anne Suvanto
Studerandes användning av och förhållning till e-böcker – Ett
resonemangsäktenskap mellan studerande av Åbo Akademi och
e-böcker
Gunilla Widén
Eeva-Liisa Eskola

Syftet med denna avhandling är att öka kännedomen om huruvida
grundexamensstuderande använder e-böcker och på vilket sätt. Därtill redovisas
hurdana attityder studerandena har till dem, speciellt när det gäller studierelaterade
e-böcker.
För att kunna nå avhandlingens syfte gjordes en enkät som var riktad till
grundexamensstuderande vid Åbo Akademi. Enkätresultaten studerades genom att
utnyttja lämplig teori. Den teoretiska referensramen består av forskningen i
informationsbeteende, användningen av e-böcker och teknikacceptansmodellen
TAM (technology acceptance model).
Den största delen av respondenterna har läst e-böcker. Helst läser man dock
tryckta böcker. Tryckta böcker ger en behagligare läsupplevelse och de är lätta att
läsa. Att läsa tryckta böcker effektiverar även inlärningen och man minns
innehållet bättre efter att ha läst en tryckt bok.
Respondenterna läser e-böcker om den tryckta boken inte är tillgänglig eller om
boken finns bara som e-bok. E-böcker lämpar bäst för att snabbt kontrollera fakta
när man skriver en uppsats. E-böcker anses också vara mer tillgängliga och de har
bättre sökfunktioner.
Nyckelord

e-böcker, e-bokläsning, läsning, läsupplevelser,
läsundersökning, läsvanor, attityder,
informationsbeteende, teknik,Technology Acceptance
Model

Datum: 31.1.2021

Sidoantal: 52 samt bilagor

3

Innehållsförteckning
1 INLEDNING …………………………………………………..6
1.1 Utgångspunkten för undersökningen ………………………...6
1.2 Forskningsuppgift ……………………………………………7
1.3 Centrala begrepp ……………………………………………..8
2 TEORI ………………………………………………………….10
2.1 Vad är en e-bok? ……………………………………………..10
2.2 Studerandes e-boksanvändning ……………………………...11
2.3 Informationsbeteende i förhållande till läsande ……………..18
2.4 Technology Acceptance Model ………………….…………..22
3 METOD ……………………………………………………..…26
3. 1 Metodval …………………………………………………….26
3.2 Enkät …………………………………………………...…….27
3.3 Datainsamling …………………………………………..……28
3.4 Kritisk granskning av metoden ………………………………30
4 RESULTAT ……………………………………………………31
4.1 Bakgrundsinformation ……………………………………….31
4.2 Användning av e-böcker ……………………………………..34
4.3 Lån/nedladdning av e-böcker via Åbo Akademis bibliotek …40
4.4 Attityder gällande e-böcker och läsning ……………………..48
5 DISKUSSION …………………………………………………53

4
5.1 Studerande och e-böcker ………………………………….…53
5.2 Metodval ………………………………………………….…56
5.3 Studiens begränsningar och förslag till fortsatt forskning ….56
Referenser …………………………………………………… …58
Bilagor ………………………………………………………… .63
Bilaga 1: Följebrev ……………………………………………...64
Bilaga 2: Frågeformulär ………………………………………...65
Bilaga 3: Flygblad ………………………………………………68
Bilaga 4: Studerandenas huvudämne …………………………...69

Diagram
Diagram 1. Beståndsdelar av informationsbeteendet …………...20
Diagram 2. Elementen i Technology Acceptance Model och
hur de påverkar varandra …………………………………….….23
Diagram 3. Vid vilken fakultet studerar du? ………………....…32
Diagram 4. Respondenternas födelseårtionde ……………….….34
Diagram 5. Har du läst e-böcker? ……………………………....35
Diagram 6: Varför har du inte läst e-böcker? …………………..36
Diagram 7: Hur många böcker har du läst som e-bok? ………...37
Diagram 8: Vilka e-böcker har du läst? ………………………...38
Diagram 9: Vilket format föredrar du när läser för tent? ………39
Diagram 10: Vilket format föredrar du när du läser för
uppsatsskrivning? ………………………………………………39

5
Diagram 11: Hur många gånger har du lånat eller laddat ner
e-böcker via ÅAB? …………………………………………….41
Diagram 12: Varför valde du en e-bok? ……………………….42
Diagram 13: Hur läste du boken? ……………………………...44
Diagram 14: På vilken apparat läste du e-boken? ……………..45
Diagram 15: Egenskaper förknippade med läsning …………...49
Diagram 16: Attityder gällande läsning ……………………….51

6

1 INLEDNING
Avsikten med denna undersökning är att studera hur grundexamensstuderande vid
Åbo Akademi använder e-böcker och hur de förhåller sig till dem. Undersökningen
avslöjar varför man läser eller inte läser e-böckerna. Resultatet visar på vilket sätt eböckerna läses; på vilken apparat, från början till slut eller genom att bläddra i boken.
Undersökningen visar också hurdana attityder som förknippas med att läsa e-böcker.

1.1 Utgångspunkten för undersökningen
Det pågår en övergång från att läsa tryckta böcker och annat på papper till att läsa
digitalt. E-böckerna debuterade redan på 1970-talet med uppkomsten av Project
Gutenberg (Lebert, 2009), men de slog igenom först i millennieskiftet 2000 när
användningen av internet ökade markant (Gromov, 2020). I augusti 1999 fanns det
cirka 195 miljoner internetanvändare i världen. Ett år senare, i augusti 2000, hade
siffran nästan fördubblats till 369 miljoner. I augusti 2001 fanns det redan 513
miljoner internetanvändare i världen. (Ibid.)
Beståndet av e-böcker på universitetsbibliotek har vuxit enormt sedan början av
2000-talet. Enligt den vetenskapliga bibliotekens statistikdatabas har
universitetsbibliotekens e-boksbestånd vuxit från 10 402 exemplar år 2002 till
6 982 174 år 2018 (Nationalbiblioteket, 2020).
Åbo Akademis bibliotek skaffade sina första e-böcker år 2004. I början bestod eboksbeståndet av 19 titlar. År 2018, 14 år senare, fanns det uppskattningsvis redan
571 732 e-böcker på Åbo Akademis bibliotek. (Nationalbiblioteket, 2020). Detta var
en enorm förändring under en relativt kort tid. Ur bibliotekets synvinkel skapar eböckerna en utmaning. Borde biblioteket skaffa mera av dem? Eller är det tryckta
böcker studenter helst vill läsa?

7
Tidigare studier har visat att e-läsning inte är helt oproblematiskt. Till exempel i en
studie av DeStefano och LeFevre (2007) kom det fram att hyperlänkar bland text
brukar öka det kognitiva kravet på beslutsfattande och visuell bearbetning. Denna
kognitiva belastning kan leda till sämre läsförståelse (ibid.). I en tidigare studie kom
Wästlund et al. (2005) fram till delvis likadana resultat. Wästlund et al. studerade
läsförståelse och skrivande efter att försökspersonerna hade läst ett elektroniskt pdfdokument och nyhetsartiklar på papper. De som läste på papper presterade bättre än
de som läste på en dator. Dessutom hade de som hade läst pdf-dokumentet högre
stresskänsla än de som hade läst på papper. De kände sig även tröttare. (Ibid.). En
studie bland norska högskoleelever vittnar vidare om att när man läser på skärm
leder det till sämre läsförståelse än när man läser på papper (Mangen, Walgermo &
Brønnick , 2013).

1.2 Forskningsuppgift
Syftet med denna avhandling är att öka kännedomen om huruvida
grundexamensstuderande använder e-böcker och på vilket sätt. Därtill redovisas
hurdana attityder studerandena har till dem, speciellt när det gäller studierelaterade eböcker. Studien strävar också till att öka kunskapen inom informationsvetenskap
speciellt inom teoriområdet informationsbeteende i ett relativt nytt ämnesområde, eböcker.
Undersökningsresultat kan även stödja Åbo Akademis bibliotek i deras
beståndsarbete och vid planering av tjänsterna kring e-böcker. Som Jim Dooley
(2011, 131 ) säger det: ”En viktig aspekt av beståndsutvecklingen är att förstå
användarnas preferenser.”
Avhandlingens syfte nås genom att svara på följande två frågor:
1) Hur använder grundexamensstuderande vid Åbo Akademi e-böcker?
2) Hur förhåller grundexamensstuderande sig till e-böcker?

8

För att kunna svara på dessa frågor gjordes en enkät som var riktad till
grundexamensstuderande vid Åbo Akademi. Enkätresultaten studeras genom att
utnyttja lämplig teori. Eller som den välkände informationsvetare Thomas D.
Wilsons (2016) uttrycker det: ”Vi ägnar oss åt teori för att hitta förklaringar till
varför folk beter sig på ett visst sätt med hoppet om att, som resultat, kunna hitta sätt
att hjälpa dem fungera mer effektivt eller att hitta bättre sätt att tjäna dem.”
Den teoretiska referensramen består av forskningen i informationsbeteende,
användningen av e-böcker och teknikacceptansmodellen TAM (technology
acceptance model).
TAM har som mål att förklara hur informationssystem används med den upplevda
nyttan samt den upplevda användarvänligheten som utgångspunkter (Davis, Bagozzi,
& Warshaw, 1989). TAM kan användas för att förklara varför en person är villig att
acceptera vissa tekniker (Venkatesh & Davis, 2000). E-bokläsning kräver alltid en
apparat eftersom man läser på en skärm, vilket leder till att läsarens inställning till
läsapparaten spelar en roll i e-bokläsning.
För att positionera denna undersökning inom ämnet informationsvetenskap, ska jag
citera Stock och Stock (2013, 465): ”Att studera användare och användning [av
information] är ett delområde inom empirisk informationsvetenskap som beskriver
och förklarar informationsbeteende hos folk.” Formuleringen baserar de på de på
flera andra forskare (Case, 2007; Cole, 2012 & Ingwersen & Järvelin, 2005).

1.3 Centrala begrepp
Denna avhandling fokuserar på e-böcker och hur studerande använder och ställer sig
till dem. Avhandlingens teoridel handlar om informationsbeteende och modellen om
hur ny teknik mottas – Technology Acceptance Model (TAM). Dessa centrala
begrepp presenteras kort redan i detta kapitel. I teoridelen redovisas de utförligare.

9

Vad en e-bok är kan och har definierats på många sätt. I Nationalencyklopedin
(Helmersson, 2017) definieras e-boken på ett följande sätt:
”elektronisk bok, digital motsvarighet till en tryckt bok, läsbar i någon typ av
datorbaserad utrustning. En e-bok är en bok i elektronisk form som kan läsas på en
vanlig dator, handdator, mobiltelefon, surfplatta eller specialanpassad e-bokläsare
(s.k. läsplatta).”
Informationsbeteende är en central forskningsinriktning inom ämnet
informationsvetenskap. Pettigrew, Fidel och Bruce (2001, 44) definierar
informationsbeteende som ”en studie över hur folk har behov av, söker efter, ger bort
och använder information i olika sammanhang, däribland arbetsplatsen och
vardagslivet”.
Technology Acceptance Model (TAM) är en teoretisk modell som har som syfte att
förklara användarens acceptans, viljan eller motviljan till att använda ny teknik eller
ett informationssystem (Davis et al., 1989 & Venkatesh & Davis, 2000).

10

2 TEORI
Teoridelen av denna avhandling består av fyra kapitel. Det första handlar om eböcker. Vad är en e-bok, hur definieras den? Det andra kapitlet ägnas åt studerandes
e-boksandvändning genom att presentera tidigare forskning kring ämnet. Det tredje
kapitlet ägnas åt informationsbeteende och dess förhållande till läsning. Det sista
kapitlet i teoridelen handlar om Technology Acceptance Model (TAM). TAM kan
hjälpa identifiera och förstå vilka faktorer som förklarar varför man använder eller
inte använder teknik, i denna studie särskilt e-böcker som representanter för en ny
teknik.

2.1 Vad är en e-bok?
Innan det läggs till ett ‘e’ före ordet bok är det bra att börja med att definiera vad en
bok egentligen är. Enligt UNESCOs (2017) definition är en bok ”en icke-periodisk
tryckt publikation bestående av minst 49 sidor”. Boken har behållit sitt nuvarande
format i ungefär 570 år (Darnton 2009). Formatet man känner idag är från ca. 1450
när tysken Johann Gutenberg lanserade ett nytt sätt att trycka böcker. Böckerna
började tryckas med rörliga, utbytbara typer. (Suarez & Woudhuysen 2013.)
Från rörliga typer tog det 524 år innan internet blev till. Från internet till
sökmaskiner tog det ytterligare 17 år (Darnton, 2009) och då är det början av 1990talet. E-böckerna dök dock upp innan dess. Enligt Chris Armstrong och Ray
Lonsdale (2011) ligger den allmänt accepterade födelsen av e-boken så långt tillbaka
som 1971 då projektet ‘the Gutenberg archive of electronic texts’ startades av
Michael Hart. Projektet kallas för Project Gutenberg idag. Det är ett ideellt projekt
som vill göra upphovsrättsfria böcker tillgängliga för alla via internet. (Project
Gutenberg, 2020.)

11
Chris Armstrongs (2008) definition av en e-bok är baserar sig på flera eboksdefinitioner (till exempel Rao 2003, McKnight & Dearnley 2003 och Landoni,
Wilson & Gibb 2001). Hans formulering lyder:
”En e-bok är vilket som helst innehåll som är igenkännligt som en bok oberoende av
storlek, ursprung eller sammansättning, exklusive tidskrifter som har gjorts
tillgänglig elektroniskt för referens eller läsning på en apparat (som kan hållas i hand
eller på bordet) som innehåller en skärm.” (Armstrong, 2008, 199)

I enkäten som utnyttjades för datainsamling i denna undersökning beskrevs eböckerna på ett följande sätt (Nationalencyklopedin 2015): ”En e-bok är en bok i
elektronisk format (t.ex. PDF eller EPUB). E-boken kan läsas på dator, surf- eller
läsplatta eller på mobiltelefon.”

2.2 Studerandes e-boksanvändning
I nuläget verkar det som om att man använder e-böcker för att snabbkolla fakta eller
ögna igenom boken. E-boken ses som ett tillägg till den tryckta boken. (Gravett,
2011.) En överlägsen orsak till varför man inte vill använda e-böcker är att man
hellre läser tryckta böcker. Detta bevisas i flera studier. Men det finns också tecken
på en förändring i användning av e-böcker.
Studierna i detta kapitel presenteras i en ungefärlig åldersföljd från den äldsta till den
nyaste. De flesta av undersökningarna har gjorts i Europa eller Förenta staterna.
I en undersökning av Rowlands et al. (2007) kom det tydligt fram att det är
behagligare att läsa tryckta böcker än e-böcker. I undersökningen deltog 1 818
studerande (67,4 %) och fakultetsmedlemmar (32,6 %). Frågor angående e-böcker
ställdes enbart till dem som hade angett att de använt e-böcker. Av respondenterna
hade 44 procent använt e-böcker.

12
För att reda ut hur för- och nackdelar av e-böcker och tryckta böcker fördelar sig bad
forskarna enkätdeltagarna att välja mellan tre alternativ i förhållande till nio
egenskaper. Dessa tre alternativ var 1 = e-böcker är bättre, 2 = tryckta böcker är
bättre och 3 = vet ej. Egenskaperna som respondenterna fick ta ställning till var 1)
lätt att kopiera, 2) aktuell, 3) rum, 4) tillgänglig dygnet runt, 5) bekvämlighet, 6) lätt
att navigera, 7) anteckningar, 8) lätt att markera plats och 9) lätt att läsa. De tre
sistnämnda egenskaperna associerade enkätdeltagarna mest med tryckta böcker. Det
är alltså lättare att göra anteckningar när man läser en tryckt bok. Det är också lättare
att markera ett visst uppslag med till exempel ett bokmärke i en tryckt bok. Det är
också lättare att läsa tryckta böcker. Egenskapen nummer 6, lätt att navigera, det vill
säga bläddra i boken eller hitta till rätt plats i boken, associerades lika mycket med
båda boktyperna och egenskaperna 1–5 associerades mest med e-böcker. Det är alltså
lättare att kopiera text från en e-bok och klistra in texten i ett dokument än från en
tryckt bok. Det är lättare att uppdatera och korrigera fel i en e-bok vilket gör dem
mer aktuella. E-böcker är inte skrymmande och tillgång till dem är inte beroende av
biblioteks öppettider. (Ibid.)
År 2008 gjorde Jamali, Nicholas och Rowlands en undersökning om e-böckernas föroch nackdelar. I denna undersökning förekom liknande fördelar för e-böcker som i
föregående studie. Tillgänglighet är den största dragningskraften hos e-böckerna, den
nämndes som fördel av över 6 000 respondenter, det vill säga 52,44 procent av alla
omnämnanden. Att man lätt kan söka i texten fick 13,23 procent av omnämnandena.
E-böckernas pris var den tredje mest omnämnda fördelen (10,76 %). Priset
motiverades med påståenden som ”det finns en massa e-böcker som är gratis” eller
”billigare än att köpa en tryckt bok”. (Jamali et al., 2009.)
I Jamali et al.:s (2009) undersökning studerades också e-böckernas nackdelar. Den
främsta nackdelen med e-böckerna är skärmläsning. Den fick 7,6 procent av
omnämnanden. Att läsa på papper är lättare. Det är inte bara det att ögonen blir trötta
utan också att det är svårare att koncentrera sig när man läser på skärm. Att man
föredrar tryckta böcker fick näst mest omnämnanden (6 %). Denna undersökning
studerade enbart fakultetsmedlemmar och studenter som hade använt e-böcker.
(Ibid.)

13
I en studie vid University of Maryland frågades det hur ofta respondenterna använder
e-böcker för forskning eller för att läsa på fritid. Den populäraste responsen var
’aldrig’. För att använda e-böcker för forskning valde 31 procent av de 1 343
respondenterna svarsalternativet ’aldrig’. För att använda e-böcker på fritid var
andelen aldrig-svar 41 procent. Det största antalet av respondenterna, 41 procent,
ville också att biblioteket vid University of Maryland helst skulle skaffa
vetenskapliga monografier i tryckt form. (Corlett-Rivera & Hackman, 2014.)
Corlett-Rivera och Hackman (ibid.) frågade också studerandena vad som skulle få
dem att använda e-böcker mera. Bättre tillgång till e-böcker var en faktor. Att ha
tillgång till en e-boksläsare skulle också öka respondenternas villighet att använda eböcker. Studerandena ansåg också att information om e-böcker och hur de används
skulle göra dem mer mottagliga för e-böcker. I Corlett-Riveras och Hackmans studie
deltog studerande och lärarkåren i humaniora (73 % av respondenterna),
samhällsvetenskaper (17 %) och pedagogik (10 %).
År 2014 redde handelshögskolan vid Jyväskylä universitet och universitetsbiblioteket
ut studerandes erfarenheter om hur väl e-böcker lämpar sig för och fungerar som
kursböcker. Det var cirka 300 studerande som deltog i två kurser i ledning och
företagande och hade möjlighet att svara på enkäten om e-böcker. Forskare fick 27
svar, vilket innebär att man inte kan dra djupgående slutsatser om resultat, men de
valde att analysera resultaten oavsett detta. (Kivinen, 2015.)
Det som var det viktigaste för respondenterna var att kursboken är tillgänglig. De två
e-böcker som hörde till kurslitteratur på handelshögskolans två kurser var ofta
otillgängliga under kursens gång. Man kunde inte logga in i e-boktjänsten eller så var
boken helt enkelt ur bruk. Avbrotten brukade vara från ett par till tio dagar. (Ibid.)
För respondenterna var tillgången till boken viktigare än formatet. Största delen av
respondenterna valde ändå att läsa tryckta böcker. Valet motiverades med att det är
effektivare att läsa på papper med tanke på inlärning. Bokens struktur är lättare att
iaktta i tryckt form. Det är också lättare att göra anteckningar. Det sistnämnda
argument innehåller en paradox enligt forskarna. Man säger att e-boken väljs
eftersom det är lättare att göra anteckningar med den men ändå uppskattar man inte

14
e-böckernas anteckningsverktyg. Forskarna tolkar detta så att respondenterna inte
känner till e-böckernas olika egenskaper eller så att dessa egenskaper inte motsvarar
användarnas behov. (Kivinen, 2015.)
Det som talar för e-böcker är trots allt deras tillgänglighet. ”Man måste inte komma
till biblioteket” som en av respondenterna motiverade. Det framkom också andra
fördelar i undersökningen. Man behöver inte bry sig om belysningen för att kunna
läsa en e-bok då belysningen finns inbyggd i olika apparater och medföljer boken.
Det är också lättare att ta med sig en e-bok än en tryckt bok på resor. (Ibid.)
År 2015 genomfördes en internationell undersökning i 19 länder i Europa, Asien och
Nord- och Sydamerika. Finland var ett av deltagarländerna. I Finland svarade 668
studenter på frågor i en nätenkät. Studenterna representerade olika huvudämnen
enligt följande: samhällsvetenskaper 43 procent, medicinska vetenskaper 14 procent,
tekniska vetenskaper 11 procent och humanistiska vetenskaper 10 procent. Största
delen, 71 procent, av respondenterna var kvinnor och 21 procent var män. I denna
undersökning frågades även om respondenterna hade någon form av läshinder, vilket
53 respondenter (8 %) hade. (Kortelainen, 2016.)
Av dem som inte hade läshinder ville 67,6 procent hellre läsa tryckta kursböcker än
e-kursböcker. E-böcker föredrogs av 17,3 procent medan 15,1 procent inte hade
någon preferens. Av respondenterna som hade läshinder föredrog 77,3 procent
tryckta kursböcker, 7,6 procent ville hellre läsa e-böcker och 15,1 procent var varken
för eller emot e- eller tryckta böcker. Påståendet ”Jag vill ha all kursmaterial i tryckt
form” hölls med av 44,1 procent av respondenterna utan läshinder jämfört med 54,7
procent av respondenterna med läshinder. Av annan åsikt med påståendet var 40,6
procent av respondenterna utan läshinder jämfört med 30,2 procent av de
respondenter som hade läshinder. (Ibid.)
Ungefär hälften (52,2 %) av respondenterna utan läshinder ville hellre skriva ut
kursmaterial än läsa dem digitalt, medan 33,3 procent läste kursmaterialet gärna i
elektronisk form. Av respondenterna med läshinder ville 69,8 procent hellre skriva ut
kursmaterialet än läsa dem digitalt och 20,8 procent av den kan läsa elektronisk
kursmaterial. (Ibid.)

15

ProQuest är ett amerikanskt informationsföretag. Till företagets produkt- och
tjänstesortiment hör till exempel olika databaser och e-bokstjänster för vetenskapliga
bibliotek. Företaget har studerat e-boksanvändning globalt. I deras studie från 2016
fick de över 2 000 svar. Respondenterna var studerande (71 %), doktorander (10 %),
bibliotekarier (10 %) och universitetspersonal (5 %). Vilka de återstående fyra
procent var framkommer inte i artikeln. (McKiel, 2016.)
Man måste hålla i minnet att denna studie har gjorts av en e-bokstjänsteleverantör.
Enligt studien föredrar 44 procent av respondenterna en e-bok, medan 42 procent
föredrar en tryckt bok och 14 procent inte anger någon preferens. Till en öppen fråga
”Vad frustrerar dig mest i att använda e-böcker?” fick de 1 089 svar. Det vill säga
ungefär hälften av respondenterna svarade på frågan om frustrationer angående eboksanvändningen. (Ibid.)
McKiel (2016) lyfte upp fem huvudpunkter angående frustrationerna:
1) Nerladdning. Till nerladdning hör frustrationer såsom
− att inte ha tillgång till tjänsten
− långsam internetkoppling
− att man inte får ladda ner e-boken för att läsa den när man inte är kopplad till
nätet eller att man bara får ladda ner ett visst antal e-böcker.
2) Ögon: Läströtthet, att läsa e-böcker är skadligt mot ögonen och att ögonen tröttnar
snabbare när man läser e-böcker.
3) Anteckningar.
− När man gör anteckningar görs citeringar automatiskt, vilket gör dem svåra
att organisera.
− Man kan inte rita, utan bara skriva anteckningar.
− Man saknar känslan av pappret.
4) Begränsad tillgänglighet. Det finns olika restriktioner förknippade med e-böcker.
− Man kan till exempel inte alltid printa ut eller kopiera text eller ladda ner den
(se punkt 1).
− Det kan finnas regionala begränsningar.

16
− Vissa e-böcker kan inte bläddras utan man måste läsa boken från början till
slut.
− Ofta krävs det inloggning.
5) Format
− För tryckta böcker finns det bara ett ”läsprogram”, för e-böcker finns det flera
vilket gör det svårare att få tillgång till dem.
− Alla format passar inte alla e-boksläsare.
− Olika program har olika system för anteckningar.
− Man måste ha en skild läsapparat.
− Svårt att läsa ute i solen.
− Det är inte lika lätt att bläddra i en e-bok som i en tryckt bok.
− Skumläsning är lättare med en tryckt bok.
− Alla böcker är inte tillgängliga som e-böcker.
I en pakistansk undersökning som gjordes bland studerande i agrikultur,
ingenjörsvetenskap och samhällsvetenskap vid tre universitet kom det fram att
studerandes kön och studieämne påverkar e-bokläsning. Khan, Bhatti och Khan
(2016) lyfte fram att män oftare läser e-böcker än kvinnor. Andelen manliga
studerande som läser e-böcker dagligen var 25 procent jämfört med de kvinnliga
studerandenas fyra procent. Enligt denna studie påverkar också studieområdet ebokläsning. I fråga om daglig e-bokläsning fördelades studieområden enligt följande:
ingenjörsvetenskap 40 procent, agrikultur 15 procent och samhällsvetenskap 14
procent. (Ibid.)
Orsakerna till varför man läser e-böcker var att det stödjer studerandet, texten i en ebok kan läsas snabbt, e-bokläsandet stärker akademisk prestation och att det är lätt att
hantera e-böcker. Orsakerna som hindrar e-bokläsandet var att det inte finns e-böcker
på biblioteket, att man saknar personliga datorer och e-böckernas olika format.
(Ibid.)
Frågeformuläret skickades till 350 studerande av vilka 315 svarade. Till slut blev det
300 svar som analyserades. Det som skall noteras är dock att e-böckerna fortfarande

17
är ett relativt nytt koncept i Pakistan, så det går inte att studera ämnet bredare som
forskarna själva konstaterar. (Khan et al., 2016)
I en färskare undersökning från Pakistan av Rafiq och Warraich (2019) kom inte
frågan om tillgången till personliga datorer fram. Men även denna studie vittnar om
den tryckta bokens överlägsenhet bland studeranden. En signifikant andel av
respondenterna, dvs. 68 procent, föredrog tryckta böcker jämfört med 32 procent
som hellre ville använda e-böcker. Orsakerna till varför den tryckta boken dominerar
ligger i e-bokläsandet: Det är svårare att koncentrera när man läser e-böcker och man
vill inte läsa från en skärm. (Ibid.)
Potnis et al. (2018) studerade hur olika faktorer påverkar studenters eboksanvändning. Den första av de fem faktorerna var organisatorisk miljö
(organizational environment) vilket innebär de olika resurserna som biblioteket har
att erbjuda, till exempel datorer, personalens kunnande eller utrymmena. Den andra
faktorn dvs. yttre kontrollfokus (external locus of control) betyder att man tror sig
inte att ha kontroll över sitt eget liv, utan ens liv och beslut kontrolleras av maktfulla
personer eller ödet. Den tredje faktorn är normer, vilka också kan kallas för socialt
tryck, mot vilket man överväger sitt beteende. Den fjärde faktorn är upplevt nöje som
man upplever när man använder e-böcker. Den sista och femte faktorn är egenskaper
av informationsteknik. Till varje faktor hörde 3–5 påståenden som deltagarna tog
ställning till genom att välja mellan ”instämmer i helt” och ”instämmer inte alls”
med tre svarsalternativ mellan dem. Därtill studerades det hur dessa fem faktorer
påverkade enkätdeltagarnas beteendemässiga avsikt, det vill säga deras avsikt att
använda e-böcker i framtiden.
Av undersökningen framgick det att den organisatoriska miljön påverkar studerandes
e-boksanvändning. Med detta menas till exempel att biblioteket erbjuder e-böcker i
flera vetenskapsgrenar, att tillgången till e-böckerna är gratis, att det är lätt att hitta eböckerna till exempel via en gemensam sökmaskin och att bibliotekarier hjälper med
alla frågor och problem kring e-böcker. (Ibid.)
Socialt tryck påverkar studerandes e-boksanvändning positivt. Det är mer sannolikt
att studerande använder eller skall använda e-böcker om de får uppmuntran till det av

18
sina föräldrar, studiekamrater och professorer. Upplevt nöje har också en positiv
påverkan på e-bokläsning. Ifall studerande upptäcker att det är roligt eller njutbart att
läsa e-böcker skall hon eller han med stor sannolikhet läsa e-böcker i framtiden
också. Därtill visade det sig att vissa informationstekniska egenskaper påverkar
studerandes e-boksanvändning positivt. Dessa egenskaper kan vara till exempel att
det finns multimediala egenskaper i e-böcker, att det går att kopiera text från en ebok och göra anteckningar i den samt att man kan dela textbitar till exempel på social
media. (Potnis et al., 2018.)
Som denna genomgång av undersökningar om studerades e-boksanvändning visar
vill studerande helst läsa böcker i tryckt format. Att läsa på papper är lättare och
behagligare än att läsa en e-bok. E-bokläsning gör det svårare att koncentrera sig och
att minnas det man läst. Man måste visserligen medge att e-böcker har sina starka
sidor också. Tillgänglighet nämndes i flera undersökningar som en dragningskraft
hos e-böckerna.

2.3 Informationsbeteende i förhållande till läsande
Informationsbeteende är ett centralt forskningsområde i ämnet
informationsvetenskap (Åbo Akademi, 2020). Begreppet informationsbeteende går
att definiera på olika sätt. I början av denna avhandling, i kapitel 1, noterades redan
hur Pettigrew et al. (2001) definierar informationsbeteendet som ett studieområde i
ämnet informationsvetenskap: Att man studerar hur folk har behov av, söker efter,
delar ut/ger bort och använder information i olika sammanhang. Ett till blick tillbaka
till kapitel 1: För att beskriva och förklara informationsbeteende innebär att man
studerar användare och användning (Stock & Stock, 2013).
Savolainen (2003) beskriver informationsbeteende som en process som består av tre
faser. Först uppstår informationsbehov som följs av informationssökning. Processen
avslutas med informationsanvändning. (Ibid.) Ingwersen och Järvelin (2005) för sin

19
del definierar informationsbeteendet som framställning, anskaffning, förvaltning,
användning och kommunicering av information, samt informationssökning.
Wilsons modell från 1996 gör en skillnad mellan informationsåtervinning
(information searching), informationssökning (information seeking) och
informationsbeteende (information behaviour). Informationsåtervinning innebär att
man använder informationssystem för att nå information. Informationssökning
innebär att man aktivt söker i och använder olika informationskällor. Den innefattar
också de strategier man skapar för att nå information, en av vilka kan vara den
tidigare nämnda informationsåtervinningen. (Wilson & Walsh, 1996). Wilsons
(2000) syn på informationsbeteende är ganska bred. Enligt honom handlar det om
helheten av mänskligt beteende när det gäller informationskällor och kanaler. Han
anser även passivt mottagande av information, som till exempel att titta på annonser
på tv:n, att vara informationsbeteende.
Nigel Ford (2015) argumenterar delvis mot Wilsons definition av
informationsbeteendet. Han menar att om man anser all passiv mottagning av
information (som till exempel tv-reklam) vara informationsbeteende, då blir det
ingenting kvar som inte kan anses vara informationsbeteende. Ford konstaterar att
det säkerligen måste finnas en skillnad mellan att bara finnas till i en miljö med
informationsstimulanser och informationsbeteende. Han funderar vidare. Innehåller
olika beståndsdelar av informationsbeteendet även deras negativa, motsatta sidor?
Om man inte har ett behov av information eller om man väljer att inte söka
information, är det då inte informationsbeteende? (Ibid.)
Följande diagram visar Fords syn på informationsbeteendet.

20

Diagram 1. Beståndsdelar av informationsbeteendet (enligt Nigel Ford (2015))
I första ”kolumnen” av Fords modell står komponenter som informationsrelaterade
behov, informationsbeteende och följder av informationsbeteende. Ford resonerar att
ett informationsbehov som sådant inte är informationsbeteende, utan det kan leda till
informationsbeteende. Likaså som följderna eller effekterna av informationsbeteende
inte direkt kan anses som informationsbeteende. De kan bli informationsbeteende
senare när det uppstår ett behov som förverkligas som informationsbeteende. (Ford,
2015.)
Ford konstaterar att varje beståndsdel av informationsbeteende (Constituent
activities) i andra ”kolumnen” innehåller alltid också den negativa delen av
aktiviteten. Man kan alltså komma i kontakt med information som kan vara relevant
för ens informationsbehov eller så gör man inte det som också kan anses vara
informationsbeteende. Han resonerar vidare att ”informationsbeteende kan omfatta
gömmande, undvikande, ignorerande och förstörande av information lika väl som
sökande och användande av det.” (Ford, 2015, 17.)

21
Att ha kunskap om informationsbeteende kan hjälpa oss att öka individers,
organisationers och samhällets tillgång till och användning av information. Den kan
bidra till att förbättra medvetenhet om hur man kan maximera kvaliteten och
effektiviteten i hur man framställer, söker efter, hittar, evaluerar och använder
information hos informationsanvändare, informationslämnare och utvecklare av
informationssystem (Ford, 2015).
Ju mer man förstår individers informationsbeteende, desto mer värde lägger man till
att designa sådana informationssystem som möjliggör effektivare utforskning,
navigering och återvinning av information (Ford, 2015). Forskning inom ämnet
informationsvetenskap fokuserar ganska ofta på informationssökningsaspekten av
informationsbeteende. Mindre fokus läggs på hur den hittade informationen
behandlas och används. (Lopatovska & Sessions, 2016)
Att läsa utgör en väsentlig del av en informationssökningsprocess. Enligt Lopatovska
och Sessions (2016) består informationssökningsprocessen av tre faser: 1) inledning
och formulering, 2) utforskning och 3) utvinning och avslutning. Som lässtrategier
som ingår i alla tre faser, identifieras djupläsning och ytläsning. Ytläsning kan delas i
tre kategorier: skumläsning, scanning och bläddring. (Ibid.)
Lopatovska och Sessions (2016) studerade vilka lässtrategier
informationsvetenskapsstuderande hade i förhållande till olika faser av
informationssökning. De fokuserade speciellt på hur informationssökningsprocessen
och val av media (dvs. tryckta eller elektroniska dokument) påverkar läsning.
Deltagarna i deras undersökning använde båda strategier när de läste digitalt material
även om det oftast är ytläsning som förknippas med digitala texter. Lopatovska och
Sessions konstaterar vidare att man kan bättre förstå individers val av och preferenser
för informationskällor (till exempel kursböcker eller artiklar) och media (till exempel
tryckta eller elektroniska verk) genom att förstå läsprocesser och
-behov.
Man har olika behov och ändamål när man läser. Dessa behov och ändamål påverkar
hurdana lässtrategier man behöver. Söker man efter något konkret faktum eller vill
man få bekräftelse på sina egna tankar? Eller är det en helhetsbild av texten man vill

22
ha? (Leino et al., 2017.) Sari Sulkunen (2012) hänvisar till tre aspekter av läsning
som har fastställts av OECD (Organisationen för ekonomiskt samarbete och
utveckling). Dessa är 1) informationssökning, 2) läsförståelse och tolkning samt 3)
övervägande och evaluering av det som läst. Med informationssökningen avses att
läsaren måste fästa sin uppmärksamhet vid enskilda fakta i texten. Att förstå och
tolka de texter man läst förutsätter att läsaren skapar mening även om alla väsentliga
fakta inte finns med i texten. Detta kräver att man kan läsa mellan raderna och att
man drar slutsatser av relationer mellan olika delar av texten eller att man tolkar
toner i uttryck som har använts. Att kunna överväga och evaluera det som man har
läst förutsätter att man ställer det man läst i relation till sina tidigare kunskap och
erfarenheter. (Sulkunen, 2012.)
Den första aspekten i Sulkunens lista är informationssökning. Detta kapitel kan nu
avslutas med Reijo Savolainen (2003) och hans definition av
informationsbeteende. Enligt honom är informationsbeteende en process som består
av tre faser: 1) informationsbehov, 2) informationssökning och 3)
informationsanvändning. Till informationssökning och -användning hör även
relevansutvärdering, vilken också är en av aspekterna i läsning.

2.4 Technology Acceptance Model
Technology Acceptance Model (i fortsättningen används förkortningen TAM) är en
modell som skapades år 1986 av Fred E. Davis för att förklara och förutspå
användarnas beteende då det gäller att ta i bruk och använda informationssystem i
organisationer. Davis publicerade sin modell tillsammans med andra forskare tre år
senare, 1989, i tidskriften Management Science. Sedan dess har modellen utnyttjats
för att studera olika användargrupper och olika datorprogram. (Han,
2003.) Modellen har också använts för att studera användning av e-böcker till
exempel av Jin (2014), Letchumanan och Muniandy (2013) samt Aharony (2014).
Dessa studier ska presenteras mera ingående senare i detta kapitel.

23
Målet med TAM, enligt Davis, Bagozzi och Warshaw (1989, 985) är ”att erbjuda en
förklaring till de bestämmande faktorerna som påverkar godtagande av datorer som,
för det mesta, kan förklara användarbeteende hos en bred skara slutanvändarprogram
(end-user computing technologies) och användargrupper (user populations) och som
samtidigt är okomplicerad och teoretiskt motiverad.” De ville skapa en modell som
skulle både förutse och förklara. Nyckeländamålet med modellen är att upptäcka hur
yttre faktorer påverkar interna föreställningar, attityder och syften. (Ibid.)
TAM-modellen är en bearbetning av teorin om motiverad handling (theory of
reasoned action TRA) som introducerades speciellt för att förklara
datoranvändningsbeteende. TAM använder teorin om motiverad handling som en
teoretisk grund för att identifiera de starka kausala relationerna mellan två
grundföreställningar. Dessa grundföreställningar är uppfattad nytta (perceived
usefulness) och uppfattad lättanvändbarhet (perceived ease of use). Andra faktorer
som påverkar användarbeteendet är användarattityden (attitude towards use), avsikter
(behavioural intention to use) och själva användarbeteende (actual system use).
(Ibid.).

Uppfattad
användbarhet
Externa
variabler

Attityd till
användning
av systemet

Uppfattad
lättanvändbarhet

Faktiskt
avsikt att
använda
systemet

Det faktiska
användandet
av systemet

Diagram 2. Elementen i Technology Acceptance Model och hur de påverkar
varandra (Davis, Bagozzi & Warshaw, 1989)
Enligt modellen finns det två faktorer som den möjliga användaren av ett
informationssystem tror på som avgör om man ska använda informationssystemet.
Dessa två faktorer, den uppfattade nyttan och den uppfattade känslan av
lättanvändbarhet (”ease of use”), förklarar datoranvändning och individens attityd till
och avsikt av att använda informationsteknik. Den uppfattade nyttan definierar

24
Davis (1989, 320) som ”den mån en person tror att användning av ett visst system
skulle förbättra hennes eller hans arbetsprestation” eller hur mycket bättre man tror
att man ska prestera om man använder systemet. Den uppfattade känslan av
lättanvändbarhet hänvisar till ”den mån en person tror att användning av ett visst
system inte skulle kräva någon ansträngning”. (Ibid., 320)
Det måste dock påpekas att de båda faktorerna baseras på individers subjektiva
bedömningar och således inte nödvändigtvis reflekterar den objektiva verkligheten
(ibid.).
TAM har också utnyttjats till att studera hur e-böcker accepteras. E-böcker
representerar en ny teknik då det gäller böcker och läsande. Jin (2014) studerade eboksanvändning med en reviderad version av TAM. Hens resultat bekräftade att
uppfattad lättanvändbarhet har en positiv påverkan på uppfattad användbarhet som i
sin tur påverkar både attityden till användningen och den faktiska avsikten att
använda systemet (eller e-böcker i detta fall). Detta antyder att ”e-böcker som anses
vara lätta att använda och nyttiga kan tillfredsställa konsumenternas efterfrågan”
(ibid., 475). Jin (2014, 475) argumenterar vidare att ”ju mer tillfredsställda
användarna är med e-böcker desto troligare ska de bilda avsikt att fortsätta använda
dem.”
Letchumanan och Muniandy (2013) studerade matematikstuderande som verkade
vara minst intresserade av att läsa e-böcker vid ett malaysiskt universitet. De ville
identifiera faktorer som leder till e-boksanvändvändning genom att studera
studerandes framtida avsikter med hjälp av TAM. Deras studie avslöjade också att
den uppfattade lättanvändbarheten påverkar den uppfattade användbarheten markant.
Letchumanan och Muniandy påpekar att detta resultat är logiskt speciellt för en
grupp som består av människor som inte studerar informationsteknik och som inte
har tidigare erfarenhet av e-böcker. De motiverar detta med att konstatera att om man
inte har sin bakgrund i informationsteknik väljer man att preferera e-böcker endast
om de är lätta att hantera. (Ibid.)
Letchumanans och Muniandys (2013) studie visar också att den uppfattade
lättanvändbarheten påverkar attityden till användningen av systemet såsom det står i

25
TAM. Då ”en studerande uppfattar att e-böckerna är lätta att använda, ska han eller
hon utveckla en positiv attityd till e-böcker” (Letchumanans & Muniandys, 2013,
13). Den positiva attityden påverkar e-boksanvändningen starkt.
När experter och studerande i informationsvetenskap fattar beslut om eboksanskaffningar, vilka faktorer påverkar dem? Finns det skillnader mellan experter
i och studerande i informationsvetenskap då det gäller e-bokläsning? Och i vilken
utsträckning förklarar TAM e-bokläsning? Dessa frågor ville Aharony (2014) utreda
i sin undersökning med hjälp av TAM och kognitiv utvärderingsteori. Den kognitiva
utvärderingsteorin går ut på att en individ bedömer en situation eller en händelse med
avseende på hur den påverkar ens välmående (Lazarus & Folkman, 1984). Denna
studie bevisade att den uppfattade lättanvändbarheten och speciellt den uppfattade
användbarheten (nytta) har en positiv påverkan på e-boksanvändning i båda grupper,
bland experter och studerande i informationsvetenskap. De ska ta e-böcker i bruk
ifall de är säkra på att detta ska öka deras produktivitet. (Aharony, 2014)
TAM har visat sig vara ”en användbar teoretisk modell för att hjälpa förstå och
förklara användningsbeteende då man implementerar ett informationssystem”
(Legris et al., 2003, 202). Modellen har också fått beröm för att den utgör ett viktigt
teoretiskt bidrag till att förstå beteendet bakom användning och accepterande av
informationsteknik (Chen et al., 2011).
Men modellen har inte bara fått beröm utan den har också kritiserats. Enligt Taylor
och Todd (1995, 153) har några forskare kritiserat TAM eftersom den inte tar i
beaktande barriärer som skulle kunna ”hindra individen från att ta till sig en viss
teknik.” Modellen har också fått ris av Bagozzi (2007). Han resonerar att det är
orimligt att TAM i sin enkelhet skulle kunna förklara användarbeteende inom ett
brett sortiment av olika tekniker, olika situationer av att börja använda nya tekniker
och olikheter bland beslutsfattandet och beslutsfattare. Bagozzi (2007) argumenterar
vidare att modellen lägger alltför stor vikt på individuellt beslutsfattande och
utelämnar effekterna av den rollen som grupp-, sociala och kulturella aspekter spelar
i beslutsfattandet.

26

3 METOD
Metodkapitlet består av fyra avsnitt. I början presenteras metodvalet (kvantitativ
enkät) och därefter beskrivs närmare hur enkätinstrumentet utvecklades. I detta
kapitel beskrivs också hur det empiriska materialet samlades in för denna
undersökning och slutligen diskuteras metodens lämplighet och eventuella
begränsningar.

3.1 Metodval
Syftet med samhällelig forskning är att ge ny, djupare förståelse i samhällsmässiga
förhållanden och processer (Johannessen et al., 2003). Metod betyder att det finns en
bestämd väg som man följer mot mål. Hur ska man gå tillväga när man samlar in
information om det fenomen man studerar? Och hur ska den insamlade
informationen analyseras? (Johannessen et al., 2003.) Holme och Solvang (1991,
12) säger att metod är ”ett redskap, ett sätt att lösa problem och komma fram till ny
kunskap. Allt som kan bidra till att uppnå dessa mål är metod.”
Inom samhällsvetenskapen brukar man skilja mellan två metodiska angreppssätt:
kvalitativa och kvantitativa metoder. Det som kännetecknar kvalitativa metoder är att
man vill ”få en djupare förståelse av det problemkomplex man studerar” (ibid., 13).
För att samla in information krävs det ofta en viss närhet till sina informationsobjekt
(t.ex. intervjuer eller observation). Man går djupt in i ämnet och är intresserad av det
som är ”det säregna, det unika eller det eventuellt avvikande” (ibid., 88).
Kvantitativa metoder däremot kännetecknas av ”avstånd i förhållande till
informationskällan” (ibid., 139. Man har många undersökningsobjekt och ”man går
på bredden” (ibid., 86). Det man är ute efter är ”det gemensamma, det genomsnittliga
eller representativa” (ibid., 86).
Den övergripande metoden i denna undersökning är kvantitativ eller som Martin
Denscombe (2000) skulle säga, data som har fåtts ska analyseras kvantitativt. Som

27
undersökningsmetod används ett frågeformulär eftersom det är fråga om en
enkätundersökning.
Enlig Denscombe (2000, 12) kan enkätundersökningar betecknas med tre
karaktärsdrag. Det första är ”bred och omfattande täckning”. Enkätundersökningen
ska ge en överblick över ämnet som studeras. Det andra karaktärsdraget är att
undersökningen görs ”vid en bestämd tidpunkt”. Detta gäller eftersom
enkätundersökningar ”omfattar en strävan att skaffa en ögonblicksbild av hur saker
och ting är vid tidpunkten för datainsamlingen”. Det tredje och sista karaktärsdraget
är ”empirisk forskning”. Med empirisk forskning hänvisar man ofta till att en
forskare lämnar sin kammare och letar efter informationen ”där ute”. Med
Denscombes (2000, 12–13) ord: ”Den forskare som väljer surveyundersökningen
som tillvägagångssätt tenderar att ge sig in i en forskningstradition som betonar
sökandet efter detaljer i konkreta saker – saker som går att mäta och registrera.”.

3.2 Enkät
Datat till denna undersökning samlades in genom en e-postenkät. Respondenterna
fick ett e-postmeddelande som bestod av ett följebrev och en länk till ett
frågeformulär (bilagorna 1: Följebrev och 2: Frågeformulär).
Forskningsmässigt ska frågeformulär uppfylla vissa egenskaper. För det första måste
frågeformulären vara utformade så att de endast samlar information som kan
användas för dataanalyser. Frågeformulären ska inte användas för att försöka ändra
respondenternas attityder. För det andra ska frågeformuläret ”bestå av en nedtecknad
serie frågor” (Denscombe, 2000, 106). Poängen med detta är att alla som deltar i
enkäten får exakt samma upplevelse. Det gör också bearbetningen av svaren lättare.
Den sista egenskapen är att man får ”informationen direkt från källan” (ibid., 107).
Man frågar om just de saker man vill veta för sin undersökning.

28
Frågeformuläret i denna undersökning bestod av 17 frågor (eller punkter). Frågorna
indelades i fem grupper: 1) bakgrundsinformation, 2) användning av e-böcker, 3)
lån/nedladdning av e-böcker via Åbo Akademis bibliotek, 4) attityder till e-böcker
och 5) feedback och utvecklingsidéer. Formuläret började med enklare
bakgrundsfrågor, för att få den som svarar på enkäten i gång. Bakgrundsfrågorna
utgör också ett sätt att göra vidare analyser om resultat. Enkäten gjordes och data
samlades med programmet E-blankett.
Eftersom studerandes attityder är en viktig del av denna studie, innehöll en av
punkterna åtta påståenden med Likertskalan på fyra punkter från ”håller inte alls
med” till ”håller helhjärtat med” samt alternativet ”har ingen åsikt”.
Med Likertskalan ombeds respondenterna att reagera på ett påstående genom att
ange i vilken mån de är ense eller oense med påståendet. Likertskalan är en av de
mest använda teknikerna för att mäta attityder hos respondenterna. (Van Peer et al.,
2012)
Den ursprungliga planen var att endast fokusera på hur studerandena använder ekursböcker, men efter den första testningen visade det sig att det blev för komplicerat
att hela tiden betona att det är fråga om e-kursböcker jämfört med annan
studierelaterad litteratur. Detta resulterade i ett beslut att fokusera på eboksanvändningen på ett mer allmänt plan. Frågeformuläret testades på deltagarna i
pro gradu-seminariet i informationsvetenskap två gånger.

3.3 Datainsamling
I det första kapitlet om metoden nämndes det att ”metod betyder att det finns en
bestämd väg som man följer mot mål (Johannessen et al., 2003, 17).” I början av
datainsamlingsfasen för denna undersökning fanns det en bestämd väg, men tyvärr
visade den vägen sig vara oframkomlig och andra vägar måste väljas.

29
Den ursprungliga idén var att sända enkäten till 1 000 slumpmässigt valda
grundexamensstuderande vid Åbo Akademi. Tyvärr gick den ursprungliga planen
inte att genomföra. På grund av personalnedskärningar vid Åbo Akademi fanns det
ingen anställd (eller fanns åtminstone inte vid datainsamlingstidpunkten i februari
2016) till vars uppgifter hör att plocka studerandenas e-postadresser för kandidatoch graduforskare. Det blev mycket brevväxling via e-post, men slutresultatet
förblev det samma: det gick inte att få 1 000 slumpmässigt valda e-postadresser
bland grundexamenstuderande.
Olika alternativ diskuterades. Går det att utnyttja Åbo Akademis biblioteks
kundregister? Nej, det går inte på grund av dataskyddslagen. Skulle budskapet nå
grundexamenstuderandena via Åbo Akademis studentkårs nyhetsbrev? Osannolikt.
Enligt ett blogginlägg på Berghs School of Communications webbplats, ligger
öppningsfrekvenser av nyhetsbrev på 14–29 procent (Kazarnowicz, 2018). Jag beslöt
att ett direkt e-postbrev fungerar bättre än en kort utmaning bland andra textbitar i ett
nyhetsbrev.
Till slut kontaktades 26 av de 28 ämnesföreningarna som fanns vid Åbo Akademi i
februari 2016. Två ämnesföreningar (energiteknik och informationsteknik)
kontaktades inte eftersom ingen e-postadress till dem hittades. Därtill gjordes
flygblad (bilaga 3: Flygblad) som gjorde reklam för undersökningen. Flygbladen
lämnades på borden på Kårkafé-studentrestauranger. Därtill fanns de tillgängliga på
Åbo Akademis bibliotek i Arken och ASA-huset.
För att öka deltagandet i undersökningen lottades tre biobiljetter ut bland dem som
svarade på frågeformuläret och lämnade sina e-postadresser. Att lotta ut priser för att
motivera deltagandet i en undersökning har sina för- och nackdelar. Göritz (2016)
konstaterar att materiella incitament ökar deltagandet i nätundersökningar. Detta
framkom också i en studie som gjordes av Tuten, Galesic och Bosnjak (2004). Göritz
(2016) konstaterar dock också att materiella incitament kan förvrida resultat eftersom
man deltar i undersökningen endast för att få det potentiella priset vilket kan leda till
att man svarar på frågor hastigt och utan eftertanke.

30

3.4 Kritisk granskning av metoden
Frågeformulär är ett bra sätt att få mycket forskningsdata ”för en relativt liten
kostnad (material, tid och pengar)” (Denscombe, 2000, 126). En enkät är lätt att
arrangera och man får standardiserade svar. Att svarsalternativ är kodade av
forskaren kan dock leda till att resultat snedvrids ”så att de snarare speglar forskarens
än respondentens sätt att uppfatta saker och ting” (ibid., 128).
Det ligger alltid utmaningar när det är fråga om frågeformulären. Frågorna måste
vara formulerade på ett sätt som det inte går att misstolka (Johannessen et al., 2003).
Men trots detta kan missförstånd ske, då människor tolkar saker på sina egna sätt.
Därtill kan det finnas relevanta aspekter som blir förbisedda eftersom forskaren inte
har insett vikten av dem. (Ibid.)
Den ursprungliga idén var att använda stickprov, men eftersom det inte lyckades, föll
ansvaret för deltagandet till studerandena. Deltagarna valde själva att delta i
undersökningen, vilket innebär att ingen kontroll över deltagarnas profil kunde göras.
Med urval genom självselektion går det inte att dra allmänna slutsatser av
undersökningsresultat. (Holme & Solvang, 1991.)

31

4 RESULTAT
Härnäst presenteras forskningsresultat om hur studerande vid Åbo Akademi
använder och förhåller sig till e-böcker. Resultaten gås igenom i den ordning
frågorna ställdes i enkäten. Efter genomgången av resultaten är det dags för en
djupare analys i nästa kapitel.

4.1 Bakgrundsinformation
På enkäten svarade totalt 133 studerande vilket kan anses vara godtagbart med tanke
på omständigheterna och utmaningarna om vilka man läsa mera om i kapitlet 3 om
metod. Vid Åbo Akademi fanns det 4 911 grundexamensstuderande i slutet av 2015,
vilket innebär att samplet motsvarar 2,7 procent av grundexamensstuderande. Hur
svarsgruppen överhuvudtaget motsvarar den grupp som studeras det vill säga
grundexamensstuderande redovisas genom svaren på de första fyra frågorna.
Som bakgrundsinformation ville man veta 1) respondenternas fakultet och
huvudämne, 2) på vilken nivå man studerar, på kandidat- eller magisternivå, 3)
respondenternas kön och 4) hur gamla respondenterna är.
Av dem som valde att svara på enkäten studerar nästan hälften, det vill säga 48
procent (64 svar), vid fakulteten för humaniora, psykologi och teologi. Den näst
största svarsgruppen, 30 procent (40 svar), bestod av studerande vid fakulteten för
naturvetenskaper och teknik. Den tredje största svarsgruppen med 17 procent (23
svar) bestod av studerande i samhällsvetenskapliga ämnen och ekonomi. Den allra
minsta svarsgruppen bestod av 6 studerande från fakulteten för pedagogik och
välfärdsstudier. Deras andel blev 5 procent.

32
För att granska hur pass väl denna fördelning i de fyra fakulteterna motsvarar den
verkliga fördelningen, måste man ta reda på hur många grundexamensstuderande
som det finns vid Åbo Akademi och hur många studerande som det finns vid varje
fakultet.
I slutet av året 2015 fanns det 4 911 närvarande grundexamensstuderande vid Åbo
Akademi. 1 077 eller 22 procent av dem studerade vid fakulteten för humaniora,
psykologi och teologi. 1 188 personer eller 24 procent studerade vid fakulteten för
naturvetenskaper och teknik. 1 504 eller 31 procent av
grundexamensstuderande studerade vid fakulteten för samhällsvetenskaper och
ekonomi. Vid fakulteten för pedagogik och välfärdsstudier studerade 1 142 personer
eller 23 procent. (Åbo Akademi, 2016.)

Diagram 3. Vid vilken fakultet studerar du? (n=133)

33
Av detta kan vi konstatera att det endast är fakulteten för naturvetenskaper och
teknik som presenteras kvantitativt rätt. Humanister, psykologer och teologer är
överrepresenterade medan fakulteterna för samhällsvetenskaper och ekonomi samt
för pedagogik och välfärdsstudier är underrepresenterade.
I enkäten fanns det även en fråga om studerandenas huvudämne, men resultaten
redogörs för inte här i texten utan i bilaga 4: Studerandenas huvudämne.
Den absolut största delen, 62 procent (82 svar), av de som svarade på e-boksenkäten
studerar på kandidatnivån. 38 procent (50 svar) studerar på magisternivån. En person
valde att inte svara på frågan.
Av de 133 enkätdeltagarna var 70 procent (93 svar) kvinnor och resterande 30
procent, det vill säga 40 deltagare, män. I slutet av 2015 var könsfördelningen bland
grundexamensstuderande vid Åbo Akademi 58 procent kvinnor och 42 procent män
(Åbo Akademi, 2016). Detta betyder att kvinnorna är något överrepresenterade i
resultaten.
Den absolut största delen, det vill säga 77 procent (103 svar), av respondenterna är
födda på 1990-talet. 18 procent (24 svar) är födda på 1980-talet. Återstående 6 svar
är spridda på 70-, 60- och 50-talet. Medelåldern är 25,5 år. Medianfödelseåret är
1990, vilket betyder att medianåldern är 26 år.

34

Diagram 4. Respondenternas födelseårtionde (n=133)

4.2 Användning av e-böcker
Den första frågan om användningen av e-böcker var ”Har du läst e-böcker?”. De
flesta, 83 procent (110 svar) av respondenterna har läst e-böcker. 17 procent (22
svar) har inte läst e-böcker. En respondent var inte säker på om hon eller han hade
läst en e-bok.

35

Diagram 5. Har du läst e-böcker? (n=133)
Den andra frågan ”Varför har du inte läst e-böcker?” i gruppen om användningen av
e-böcker (fråga nummer 6 i frågeformuläret) medför ett litet dilemma. Till den
föregående frågan svarade 22 personer att de inte har läst e-böcker. Dock valde 45
personer att svara på frågan om varför de inte har läst e-böcker. Här måste ett
antagande göras: Förmodligen har de 23 respondenterna som först svarade ja till
frågan om de hade läst e-böcker och sedan ändå valde att svara även frågan ”Varför
har du inte läst e-böcker?” faktiskt försökt läsa en e-bok men av någon anledning har
försöket inte varit lyckat.
24 respondenter vill läsa tryckta böcker. Det andra svarsalternativet ”Kursböckerna
som jag behöver finns inte som e-böcker” valdes 13 gånger. Av respondenterna
valde 8 det tredje alternativet ”Annan/andra orsaker”.

36

Diagram 6: Varför har du inte läst e-böcker? (n=45)
I fråga nummer 6 fanns det en möjlighet att med egna ord berätta varför man inte har
läst e-böcker (Jag har inte läst e-böcker eftersom…). 19 enkätdeltagare valde att
kommentera varför de inte läser. 7 av de 8 som hade valt ”Annan/andra orsaker.
Vilka?” motiverade sina val att inte läsa e-böcker. Därtill var det 12 respondenter
som ville berätta mera om varför de inte läser e-böcker. Nedan finns några exempel
av orsakerna.
”Dels för att de kursböcker som jag behöver sällan eller aldrig finns som e-böcker
men även dels för att jag vill läsa tryckta böcker, jag vill fysiskt hålla i boken.”
Kvinna, född 1987
”Föredrar tryckta böcker, får huvudvärk av att stirra på skärm för länge.”
Kvinna, född 1994

37
”Jag har ingen tablett. Opraktiskt på telefonen..”
Man, född 1992
Till frågan om hur många böcker man har läst som e-bok gavs 111 svar. Nästan
hälften av respondenterna, 49 procent (54 svar), hade läst några, det vill säga 2–4
böcker som e-bok. En femtedel (23 svar) hade läst ganska många, 5–9 böcker som ebok. Nästan lika många, 20 svarare (18 procent) hade läst till och med 10 eller flera
böcker som e-bok. 9 procent (10 svar) hade läst bara en bok som e-bok. En liten
grupp på fyra personer kommer inte ihåg hur många böcker de hade läst som eböcker.

Diagram 7: Hur många böcker har du läst som e-bok? (n=111)
Den fjärde frågan om användningen av e-böcker var ”Vilka e-böcker har du läst?”.
Den absolut största delen av e-böckerna som respondenterna har läst gäller studier.
35 procent (88 svar) av de lästa e-böckerna består av kursböcker och 29 procent (73
svar) av annan studierelaterad litteratur.

38

Skönlitteraturens andel är 18 procent (44 svar). Av de lästa e-böckerna tar andra
faktaböcker en andel av 12 procent (30 svar). Andelen tecknade serier är 4 procent
(11 svar) och andelen andra böcker är 2 procent (4 svar). Andra böcker består av
svenska skrivregler, poesi och ljudböcker.

Diagram 8: Vilka e-böcker har du läst? (n=115)
Studerandena frågades om formatpreferens då det handlar om att läsa för tentamen
och för uppsatsskrivning (”Vilket format föredrar du när du läser för dina studier?”).
Vid båda fall var det tryckta böcker som föredrogs. För tentamensläsning var tre
fjärdedelar, 75 procent av svararna, av den åsikten att det är tryckta böcker som
gäller. För uppsatsskrivning var procentandelen bara 43, vilket dock var den största
andelen.
I övrigt när det gäller att läsa för tentamen spelar formatet ingen roll för 17 procent
av svararna. 6 procent prefererade e-böcker. En procent (ett svar) svarade ‘vet ej’.

39

Diagram 9: Vilket format föredrar du när läser för tent? (n=110)

Diagram 10: Vilket format föredrar du när du läser för uppsatsskrivning? (n=110)

40

När man läser för uppsatsskrivning finns det en större variation i formatpreferens.
Som sagt föredrar 35 procent tryckta böcker då det handlar om att läsa för
uppsatsskrivning. För 37 procent spelar formatet ingen roll. E-böcker föredras av 19
procent av svararna. Och även vid denna punkt svarade en procent (ett svar) ’vet ej’.

4.3 Lån/nedladdning av e-böcker via Åbo Akademis bibliotek
Denna del av frågeformuläret började med frågan ”Hur många gånger har du lånat
eller laddat ner e-böcker via ÅAB?”. Cirka en tredjedel eller 31 procent (33 svar) av
respondenterna hade lånat eller laddat ner en e-bok vid Åbo Akademis bibliotek.
Några procentenheter färre, 27 procent (28 svar), hade lånat eller laddat ner några,
det vill säga 2–4 gånger. Andelen för ’ganska många gånger’ (5–9 gånger) och
’många gånger’ (minst 10 gånger) var för båda 10 procent (10 och 11 svar). 22
procent av svararna kommer inte ihåg hur många gånger de hade lånat eller laddat
ner e-böcker vid ÅAB.

41

Diagram 11: Hur många gånger har du lånat eller laddat ner e-böcker via ÅAB?
(n=105)
Till den elfte frågan i frågeformuläret ”Tänk tillbaka till den tid då du senast lånade
en e-bok. Varför valde du en e-bok?” svarade 105 respondenter. 41 procent av dem
valde flera svarsalternativ.
Den absolut största orsaken till varför man valde att låna eller ladda ner en e-bok var
att den tryckta versionen inte var tillgänglig (58 svar). ’Boken fanns enbart som ebok’ valdes som orsak 42 gånger. Det fanns 20 andra orsaker som presenteras i nästa
stycke efter diagrambilden. ’Orkade inte gå på biblioteket’ valdes 16 gånger. Nästan
lika många, 15 gånger, valdes svarsalternativet ’Ville bara snabbkolla en sak’. ’Jag
ville låna boken som e-bok’ valdes 12 gånger. Orsaken som fick det minsta antalet
svar var alternativet ’Den tryckta boken vägde för mycket’.

42

Diagram 12: Varför valde du en e-bok? (n=105) (Man fick välja fler
svarsalternativ.)
Andra orsaker till varför man hade valt att låna en e-bok kunde klassificeras i fyra
kategorier: Tillgänglighet, användarvänlighet, rymlighet och distans.
Med tillgänglighet menas att e-böcker är lättare att få tag i. Till exempel på
inlärningsplattformen Moodle på webben kan läraren länka direkt till en e-bok, vilket
underlättar e-bokslåning. Nelliportalen nämndes också som ett bra alternativ att få
tag i e-böcker.
”Kunde få tag på den direkt, utan att gå någonstans.”
Man, född 1980
”Jag behöver den bara en gång i vecka för inlämningsuppgiften och det finns en
län[k] på kursens moodlesida till e-boken. Så det känns praktiskt att bara trycka där
och läsa korta avsnitt.”
Kvinna, född 1991
Användarvänlighet betyder att det är enkelt att söka och navigera i en e-bok.

43
”Man kan koncentrera sig på ämnet man läser om ifall man använder datorns sökfunktion. Då visar datorn alla punkter där just sökorden i mitt intresseområde
förekommer och man slipper läsa en massa onödiga saker.”
Kvinna, född 1992
Med rymlighet menas mera utrymme i väskan. Flera böcker ryms i en och samma
läsapparat i stället för att man måste bära med sig tunga böcker.
”Skulle på resa och ville inte bära med en tryckt bok p.g.a. utrymmesbrist i väskan.”
Kvinna, född 1996
Distans betyder distansen mellan den som behöver en bok och biblioteket. E-boken
är en praktisk lösning om man distansstuderar på en annan ort än var biblioteket
ligger till.
”Kunde inte låna boken från ASA p.g.a. distansstudier.”
Kvinna, född 1990
”Hur läste du boken?” löd följande fråga. Det populäraste sättet att läsa en e-bok är
att bläddra i den. 57 deltagare svarade att de hade bläddrat i boken de senast hade
läst. 50 deltagare hade utnyttjat sökfunktionen och letat efter specifik information.
Av de 57 som bläddrat i boken hade 33 även utnyttjat sökfunktionen.
35 deltagare svarade att de hade läst hela boken. Bara 9 av dem hade också utnyttjat
sökfunktionen. Hela boken hade printats av 14 deltagare. Bara en av dem som hade
läst hela boken hade printat ut boken.
8 respondenter svarade att de hade läst e-boken på ett annat sätt. Till största delen
handlade andra sätt om att läsa vissa kapitel eller valda delar av e-boken. En
deltagare hade ännu inte börjat läsa och en annan hade haft problem med läsprogram
och hade slutat läsa.
”Läser de delar av böckerna som jag behöver just då.”
Kvinna, född 1990

44

Diagram 13: Hur läste du boken? (n=108) (Man fick välja fler svarsalternativ.)
På frågan ”På vilken apparat läste du e-boken?” svarade 108 studerande. E-böcker
läses allt mest på en laptop. 67 deltagare hade valt svarsalternativet ‘På en laptop’.
En bordsdator och en surfplatta är sinsemellan nästan lika populära e-boksapparater.
Bordsdatorn valdes 38 gånger medan surfplattan valdes 33 gånger. På en
smarttelefon läses e-böcker av 19 deltagare. En läsplatta nämndes förvånansvärt
sällan, bara 3 gånger. En deltagare svarade att han eller hon läser på en annan
apparat, men det visade sig vara en kombination av en iPad och smarttelefon.

45

Diagram 14: På vilken apparat läste du e-boken? (n=108)
44 deltagare hade valt flera svarsalternativ i denna fråga. Den populäraste
kombinationen var att läsa e-böcker på en bordsdator och laptop (nämndes 14
gånger). Den näst populäraste kombinationen för e-bokläsning var en laptop och en
surfplatta (nämndes 10 gånger). Andra kombinationer nämndes fem eller färre
gånger. 25 deltagare valde att inte svara på frågan om apparatval.
Den femte frågan som gällde lån eller nedladdning av e-böcker via Åbo Akademis
bibliotek var ”Har du haft problem med e-böcker?”. Största delen, det vill säga 79
procent av deltagarna i enkäten hade inte haft några problem med e-böcker. 21
procent, det vill säga 22 deltagare, medgav att de hade haft problem.
Tre olika typer av problem kunde identifieras. Den absolut största gruppen (15
kommentarer) handlade om olika program-/app-relaterade problem. Det är inte lätt
att hitta den rätta appen eftersom det finns flera olika e-bokformat. Det har funnits
problem med att ladda ner e-böcker. Sedan efter nedladdningen har det uppstått

46
problem med att hitta den nedladdade e-boken på ens läsapparat. Det nämndes att det
är enklare att läsa via en webbläsare.
”Obekväma, 10 olika format på böckerna, inget bra program att läsa dem på”
Man, född 1995
”Jag har haft problem att öppna elib böcker, som man extra behöver ladda ner.
Ebrary, som går att läsa online, fungerar mycket bättre.”
Kvinna, född 1985
”Problem med att ladda ner och öppna e-boken. Att söka efter ett specifikt ord
fungerar inte alltid om det är en bok med många sidor. Dålig överskådlighet, jobbigt
att hela tiden hoppa mellan innehållsförteckning och ett visst kapitel.”
Kvinna, född 1985
Därtill finns det två mindre grupper när det gäller problem med e-böcker. Den ena (4
kommentarer) handlar om att hitta böcker inte är så lätt.
”Svåra att hitta, t.ex. Nellyportalen är jobbig”
Kvinna, född 1995
Den andra mindre gruppen (2 kommentarer) handlar om att läsa på skärm.
”Jag har problem att koncentrera mig på texten när jag läser den från en skärm. Jag
anser att det är mycket svårare att komma ihåg var viktig information man behöver
finns i e-boken då man inte kan bläddra som en med vanlig.”
Man, född 1995
En av dem som svarade att hon eller han hade haft problem med e-böcker gav inget
exempel på problem hon eller han hade stött på.
På fråga nummer 15 i frågeformuläret ”Hur lång lånetid är bäst för e-böcker enligt
dig?” svarade 84 respondenter. Respondenterna verkar för mestadels vara nöjda med
de nuvarande lånetider som är 28 eller 14 dagar. Nästan hälften av de som svarade på

47
frågan, 41 respondenter, ansåg att fyra veckor eller 30 dagar eller en månad skulle
vara den bästa lånetiden för e-böcker. 12 respondenter önskade sig en aning längre
lånetider, 2–3 månader. Medan 9 respondenter skulle nöja sig med lite kortare
lånetider, det vill säga 2–3 veckor.
”1 mån, eller åtminstone längre än de tryckta böckerna så att man skulle ha större
nytta av att låna e-boken. Är lånetiden samma väljer jag hellre tryckt bok”
Kvinna, född 1989
”ca 1 månad, så man behöver inte hela tiden ladda om den”
Kvinna, född 1989
8 respondenter ville ha samma lånetider som för de tryckta, det vill säga 28 eller 14
dagar. 6 respondenter ville ha obegränsad lånetid. 4 respondenter visste inte ens att eböcker hade lånetider.
”Förstår inte varför e böcker behöver lånetid den är ju digital upplagan är inte
begränsad.”
Man, född 1994
3 deltagare svarade att en lånetid som är längre än 3 månader skulle vara den bästa
för e-böcker. En deltagare visste inte vad som kunde vara den bästa lånetiden. 49
deltagare valde att inte svara på frågan.
Två deltagare gav två svar: lånetider både för skön- och kurslitteratur. Eftersom
denna studie fokuserar sig på grundexamenstuderandena vid Åbo Akademi valdes
enbart svaret som gällde studierelaterade litteratur.

48

4.4 Attityder gällande e-böcker och läsning
Studerandenas attityder till e-böcker utreddes med hjälp av två frågor. I den första
presenterades 9 olika egenskaper som studerandena bads att förknippa antingen med
e-böcker eller tryckta böcker eller med båda. Egenskaperna förknippade med läsning
var:
•

Behaglig läsupplevelse

•

Är lätt att läsa

•

Upplevelserik

•

Effektiverar inlärningen

•

Trovärdig

•

Lätt att skaffa

•

Tillgänglig

•

Lätt att hitta information

•

Krånglig

49

Diagram 15: Egenskaper förknippade med läsning (n=133)
Majoriteten, 79 procent (105 svar), av respondenterna ansåg att tryckta böcker
erbjuder en behaglig läsupplevelse. För 18 procent (24 svar) spelar bokformatet
ingen roll. 2 procent (2 svar) prefererade e-böcker då det gäller behaglig upplevelse.
2 procent (2 svar) svarade ”Vet ej”.
Egenskapen ”Är lätt att läsa” fick 57 procent (76 svar) att välja tryckta böcker.
Formatet spelade ingen roll för 35 procent (46 svar). 8 procent (11 svar) ansåg eböcker vara lätt att läsa.
Lite över hälften, 52 procent (69 svar), förknippade tryckta böcker med egenskapen
upplevelserik. För 40 procent (53 svar) spelade formatet ingen roll. 3 procent (4 svar)
förknippade upplevelserik med e-böcker. 5 procent (7 svar) valde svarsalternativet
”Vet ej”.
Vid valet av vilket format som mest effektiverar inlärningen blir det lika bra som en
oavgjord match mellan alternativen tryckta böcker och ingen skillnad. 42 procent (56

50
svar) ansåg att tryckta böcker effektiverar inlärningen, medan 41 procent (55 svar)
ansåg att formatet spelar ingen roll. E-böcker blev valet för 13 procent (17 svar) av
deltagarna. 4 procent valde att svara vet ej på frågan om vilket bokformat
effektiverar inlärningen.
Bokformatet spelar ingen roll i fråga om trovärdighet. 75 procent av deltagarna (100
svar) ansåg att det inte finns någon skillnad mellan e- och tryckta böcker när det
handlar om trovärdighet. 22 procent (29 svar) förknippade tryckta böcker med
egenskapen trovärdig. 2 procent (2 svar) valde e-böcker. Vet ej blev svaret för 2
procent (2 svar).
När det gäller egenskapen ”lätt att skaffa” är det e-böckerna som vinner klart. 62
procent (82 svar) ansåg att e-böckerna är lätta att skaffa. För 21 procent (28 svar)
spelar bokformatet ingen roll. 11 procent (14 svar) förknippar egenskapen ”lätt att
skaffa” med tryckta böcker. 7 procent av deltagarna (9 svar) valde alternativet ”vet
ej”.
E-böcker anses vara mer tillgängliga än tryckta böcker. 64 procent (85 svar) valde eböcker vid frågan om egenskapen tillgänglig. För 23 procent (30 svar) spelade
bokformatet ingen roll. Tryckta böcker stämplades med egenskapen tillgänglig av 8
procent av respondenterna (10 svar). 6 procent (8 svar) visste inte hur det stod med
tillgängligheten.
E-böcker fick det största medhållet när det gäller att hitta information i en bok. Över
hälften av respondenterna, det vill säga 53 procent (71 svar), menade att det är lättast
att hitta information i en e-bok. För en fjärdedel, 24 procent (32 svar), var
bokformatet irrelevant. 17 procent (23 svar) flaggade för tryckta böcker. 5 procent (7
svar) svarade ’vet ej’.
Den sista egenskapen var ’krånglig’. Tryckta böcker ägnades bara 3 procent (4
stycken) av svaren. De andra tre svarsalternativ fick ungefär en tredjedel av svaren
var. För 37 procent (49 svar) spelade bokformatet ingen roll i fråga om krånglighet.
30 procent av respondenterna (40 svar) förknippade egenskapen ’krånglig’ med eböcker. Lika många respondenter eller 30 procent valde att svara ’vet ej’.

51

I den andra delen av attitydmätningen mättes studerandenas attityder genom att kolla
om de håller eller inte håller med vissa påståenden som handlar om e-böcker och
läsning. Intervallet av svarsalternativ gick från ”1 Håller inte alls med” till ”4 Håller
helhjärtat med”. Alternativet ”Ingen åsikt” fanns också med.

Diagram 16: Attityder gällande läsning (n=133)
57 procent (75 svar) av respondenterna njuter inte av att läsa e-böcker medan 26
procent (34 svar) gör det. 18 procent (24 svar) hade ingen åsikt om njutningen.
Möjligheten att låna e-böcker minskar inte lån av tryckta böcker. För 67 procent (89
svar) av respondenterna innebär möjligheten att låna e-böcker inte att de skulle låna
färre tryckta böcker än tidigare. 26 procent (34 svar) var av motsatta åsikt. 8 procent
(10 svar) hade ingen åsikt om saken.
De flesta av respondenterna anser är att läsning av e-böcker inte är svårt. 69 procent
(91 svar) var av motsatta åsikt än påståenden ”läsning av e-böcker är allt för

52
komplicerat”. 28 procent (37 svar) håller med påståenden. 4 procent (5 svar) hade
ingen åsikt.
E-böcker anses vara bättre format för kortare böcker. Över hälften av
respondenterna, det vill säga 56 procent (74 svar), håller med påståenden
”E-bokformatet lämpar sig bättre för kortare böcker”. 27 procent (36 svar) var av
motsatt åsikt. 17 procent (23 svar) hade ingen åsikt om saken.
Innehållet i en tryckt bok bevaras bättre i minnet än innehållet i en e-bok. 53 procent
(70 svar) av respondenterna tycker att de minns innehållet bättre efter att ha läst en
tryckt bok. En fjärdedel, 25 procent (33 svar) av respondenterna håller inte med
påståendet. Nästan lika många respondenter, 23 procent (30 svar) hade ingen åsikt
om att hur de minns innehållet.
Respondenternas känslor gällande tryckta respektive e-böcker är mycket olika. 77
procent (103 svar) av respondenterna håller med påståendet ”E-böcker kan aldrig
ersätta känslan av att bläddra i en tryckt bok”. 17 procent (22 svar) anser att detta
inte stämmer. 6 procent (8 svar) hade ingen åsikt om känslor.
De studerande vid Åbo Akademi som svarade på enkäten ser bokens framtid som
digital. 70 procent (93 svar) av respondenterna anser att det är naturligt att
bokformatet blir digitalt. 26 procent (34 svar) håller inte med tanken om bokens
digitala framtid. 5 procent (6 svar) hade ingen åsikt.
Åbo-studerandena är bekväma med läs- och surfplattor. 66 procent (88 svar) håller
med påståendet ”Det är lätt att använda läs- eller surfplatta”, medan bara 13 procent
(17 svar) är av motsatt åsikt. 21 procent (28 svar) av respondenterna hade ingen åsikt
om läsapparat.

53

5 DISKUSSION
I det sista kapitlet förs en dialog mellan denna pro gradu-undersökning och andra
undersökningar som har gjorts tidigare och nämnts i denna rapport. I kapitlet
diskuteras också studiens pålitlighet, begränsningar samt förslag om framtida
forskning.

5.1 Studerande och e-böcker
Syftet med denna avhandling är att öka kunskapen om huruvida
grundexamensstuderande använder e-böcker och på vilket sätt. Avsikten var att få
svar på följande forskningsfrågor:
1) Hur använder grundexamensstuderande vid Åbo Akademi e-böcker?
2) Hur förhåller grundexamensstuderande sig till e-böcker?
Ordet ”resonemangsäktenskap” i underrubriken till denna avhandling avslöjar redan
naturen av studerandenas förhållande till e-böcker. Man är ihop men varma känslor
saknas. Det viktigaste resultatet som kom fram i denna undersökning är att
grundexamensstuderande vid Åbo Akademi föredrar tryckta böcker. Detta är inte
överraskande, utan i linje med andra undersökningar som har gjorts om studerandes
e-boksanvändning och som presenterades i kapitel 2.2 Studerandes eboksanvändning i denna avhandling.
Orsaker till att den tryckta boken är en suverän vinnare i duellen mellan den tryckta
och e-boken ligger inte enbart i egenskaper hos tryckta böcker, utan också i de
egenskaper som finns hos e-böcker.
Tryckta böcker ger en behagligare läsupplevelse och de är lätta att läsa. Samma
resultat kom fram också i Rowlands (2007) studie. Även Jamalis, Nicholas och

54
Rowlands (2009) studie bekräftar detta. I deras studie kom det även fram att det är
lättare att koncentrera sig då man läser en tryckt text. Detta kom även fram i denna
pro gradu-undersökning: Att läsa tryckta böcker effektiverar inlärningen och man
minns innehållet bättre efter att ha läst en tryckt bok. Kivinen (2015) fick likadana
resultat när hen undersökte studerande vid Jyväskylä universitet; det är effektivare att
läsa på papper med tanke på inlärning. Även Rafiq och Warraich (2019) fick
motsvarande resultat i sin undersökning om pakistanska medicine studerandes
uppfattning om e-böcker.
Det som verkar förhindra eller åtminstone minska studerandes användning av eböcker är för det mesta tekniska orsaker. E-böcker kan anses vara till en viss grad
besvärliga. I denna undersökning kom det speciellt fram i samband med att låna eller
ladda ner böcker via biblioteket. Det finns för många olika läsprogram som alla har
lite olika användargränssnitt. Därtill orsakar DRM (digital rights management eller
förvaltning av digitala rättigheter) problem när det inte går att kopiera text från en ebok. Detta kom fram också i en studie som var gjord av ProQuest (McKiel, 2016).
Att det finns olika restriktioner (man får inte skriva ut text eller ladda ner boken) kan
leda till frustrationer. I samma studie lyftes också upp olika e-bokformat som en
frustrerande faktor. Dessa tekniska motgångar kan påverka attityder till användning
av e-böcker som TAM-modellen visar.
Tekniska problem borde beaktas på fullt allvar. Har man en positiv uppfattning om
att det är lätt att använda e-böcker, leder detta till en positiv läsupplevelse vilket i sin
tur leder till fortsatt användningen av e-böcker. Detta kom fram i en undersökning av
Jin (2104) och också av Letchumanan och Muniandy (2013) samt Aharony (2014). I
denna undersökning kom det dock fram att e-bokläsande inte är allt för komplicerat
för största delen av respondenterna, vilket positivt påverkar den uppfattade
lättanvändbarheten som i sin tur påverkar attityden till användning av e-böcker eller
systemet som det står i TAM-modellen.
Fast de flesta av deltagarna i denna undersökning medgav att de helst läser tryckta
böcker, används e-böcker också. Det kan vara fråga om tillgänglighet (”Den tryckta
boken var inte tillgänglig”), men också om motiv att läsa. Studerandes motiv till
läsning påverkar valet av bokformat. Enligt denna pro gradu-undersökning läser

55
studerande hellre tryckta böcker då de läser för en tent. Bokformatet spelar mindre
roll när det gäller att läsa för att kunna skriva en uppsats. Då räcker det oftare med
lässtrategier som är förknippade med ytläsning, såsom bläddring och scanning
(Lopatovska & Sessions, 2016). ”Jag bläddrade i boken” och ”Jag utnyttjade
sökfunktionen och letade efter specifik information” var de mest valda
svarsalternativen på frågan ”Hur läste du e-boken?”.
Som det kom fram i denna undersökning ser studerande bokens framtid som
elektronisk. Men i nuläget, hur kunde man på ett bibliotek öka studerandes villighet
att läsa e-böcker? Det kom fram att olika läsprogram och e-boksplattformar irriterar
och frustrerar potentiella och nuvarande e-boksläsare. Dessa är antagligen frågor
som åtgärdas med tiden när program och system utvecklas och förbättras. Därtill har
studierna (Rowlands et al., 2007 & Jamali et al., 2009) visat att användning av eböcker växer om böckerna är med i bibliotekskatalog. I katalogen borde också finnas
länkar till e-böckerna (Grigson, 2011).
Caporn et al. (2011) lyfter fram ett sätt till att locka studerande att gripa tag i eböcker. Praktisk handledning i hur e-böcker används minskar tröskeln till att läsa en
e-bok. En bra målgrupp är första årets studerande. Caporn et al. påstår att första årets
studerande är mer öppna för förändringar. Detta skulle innebära att det finns behov
för handledning i informationskompetens i ett tidigt skede av studier (ibid.).
Sammanfattningsvis kan det konstateras att grundexamensstuderande vid Åbo
Akademi läser e-böcker om den tryckta boken inte är tillgänglig eller om boken finns
bara som e-bok. Enligt dem lämpar e-böcker bäst för att snabbkolla fakta när man
skriver en uppsats. Fast e-böcker aldrig kan ersätta känslan av att bläddra i en tryckt
bok, har studerandena hittat också goda sidor hos e-böcker: De är mer tillgängliga
och de har bättre sökfunktioner.
Om kärleken för tryckta böcker är större än för e-böcker i nuet, vet man aldrig hur
morgondagen ser ut. Enligt respondenterna är det naturligt att bokformatet blir
digitalt som en följd av den tekniska utvecklingen. Men man minns alltid sin första
kärlek.

56

5.2 Metodval
Att samla in information visade sig vara problematiskt. Det gick inte att få
studerandes e-postadresser för att dela ut enkäten vilket gjorde ett slumpmässigt
urval omöjligt. Alternativet var då att anlita ämnesföreningar och deras e-postlistor.
Därtill delades det ut flygblad på kårkaféerna och på Åbo Akademis bibliotek.
Deltagarna i enkäten valde att svara på den vilket gör att svarargruppen bildade ett
självselekterat sampel. Detta innebär att det inte var ett representativt urval av
populationen det vill säga grundexamensstuderandena vid Åbo Akademi.
Trots detta lyckades studien samla in information från 133 grundexamensstuderande
om deras e-boksrelation. Dessa svar utgör en bas från vilken man kan göra
beräkningar och dra slutsatser om studerandes e-boksanvändning och deras attityder
till e-böcker.
Vid vissa frågor fick man svara på med egna ord om man ville. Det skulle ha varit till
nytta att intervjua en del av deltagarna för att få djupare information om deras
observationer om e-böcker. En kvantitativ studie når inte djupet.

5.3 Studiens begränsningar och förslag till fortsatt forskning
Denna undersökningsprocess har väckt många idéer om fortsatt forskning. Eböckerna utgör en enorm källa för olika utredningar och undersökningar.
Hela denna pro gradu-process tog beklagligen en ganska lång tid. Enkäten om eböcker var tillgänglig för fyra år sedan. Det skulle vara ytterst intressant att upprepa
undersökningen med samma enkät. Hur mycket har studerandes attityder till och
användning av e-böcker förändrats? Eller har de förändrats? För att få en djupare
förståelse över e-boksanvändning borde en kvalitativ undersökning utföras.
Kvantitativ data ger en överblick över ämnet, men vill man gå djupare in i ämnet är
kvalitativ undersökning det enda alternativet.

57
Det som blev obeaktad i denna studie var studerande med läshinder. Detta är
någonting som kan tas i beaktande i fortsatt forskning. Tillgänglighet är en viktig
aspekt även vid studier.
Om e-böcker i framtiden blir alltmer populärare och användningen av tryckta böcker
skulle minska, hur skulle en sådan utvecklingslinje påverka biblioteksrum? Om
biblioteket inte längre är ett rum med böcker på hyllorna, vad händer med
biblioteken? Om allt material är i digital form, behövs det fysiska biblioteket längre?
Vad är ett bibliotek utan böcker?

58

Referenser
Aharony, N. (2014). "The effect of personal and situational factors on LIS students'
and professionals' intentions to use e-books", Library & Information Science
Research, vol. 36, no. 2, 106–113.
Armstrong, C. & Lonsdale, R. (2011). "Introduction" i E-books in libraries. A practical
guide, eds. K. Price & V. Havergal, Facet, London, England, xxi–xl.
Armstrong, C. (2008). "Books in a virtual world", Journal of Librarianship and
Information Science, vol. 40, no. 3, 193–206.
Bagozzi, R.P. (2007). "The Legacy of the Technology Acceptance
Model and a Proposal for a Paradigm Shift", Journal of the Association of
Information Systems, vol. 8, no. 4, 244–254.
Caporn, S., Bryant, L., Foster, K. & Ransley, E. (2011). "Engaging students with ebooks in further education" in E-books in libraries. A practical guide, eds. K. Price
& V. Havergal, Facet Publishing, London.
Chen, S., Li, S. & Li, C. (2011). "Recent Related Research in
Technology Acceptance Model: A Literature Review", Australian Journal of
Business and Management Research, vol. 9, no. 1, 124–127.
Corlett-Rivera, K. & Hackman, T. (2014). "E-Book Use and Attitudes in the
Humanities, Social Sciences, and Education", portal: Libraries and the Academy,
vol. 14, no. 2, 255–286.
Darnton, R. (2009). The case for books : past, present, and future, Public Affairs, New
York, NY.
Davis, F.D. (1989). "Perceived Usefulness, Perceived Ease of Use, and User
Acceptance of Information Technology", MIS Quarterly, vol. 13, no. 3, 319–340.
Davis, F.D., Bagozzi, R.P. & Warshaw, P.R. (1989). "User Acceptance of Computer
Technology: A Comparison of Two Theoretical Models", Management Science, vol.
35, no. 8, 982–1003.
Denscombe, M. (2000). Forskningshandboken – för småskaliga forskningsprojekt
inom samhällsvetenskaperna, Studentlitteratur, Lund.
DeStefano, D. & LeFevre, J. (2007). "Cognitive load in hypertext reading: A review",
Computers in Human Behavior, vol. 23, no. 3, 1616–1641.
Dooley, J. (2011). "E-books for higher education" i E-books in libraries. A practical
guide, eds. K. Price & V. Havergal, Facet Publishing, London.

59
Ford, N. (2015). Introduction to information behaviour, Facet, London.
Gravett, K. (2011). "Providing guidance, training and support for readers using ebooks" in E-books in libraries. A practical guide., eds. K. Price & V. Havergal, Facet
Publishing, London.
Grigson, A. (2011). "Making e-book collections visible to readers" in E-books in
libraries. A practical guide, eds. K. Price & V. Havergal, Facet Publishing, London.
Gromov, G. (2020). Roads and Crossroads of Internet History. Hämtad 3 augusti 2020
från http://history-of-internet.com/#8.
Göritz, A.S. (2016). "Incentives in Web Studies: Methodological Issues and a Review",
International Journal of Internet Science, vol. 1, no. 1, 58–70.
Han, S. (2003). Individual Adoption of IS in Organisations: A Literature Review of
Technology Acceptance Model, Turku Centre for Computer Science, Turku.
Helmersson, D. (2017). E-bok. Hämtad 8 juni 2017 från
http://www.ne.se/uppslagsverk/encyklopedi/lång/e-bok.
Holme, I.M. & Solvang, B.K. (1991), Forskningsmetodik. Om kvalitativa och
kvantitativa metoder, Studentlitteratur, Lund.
Ingwersen, P. & Järvelin, K. (2005). The turn : integration of information seeking and
retrieval in context, Springer, Dordrecht, Netherlands.
Jamali, H.R., Nicholas, D. & Rowlands, I. (2009). "Scholarly e-books: the views of
16,000 academics", Aslib Proceedings, vol. 61, no. 1, 33–47.
Jin, C. (2014). "Adoption of e-book among college students: The perspective of an
integrated TAM", Computers in Human Behavior, vol. 41, 471–477.
Johannessen, A., Tufte, P.A. & Johansson, G. (2003), Introduktion till
samhällsvetenskaplig metod, Liber, Malmö.
Kazarnowicz, M. (2018). Skickar du nyhetsbrev eller skräppost?. Hämtad 5 mars 2020
från https://www.berghs.se/artiklar/skickar-du-nyhetsbrev-eller-skrappost/.
Khan, Ahmed; Bhatti, Rubina & Khan, Asad (2016). "E-books usage by agricultural,
engineering and social science students in selected universities of Pakistan", The
Electronic Library, vol. 34, no. 6, 958–973.
Kivinen, N. (2015). "E-kirja tulevaisuuden kurssikirjana – saatavuus ratkaisee",
Signum, vol. 47, no. 3, 22–26.
Kortelainen, T. (2016). "Painettu vai e-aineisto yliopisto-opiskelussa: opiskelijoiden
suosimat lukuformaatit", Informaatiotutkimus, vol. 35, no. 4, 15–25.

60
Lazarus, R.S. & Folkman, S. (1984). Stress, appraisal, and coping, Springer
Publishing Company, New York.
Lebert, M. (2009). A Short History of eBooks. NEF, University of Toronto, Toronto.
Legris, P., Ingham, J. & Collerette, P. (2003). "Why do people use information
technology? A critical review of the technology acceptance model", Information &
Management, vol. 40, no. 3, 191–204.
Leino, K., Nissinen, K., Puhakka, E. & Rautopuro, J. (2017). Lukutaito luodaan
yhdessä. Kansainvälinen lasten lukutaitotutkimus (PIRLS 2016), Jyväskylän
yliopisto. Koulutuksen tutkimuslaitos, Jyväskylä.
Letchumanan, M. & Muniandy, B. (2013). "Migrating to e-book: A study on perceived
usefulness and ease of use", Library Hi Tech News, vol. 30, no. 7, 10–15.
Lopatovska, I. & Sessions, D. (2016). "Understanding academic reading in the context
of information-seeking", Library Review, vol. 65, no. 8/9, 502–518.
Mangen, A., Walgermo, B.R. & Brønnick, K. (2013). "Reading linear texts on paper
versus computer screen: Effects on reading comprehension", International Journal of
Educational Research, vol. 58, 61–68.
McKiel, A. (2016). "ATG Special Report — ProQuest’s 2016 Global Student and
Researcher eBook Survey", Against the Grain, no. November, 73–112.
Nationalbiblioteket (2020). Vetenskapliga bibliotekens statistikdatabas. Hämtad 18
januari 2020 från
https://yhteistilasto.lib.helsinki.fi/?orgs=3%2C6%2C8%2C9%2C31%2C50%2C56%
2C74%2C76%2C78%2C81%2C83%2C85%2C90%2C92%2C96%2C101%2C105%
2C107%2C109%2C111%2C264%2C526%2C598%2C636%2C655%2C689%2C700
%2C737%2C757&years=2002%2C2018&stats=2%2C518%2C521#results.
Nationalencyklopedin. (2015). Hämtad den 15 november 2015 från
https://www.ne.se/uppslagsverk/encyklopedi/l%C3%A5ng/e-bok.
Pettigrew, K.E., Fidel, R. & Bruce, H. (2001). "Conceptual Frameworks in Information
Behaviour", Annual Review of Information Science and Technology, vol. 35, no. 1,
43–78.
Potnis, D., Deosthali, K., Zhu, X. & McCusker, R. (2018). "Factors influencing
undergraduate use of e-books: A mixed methods study", Library and Information
Science Research, , no. 40, 106–117.
Project Gutenberg (2020). General FAQ. G.1: What is Project Gutenberg? Hämtad
den 3 augusti 2020 från http://history-of-internet.com/#8.

61
Rafiq, S. & Warraich, N. (2019). "Medical undergraduate students’ perception towards
the use and non-use of e-books: a case from Pakistan", Collection and Curation, vol.
38, no. 2, 32–38.
Rowlands, I., Nicholas, D., Jamali, H.R. & Huntington, P. (2007). "What do faculty
and students really think about e-books?", Aslib Proceedings, vol. 59, no. 6, 489–
511.
Savolainen, R. (2003). "Informationssökning och informationsbehov" i Introduktion
till informationsvetenskapen, eds. I. Mäkinen & K. Sandqvist, Tampere University
Press, Tampere, 69–102.
Stock, W.G. & Stock, M. (2013). Handbook of Information Science, De Gruyter Saur,
Berlin/Boston.
Suarez, Michael F. & Woudhuysen, H. R. (2013). The book. A global history. Oxford
University Press, Oxford.
Sulkunen, Sari (2012). Suomalaisnuorten lukutaidon ja lukuharrastuksen muuttuminen
vuodesta 2000. Teoksessa Sari Sulkunen & Jouni Välijärvi (toim.) PISA09. Kestääkö
osaamisen pohja? Opetus- ja kulttuuriministeriö: Helsinki.
Taylor, S. & Todd, P.A. (1995). "Understanding Information Technology Usage: A
Test of Competing Models ", Information Systems Research, vol. 6, no. 2, 144–176.
Tuten, T.L., Galesic, M. & Bosnjak, M. (2004). "Effects of Immediate Versus Delayed
Notification of Prize Draw Results on Response Behavior in Web Surveys", Social
Science Computer Review, vol. 22, no. 3, 377–384.
Unesco (2017). Recommendation concerning the International Standardization of
Statistics Relating to Book Production and Periodicals. Hämtad 9 augusti 2017 från
ttp://portal.unesco.org/en/ev.phpURL_ID=13068&URL_DO=DO_TOPIC&URL_SECTION=201.html.
Van Peer, W., Hakemulder, F. & Zyngier, S. (2012). Scientific methods for the
humanities, John Benjamins Publishing Company, Amsterdam.
Venkatesh, V. & Davis, F.D. (2000). "A Theoretical Extension of the Technology
Acceptance Model: Four Longitudinal Field Studies", Management Science, vol. 46,
no. 2, 186–204.
Wilson, T.D. (2016). A general theory of human information behaviour In Proceedings
of ISIC, the Information Behaviour Conference, Zadar, Croatia, 20-23 September,
2016: Part 1. Information Research, 21(4). Hämtad 8 juni 2017 från
http://InformationR.net/ir/21-4/isic/isic1601.html.

62
Wilson, T. & Walsh, C. (1996). Information behaviour: an interdisciplinary
perspective, British Library Research and Innovation Centre.
Wilson & T. D. (2000). "Human Information Behaviour", Informing Science, vol. 3,
no. 2.
Wästlund, E., Reinikka, H., Norlander, T. & Archer, T. (2005). "Effects of VDT and
paper presentation on consumption and production of information: Psychological and
physiological factors", Computers in Human Behavior, vol. 21, no. 2, 377–394.
Åbo Akademi (2016). Studerande vid Åbo Akademi per 31.12.2015.
Åbo Akademi (2020). Huvudämnet informationsvetenskap. Hämtad 29 juli 2020 från
https://www.abo.fi/amnen/informationsvetenskap/.

63

Bilagor

64

Bilaga 1: Följebrev

Delta i en enkät om e-böcker och vinn biobiljetter!
Som studerande vid ÅA vet du säkert redan att du har tillgång till ett stort antal eböcker vid Åbo Akademis bibliotek. Till exempel Ebrary innehåller över 120 000
vetenskapliga e-böcker och via Elib har du tillgång till cirka 12 000 e-böcker.
Nu ska vi studera grundexamstuderandes användning av och attityder till e-böckerna
med hjälp av en e-boksenkät.
Du som studerar vid ÅA antingen på kandidat- eller magisternivå är välkommen att
delta i enkäten. Enkäten är igång t.o.m 15.2.2016.
Enkäten innehåller 17 frågor/punkter. Det finns bara en öppen fråga, annars kan du
svara genom att välja de alternativ som passar dig. Vid behov kan du motivera dina
svar. Det tar ungefär bara 10 minuter att fylla i enkäten.
Alla enkätsvar behandlas helt anonymt.
Vi lottar ut biobiljetter (3 x 1 biljett) bland dem som svarat på enkäten och gett sin epostadress. Vinnarna kontaktas per e-post i februari.
Om du har några funderingar eller frågor angående enkäten kan du kontakta
anne.suvanto@abo.fi eller hennes handledare professor Gunilla Widen på
gunilla.widen@abo.fi.
> Ta del i e-boksenkäten: https://survey.abo.fi/lomakkeet/7217/lomake.html
Tack för hjälpen!

65

Bilaga 2: Frågeformulär

66

67

68

Bilaga 3: Flygblad

69

Bilaga 4: Studerandenas huvudämne
psykologi
farmaci
historia
svenska
religionvetenskap
datateknik
statskunskap
biokemi
miljöbiologi
nordisk historia
allmän pedagogik
cell- och molekylär biovetenskap
folkloristik
folkrätt
geologi och mineralogi
litteraturvetenskap
nationalekonomi
offentlig förvaltning
pedagogik
process- och systemteknik
redovisning
rättsnotarie
sociologi
engelska
etnologi
filosofi
franska
genusvetenskap
informationssystem
informationsvetenskap
internationell marknadsföring
juridik
kemi
konst
logopedi
matematik
nordisk folkloristik
offentlig rätt
tyska
utvecklingspsykologi

20
16
10
9
8
7
5
4
4
4
3
3
2
2
2
2
2
2
2
2
2
2
2
1
1
1
1
1
1
1
1
1
1
1
1
1
1
1
1
1

