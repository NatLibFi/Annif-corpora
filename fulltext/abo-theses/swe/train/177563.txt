Norska och finländska klasslärarstuderandes syn på
utomhuspedagogik som undervisningsmetod

Petra Fagerlund

Avhandling för pedagogie magisterexamen
Fakulteten för pedagogik och välfärdsstudier
Åbo Akademi
Vasa 2020

Petra Fagerlund

Abstrakt
Författare

Årtal

Petra Fagerlund

2020

Arbetets titel

Norska och finländska klasslärarstuderandes syn på utomhuspedagogik
Opublicerad avhandling för magisterexamen i pedagogik

Sidantal (tot.)

Vasa: Åbo Akademi. Fakulteten för pedagogik och välfärdsstudier

82

Referat

Inom utomhuspedagogik är upplevelser och utomhusmiljö centrala delar där praktik och teori
samspelar med varandra. Undervisningen flyttar ut från klassrummet till samhällsliv, naturoch kulturlandskap. Metoden handlar om att ta vara på förstahandsupplevelser och att eleverna
får undersöka och uppleva med alla sina sinnen. Genom utomhuspedagogik får eleverna lära
sig genom att göra saker och få praktisk kunskap.
Norge har en lång tradition av utomhuspedagogik som har överförts från generation till
generation och inom skolvärlden har norrmännen utvecklat udeskole som koncept. Tanken med
udeskole-verksamheten är att genomföra delar av undervisningen utomhus. Motsvarande
koncept finns även i Finland i form av naturskola. Största skillnaden mellan udeskole och
naturskola är att det i Finland är en utomstående pedagog som håller lektionerna medan det i
Norge är klassläraren som undervisar.
Syftet med den här undersökningen är att undersöka norska och finländska
klasslärarstuderandes syn på utomhuspedagogik som undervisningsmetod. Utgående från
syftet har följande två forskningsfrågor formulerats:
1. Vilken uppfattning har klasslärarstuderande av utomhuspedagogik?
2. Vilka erfarenheter har klasslärarstuderande av utomhuspedagogik?
Undersökningen är av kvalitativ karaktär med kvantitativa inslag. Data har samlats in via
webbenkäter som sedan analyserats med hjälp av kvantitativa analyser och genom kvalitativ
innehållsanalys. Enkäten skickades ut till klasslärarstuderande vid ett universitet i Norge och
ett i Finland. Sammanlagt svarade 98 studerande på enkäten varav 66 var från Finland.
Klasslärarstuderandenas uppfattning av utomhuspedagogik som undervisningsmetod var
överlag positiv. De norska studerandenas uppfattning av utomhuspedagogik var en aning
positivare än de finländska studerandenas, men utöver det fanns det inte märkbara skillnader
mellan de två länderna. En stor del av informanterna hade erfarenhet av utomhuspedagogik
både under sin egen skoltid och i studierna. De norska studerandena hade en aning mera
erfarenhet av utomhuspedagogik under sin egen skoltid. Inom studierna fick de finländska
studerandena främst information om utomhuspedagogik via de naturvetenskapliga kurserna
medan de norska studerandena fick information om utomhuspedagogik via pedagogik och
elevkunskap. Lite över hälften av alla informanter hade erfarenhet av att undervisa utomhus.

Petra Fagerlund
Naturvetenskap, matematik och gymnastik var de ämnen som studerandena främst hade
erfarenhet av att undervisa inom.
I jämförelse med tidigare forskning av klasslärares uppfattningar av utomhuspedagogik
överensstämde de positiva och negativa aspekter med utomhuspedagogik med
klasslärarstuderandenas uppfattning. Resultaten kunde även sammankopplas till tidigare
forskning på andra plan. Orsaken till att norska studerande har mer erfarenhet och till viss del
positivare uppfattning av utomhuspedagogik kan ha koppling till traditionen av friluftsliv i
Norge.
Sökord / indexord

Utomhuspedagogik, lärande utomhus, klasslärarstuderande, ulkopedagogiikka, ulkona
oppiminen, luokanopettajaopiskelija, outdoor education, outdoor learning, teacher-student,
Finland, Norge

Petra Fagerlund

Innehåll
Abstrakt
1 Inledning ................................................................................................................................ 1
1.1 Bakgrund och syfte........................................................................................................... 1
1.2 Avhandlingens disposition ............................................................................................... 2
2 Utomhuspedagogik ................................................................................................................ 3
2.1 Utomhuspedagogik som undervisningsmetod ................................................................. 3
2.2 Positiva aspekter med utomhuspedagogik ....................................................................... 5
2.2.1 Positiva effekter på det sociala klimatet .................................................................... 5
2.2.2 Positiva effekter på lärande ....................................................................................... 6
2.2.3 Positiva effekter på hälsan......................................................................................... 8
2.2.4 Andra positiva effekter av utomhuspedagogik.......................................................... 9
2.3 Negativa aspekter med utomhuspedagogik .................................................................... 10
3 Utomhuspedagogik ur ett lärarperspektiv ........................................................................ 12
3.1 Pedagogens roll .............................................................................................................. 12
3.2 Lärares uppfattningar av utomhuspedagogik ................................................................. 12
4 Utomhuspedagogik i finländsk och norsk utbildning ...................................................... 16
4.1 Utomhuspedagogik i Finland och Norge ....................................................................... 16
4.2 Finlands och Norges läroplaner med fokus på utomhuspedagogik................................ 17
4.2.1 Den finländska läroplanen för grundskolan ............................................................ 17
4.2.2 Den norska läroplanen för grundskolan .................................................................. 19
4.2.3 Likheter och skillnader mellan den finländska och den norska läroplanen ............ 20
4.3 Kursutbud vid det finländska och det norska universitet ............................................... 21
5 Frågeställningar och metoder ............................................................................................ 26
5.1 Precisering av forskningsfrågor ..................................................................................... 26
5.2 Forskningsmetod och ansats........................................................................................... 27
5.3 Enkät som datainsamlingsmetod .................................................................................... 27
5.3.1 Utformning av enkät................................................................................................ 28
5.3.2 Webbenkät ............................................................................................................... 29
5.4 Val av respondenter ........................................................................................................ 30
5.4.1 Bakgrundsinformation om informanterna ............................................................... 31
.............................................................................................................................................. 34
5.5 Genomförande av undersökning .................................................................................... 34
5.6 Analys av data ................................................................................................................ 35
5.7 Validitet, reliabilitet och forskningsetiska aspekter ....................................................... 37

Petra Fagerlund
6 Resultatredovisning ............................................................................................................. 39
6.1 Klasslärarstuderandes uppfattning av utomhuspedagogik ............................................. 39
6.1.1 Klasslärarstuderandes uppfattning av att undervisa i klassrummet och utomhus ... 39
6.1.2 Klasslärarstuderandes uppfattning av positiva aspekter med att undervisa utomhus
.......................................................................................................................................... 42
6.1.3 Klasslärarstuderandes uppfattning av negativa aspekter med att undervisa utomhus
.......................................................................................................................................... 45
6.1.4 Klasslärarstuderandes attityd till att undervisa utomhus ......................................... 50
6.1.5 Ämnen inom vilka klasslärarstuderande kunde tänka sig att använda
utomhuspedagogik ........................................................................................................... 52
6.1.6 Platser där klasslärarstuderande kunde tänka sig att genomföra utomhuspedagogik
.......................................................................................................................................... 53
6.1.7 Faktorer som påverkar om utomhuspedagogik tillämpas ....................................... 54
6.1.8 Sammanfattning ...................................................................................................... 55
6.2 Klasslärarstuderandes erfarenhet av utomhuspedagogik ............................................... 56
6.2.1 Erfarenhet av utomhuspedagogik under egen skoltid ............................................. 57
6.2.2 Erfarenhet av utomhuspedagogik inom studierna ................................................... 61
6.2.3 Erfarenhet av att undervisa utomhus ....................................................................... 62
6.2.4 Sammanfattning ...................................................................................................... 66
7 Diskussion ............................................................................................................................ 67
7.1 Resultatdiskussion .......................................................................................................... 67
7.1.1 Vilken uppfattning har klasslärarstuderande av utomhuspedagogik? ..................... 67
7.1.2 Vilken erfarenhet har klasslärarstuderande av utomhuspedagogik? ....................... 70
7.1.3 Vilka eventuella skillnader och likheter kan ses mellan de finländska och de norska
studerandena? ................................................................................................................... 71
7.1.4 Sammanfattning av resultatdiskussion .................................................................... 74
7.2 Metoddiskussion............................................................................................................. 74
7.3 Förslag till vidare forskning ........................................................................................... 76
Litteratur................................................................................................................................. 78

Bilagor
Bilaga 1: E-postmeddelande på svenska
Bilaga 2: E-postmeddelande på norska
Bilaga 3: Enkät på svenska
Bilaga 4: Enkät på norska

Petra Fagerlund

Tabeller
Tabell 1. Huvudområden inom gymnastik i den norska läroplanen (Kunskapsdepartementet,
2013)......................................................................................................................................... 20
Tabell 2. Jämförelse av den finländska och den norska läroplanen. ....................................... 21
Tabell 3. Kurser vid det finländska universitetet med anknytning till utomhuspedagogik
(Studiehandboken, 2019). ........................................................................................................ 22
Tabell 4. Kursbeskrivningar av kurser vid det finländska universitetet (Studiehandboken,
2019)......................................................................................................................................... 22
Tabell 5. Kurser vid det norska universitetet (Grunnskolelærerutdanning for trinn 1–7) med
anknytning till utomhuspedagogik (Studieoversikt, 2019). ..................................................... 23
Tabell 6. Kursbeskrivningar av kurser vid det norska universitetet (Studieoversikt, 2019). .. 23
Tabell 7. Bakgrundsinformation om informanterna. ............................................................... 31
Tabell 8. Deskriptiv statistik över klasslärarstuderandes uppfattning av undervisning i ett
"vanligt" klassrum och undervisning utomhus. ........................................................................ 41
Tabell 9. Positiva aspekter med utomhuspedagogik. .............................................................. 42
Tabell 10. Klasslärarstuderandes uppfattning av negativa aspekter med utomhuspedagogik. 45
Tabell 11. Deskriptiv statistik över klasslärarstuderandes attityd till utomhuspedagogik. ..... 52
Tabell 12. Olika sätt som utomhuspedagogik tillämpades på under skoltiden. ...................... 58
Tabell 13. Ämnen och arbetssätt som klasslärarstuderande har erfarenhet av inom
utomhuspedagogik. .................................................................................................................. 63

Figurer
Figur 1. Informanternas biämnen vid det finländska universitetet. ......................................... 32
Figur 2. Informanternas biämne vid det norska universitetet. ................................................. 32
Figur 3. Utomhusvistelse på fritiden hos finländska och norska informanter......................... 33
Figur 4. Utomhusvistelse i barndomen hos finländska och norska respondenter. .................. 34
Figur 5. Jämförelse av de finländska klasslärarstuderandenas (n = 66) uppfattning av att i
framtiden undervisa i ett klassrum respektive utomhus. Not. 5 = stämmer helt, 1 = stämmer inte
alls. ........................................................................................................................................... 40
Figur 6. Jämförelse av de norska klasslärarstuderandenas (n = 32) uppfattning av att i framtiden
undervisa i ett klassrum respektive utomhus. Not. 5 = stämmer helt, 1 = stämmer inte alls. .. 40
Figur 7. Klasslärarstuderandes attityd till att undervisa utomhus. Not. 5 = stämmer helt, 1 =
stämmer inte alls....................................................................................................................... 51
Figur 8. Ämnen i vilka klasslärarstuderandena kunde tänka sig använda utomhuspedagogik (de
finländska benämningarna på ämnena används). ..................................................................... 53
Figur 9. Platser där klasslärarstuderandena skulle kunna tänka sig att undervisa. .................. 54

Petra Fagerlund
Figur 10. Faktorer som klasslärarstuderandena tror kommer påverka ifall de använder sig av
utomhuspedagogik eller inte. Not. 5 = påverkar väldigt mycket, 1 = påverkar inte alls. ........ 55
Figur 11. Erfarenhet av utomhuspedagogik under lågstadiet. ................................................. 57
Figur 12. Kurser inom klasslärarutbildningen vid det finländska universitetet där studerandena
upplevt utomhuspedagogik. ..................................................................................................... 61
Figur 13. Kurser inom klasslärarutbildningen vid det norska universitetet där studerandena
upplevt utomhuspedagogik. ..................................................................................................... 62
Figur 14. Klasslärarstuderandenas erfarenhet av att använda utomhuspedagogik som
undervisningsmetod. ................................................................................................................ 63

Petra Fagerlund

1 Inledning
Temat för den här avhandlingen är utomhuspedagogik med fokus på klasslärarstuderande. I
det här kapitlet presenteras avhandlingens bakgrund och syfte samt disposition.

1.1 Bakgrund och syfte
Forskning har visat att utomhusmiljöer har en positiv inverkan på bland annat hälsa, inlärning
och beteende hos barn och ungdomar (Flom, Hubbard, Johnson & Reidt, 2011). Genom att
tillämpa utomhuspedagogik i skolan kan läraren bidra till elevens utveckling på många sätt.
Utomhuspedagogik ger möjlighet till bland annat fysisk aktivitet, vilket främjar hälsan (Blom
& Fägerstam, 2013). Naturens och utemiljöns effekter på människan är många.
Utomhuspedagogik har positiva effekter på såväl det fysiska som det psykiska välmående
(Bernstein m.fl., 2010). Även den sociala förmågan och vårt personliga jag utvecklas (Harris,
2017).

Uterummet och utrymmen utanför klassrummen har inte bara positiva effekter på individen
utan även på lärandet (Flom, Hubbard, Johnson & Reidt, 2011). I kombination med att eleverna
får frisk luft och är fysiskt aktiva känner eleverna sig mer alerta (Blom & Fägerstam, 2013),
vilket är positivt för lärandet. Lärandet i utomhusmiljöer ger möjlighet till mer konkret
undervisning och kunskapen blir bunden till ett sammanhang (Szczepanski, 2013).
Hälsoaspekten och påverkan på lärandet är två betydelsefulla faktorer till varför
utomhuspedagogik som tema är viktigt att forska inom. Även elevernas förhållande till naturen
är av betydelse att lyfta fram.

I nyheterna kan vi läsa om klimatfrågor, vilka berör oss alla, och genom utomhuspedagogiken
kan vi öka förståelsen för vår omvärld och miljö (Becker, Dettweiler, Lauterbach, Mess &
Spengler, 2017). Många barn vistas inte i skogen och utomhus på fritiden och därför är det
viktigt att ta ut dem i naturen under skoldagen. Genom att vistas utomhus får eleverna möjlighet
att vänja sig med omgivningen och lära sig nya saker om naturen. Det skapas även ett
förhållande eleven och naturen emellan (Knecht & Lindemann-Matthies, 2011), vilket har
positiva effekter på elevernas syn på miljön (Faskunger, Szczepanski & Åkerblom, 2018).

1

Petra Fagerlund
Läraren kan genom utomhuspedagogik bidra till elevernas syn på miljön och naturen, och på
det sättet påverka hur de förhåller sig till sin omvärld.

Förutom de samhälleliga och pedagogiska faktorerna har även mitt eget intresse påverkat valet
av tema. Mitt personliga intresse att vara fysiskt aktiv och att vistas utomhus och min
utbytesperiod i Norge är faktorer som inspirerat. Under mina studier i Oslo upplevde jag
norrmännen som naturnära och fysiskt aktiva. Norrmännen har en gammal tradition i form av
friluftsliv (Dahle, 2007) som inte i lika stor grad finns i Finland. Därför vill jag undersöka om
det finns några skillnader i studerandes inställning till utomhuspedagogik i Finland och Norge.

Det har tidigare gjorts mycket forskning kring utexaminerade lärares syn på utomhuspedagogik.
Bland annat Dahlgren och Szczepanski (2011) samt Fägerstam (2013) har undersökt lärares
uppfattning av utomhuspedagogik. Däremot har det inte gjorts forskning i lika stor utsträckning
med fokus på studerandes uppfattning av utomhuspedagogik och därför har jag valt att
undersöka det. Utifrån de aspekter som diskuterats i inledningen har syftet med avhandling
utformats. Syftet med avhandlingen är att undersöka klasslärarstuderandes syn på
utomhuspedagogik som undervisningsmetod. Undersökningen genomförs bland studerande i
Finland och i Norge.

1.2 Avhandlingens disposition
Avhandlingen är uppdelad i sju kapitel. Kapitel två beskriver utomhuspedagogik som
undervisningsmetod och därefter presenteras positiva och negativa aspekter med
utomhuspedagogik. Det tredje kapitlet behandlar utomhuspedagogik ur ett lärarperspektiv.
Tidigare forskning inom området lyfts upp och vad pedagogen har för roll i utomhuspedagogik.
Kapitel

fyra

fokuserar

på

utomhuspedagogik

ur

ett

utbildningsperspektiv.

Undervisningsmetoden i Finland och Norge nämns först på ett allmänt plan. Därefter granskas
den finländska och den norska läroplanen med fokus på utomhuspedagogik. Kursutbudet i de
aktuella universiteten lyfts även upp. I det femte kapitlet presenteras avhandlingens metod.
Forskningsfrågorna preciseras och ansats, datainsamlingsmetod, analys och etik redogörs.
Kapitel sex presenterar resultatet i avhandlingen och i det sista kapitlet diskuteras resultaten
samt metoden. Även förslag till fortsatt forskning lyfts upp i det sjunde kapitlet.

2

Petra Fagerlund

2 Utomhuspedagogik
I det här kapitlet beskrivs utomhuspedagogik som undervisningsmetod. I det första
underkapitlet presenteras utomhuspedagogik på ett allmänt plan och därefter lyfts positiva och
negativa aspekter med utomhuspedagogik upp.

2.1 Utomhuspedagogik som undervisningsmetod
Utomhuspedagogik är ett ämnesöverskridande utbildningsområde där upplevelser och
utomhusmiljön är centrala delar i lärandet. Lärandet flyttas ut från klassrummet till samhällsliv,
natur- och kulturlandskap. Det finns många olika definitioner på utomhuspedagogik. Ett
exempel är Nationellt centrum för utomhuspedagogiks (2017) (hädanefter NCU) definition.
Enligt NCU är ”utomhuspedagogik ett förhållningssätt som syftar till lärande i växelspel mellan
upplevelse och reflexion, grundat på konkreta erfarenheter i autentiska situationer”. NCU lyfter
även upp växelverkan mellan sinnesupplevelser och boklig bildning och platsens betydelse för
lärandet. Utomhuspedagogik handlar om kunskapsutveckling genom aktivitet utomhus där
landskapet är platsen och/eller föremålet för lärandet (Dahlgren, Malmer, Nelson &
Szczepanski, 2006). Utemiljöns resurser kan utnyttjas såväl i historia som i nutid och framtid
(NCU, 2017), vilket gör att utemiljön är väldigt flexibel och går att använda inom många
skolämnen.

Utomhuspedagogiken sträcker sig tillbaka till antiken och filosofer som till exempel Aristoteles
(384–322 f.Kr.) utgick i sin filosofi från sinnen och praktisk erfarenhet av verkligheten och
vilken roll de spelar i kunskapsbildningen (Brügge & Szczepanski, 2018). Även John Dewey,
Maria Montessori och Ellen Key lyfte fram betydelsen av kontakt till verkligheten i samband
med lärande (Szczepanski, 2007). Dewey (1859–1952) förespråkade förstahandsupplevelser
och handlingsburen kunskap. Han strävade till att se helheter och förespråkade närheten mellan
tanke och handling. Erfarenhet var enligt Dewey en annan viktig del i pedagogisk verksamhet.
Lärandet handlar om sinnesträning, barnets eget tänkande och barnets egna erfarenhet. Han
poängterade att erfarenhet inte endast är aktiviteter, utan en kombination av aktiviteter och
reflektion. Dewey talade om intelligent action. Han menade att teori och praktik inte är
motsatser till varandra utan varandras förutsättningar, därför är det viktigt att värdesätta båda
lika mycket. (Hartman, Roth & Rönnström, 2003.) Dewey talade om att människan är en aktiv

3

Petra Fagerlund
och sökande varelse som söker svar på frågor som bland annat vad och varför. Utifrån den
progressiva, pragmatiska pedagogiken och tankesättet om praktiskt lärande har uttrycket
learning by doing vuxit fram. (Brügge & Szczepanski, 2018.) Utomhuspedagogik handlar om
att kunna utnyttja upplevelser och förstahandserfarenheter i olika situationer (Szczepanski,
2007). Det är betydelsefullt att eleverna lär sig från konkreta upplevelser och inte endast
utgående från texter i olika läromedel (Blom & Fägerstam, 2013). Genom konkreta upplevelser
synliggörs människan och samhället i de lokala och globala kretsloppen vilket är betydelsefullt
för lärandet (Dahlgren & Szczepanski, 2004). Pedagogerna för ut eleverna i samhället, såväl i
de närliggande miljöerna som mer globalt för att utveckla eleverna till intresserade individer
(Blom & Fägerstam, 2013).

Före skolans tid lärde människan sig nya saker genom att vara delaktig i arbete. Man lärde sig
samband mellan kunskap och hur man praktiskt kunde använda sig av kunskapen. Kunskapen
om hur man odlade, fiskade, jagade m.m. gick vidare från generation till generation genom att
man deltog i arbetet. Skolan formades sedan till en plats där man främst lärde sig via texter
medan teori och praktik skildes åt. (Szczepanski, 2007.) Ännu idag utgår traditionell
undervisning ofta från en text, vilket kan ge upphov till ett ytligt lärande där texten är föremål
för lärandet och inte själva objektet. Genom att gå ut i naturen och uppleva med sina sinnen
skapas ett mer djupinriktat lärande. Vi lär oss inte endast av att se och höra. Vi behöver använda
oss av alla sinnen, även lukt, känsel, smak och beröring. (Brügge & Szczepanski, 2018;
Dahlgren m.fl., 2006.) Genom att stimulera sinnena ökar vi minneskapaciteten avsevärt samt
förenar känsla, handling och tanke. Det finns ett vetenskapligt samband mellan hälsa, lärande
och lek. För att ta vara på det sambandet i undervisningen behövs ett platsrelaterat perspektiv i
undervisningen. Det behövs ett landskap där eleverna får möjlighet att arbeta med hela kroppen
och använda alla sina sinnen, vilket utomhuspedagogik ger en möjlighet till. (Szczepanski,
2007.)

Första steget till utomhuspedagogik är att gå ut på skolgården. Då man gjort det är det lättare
att ta sig till andra områden i närheten som till exempel parker, skogar, lantgårdar eller museer
(Brügge & Szczepanski, 2018). Utomhuspedagogik kan utföras på många olika platser (NCU,
2017). Platsen kan vara skolgården, stadsområdet eller landsbygden (NCU, 2017) och även
skolämnena går att variera. Det kan handla om att lära om naturen ute i naturen, men även om

4

Petra Fagerlund
undervisning utanför klassrummet och lärande inom andra kunskapsområden (Björklund,
2016). Dahlgren och Szczepanski (2004) poängterar att all kunskap och alla färdigheter går att
i praktiken lära ut i en utomhusmiljö. Genom att utföra en del av undervisningen utomhus kan
även undervisningen i klassrummet förändras. Det är av stor betydelse att föra ut
undervisningen och att komma ihåg att lärmiljöerna utomhus och inomhus måste växelverka
med varandra. (Brügge & Szczepanski, 2018.)

Syftet med utomhuspedagogik är att få konkreta erfarenheter från omgivningen och att uppleva
ute och inne (Björklund, 2016). Szczepanski (2007) talar om att trots att man vet någonting
betyder det inte att man automatiskt förstår innebörden. Även Arnold (1988) talar om förståelse
i kunskap. Enligt Arnold (1988) finns det två typer av kunskap knowing that, vilket innebär att
man vet någonting om ett fenomen eller en sak och knowing how, vilket innebär att man vet hur
man gör någonting eller hur någonting fungerar. Praktisk kunskap gör att man vet hur någonting
verkligen fungerar (Arnold, 1988), till exempel hur blommorna växer ur ett frö eller hur ett
fågelbo ser ut. Genom att gå ut i naturen och utanför klassrummet kan läraren ge eleverna
möjlighet att lära sig mer praktisk kunskap.

2.2 Positiva aspekter med utomhuspedagogik
Det finns många positiva aspekter med utomhuspedagogik som undervisningsmetod. Tidigare
forskning visar att utomhusmiljöer har en positiv inverkan på bland annat hälsa, inlärning och
beteende hos barn och ungdomar (Flom m.fl., 2011). Utomhuspedagogik kopplas lätt till
skogen och naturen men man kan även få de positiva effekterna av utomhuspedagogik på andra
sätt. Det kan räcka att gå ut på skolgården (Fancovicová & Prokop, 2011). Däremot är det
väsentligt att komma ihåg att de positiva effekterna inte uppkommer efter en gångs vistelse
utomhus. Det krävs att man som lärare är engagerad, har en välplanerad undervisning och att
utevistelsen sker regelbundet.

2.2.1 Positiva effekter på det sociala klimatet
Uteundervisning utvecklar beteendet, personligheten och den sociala kompetensen (Becker
m.fl., 2017; Harris, 2017; Waite, 2011). Eleverna utvecklar sin självkänsla och sitt
självförtroende då de är delaktiga i utomhuspedagogik. Förutom den individuella påverkan på

5

Petra Fagerlund
eleven får eleverna en känsla av samhörighet då de vistas utomhus med sin klass. (Becker m.fl.,
2017.) Orsakerna till att utevistelsen påverkar det sociala klimatet positivt är bland annat att
utomhusmiljön ställer andra krav på barnen än vad skolan och klassrumsmiljön gör (Brügge &
Szczepanski, 2018). Barnen lär sig att förhandla, lyssna och hjälpa varandra. Likaså
samarbetsförmågan utvecklas. (Harris, 2017.) De lär sig varför det är nyttigt att kunna
samarbeta för att en grupp ska fungera på ett bra sätt (Karppinen, 2012). Barnen utvecklar sina
sociala färdigheter i form av empati, emotionell intelligens och självreglering, vilket gör att det
sociala klimatet blir bättre (Harris, 2017). Avramidis och Fox (2003) lyfter fram att
utomhuspedagogik har en positiv inverkan även på elever med beteendesvårigheter, vilket
också bidrar till att det sociala klimatet blir bättre utomhus.

Det är inte endast relationen eleverna emellan som ändras då klassen går ut. Även relationen
mellan läraren och eleverna förändras. Diskussionerna lärare och elev emellan blir mer
avslappnade utomhus än i klassrummet (Dahlgren & Szczepanski, 2011; Knecht & LindemannMatthies, 2011). Elever som inte är så starka på de teoretiska ämnena i skolan får genom
utomhuspedagogik möjlighet att visa andra färdigheter eftersom andra kunskaper än förmågan
att uppfatta skriven och talad text värderas när man kommer ut i naturen (Nelson, 2007). Den
stökiga eleven kanske är riktigt duktig på att tända en brasa, den annars tystlåtna eleven får
utlopp för sina kunskaper inom matlagning och så vidare (Brügge & Szczepanski, 2018). Då
eleverna får visa sina kunskaper stärks deras självförtroende (Harris, 2017), vilket bidrar till
självutveckling, som är en viktig del av utomhuspedagogiken. (Karppinen, 2012.) Då eleverna
vistas utomhus lär de sig även att ta ansvar för sig själva, till exempel hur de ska klä sig för att
inte bli våta (Harris, 2017). Genom att verka och reflektera med andra elever och lärare lär
eleven sig om sig själv, om gruppen och om den omgivande miljön. (Karppinen, 2012.)

2.2.2 Positiva effekter på lärande
Som tidigare nämnts är eleverna mer fokuserade, sociala och öppna då de vistas utanför
klassrummet, vilket inte bara har en positiv inverkan på det sociala klimatet utan även på
inlärningen. Eftersom de kommunicerar mer och är öppna för intryck är chansen större att de
lär sig ny kunskap (Knecht & Lindemann-Matthies, 2011).

6

Petra Fagerlund
Genom utomhuspedagogik får eleverna en koppling mellan teori och praktik, vilket bidrar till
en verklighetsanknytning som de möjligtvis inte får från undervisningen i ett klassrum
(Dahlgren m.fl., 2006). Utomhuspedagogik bidrar till en helhetsbild och en flerdimensionell
inlärning för eleverna (Karppinen, 2012). Både lärare och elever får en möjlighet att känna
kunskapssammanhang och undervisningen blir mer konkret (Szczepanski, 2013). I en finländsk
studie med fokus på elevers uppfattning av utomhuspedagogik nämnde eleverna att det är
viktigt att få konkreta exempel på det de lär sig och att allting är mera äkta utomhus än inne i
ett klassrum (Sjöblom & Svens, 2018). När lärandet anknyts till verkligheten och eleverna får
känna, röra på sig och agera i olika situationer blir lärandet mer kroppsligt (Dahlgren &
Szczepanski, 2011). Forskning visar nämligen att nya minnesbanor bildas och förstärks bättre
desto mer sinnen och delar av hjärnan som aktiveras (Nelson, 2007), vilket kan vara en orsak
till att eleverna bättre minns innehållet från en lektion utomhus än från en traditionell lektion i
ett klassrum.

I en undersökning av Blom och Fägerstam (2013) visade det sig att utomhuslektioner har en
betydande inverkan på vad eleverna kommer ihåg från en lektion. Elever som hade lektioner
inne hade svårt att komma ihåg vad lektionen handlade om och de kunde inte skilja på de olika
lektionerna. Genom utomhuspedagogik grundas kunskapen i äkta upplevelse. Elever som
däremot hade lektioner utomhus kunde mer detaljerat beskriva vad som hade gjorts under
lektionerna. Utifrån studien kan konstateras att utomhusmiljön har en positiv inverkan på
långtidsminnet. De elever som hade haft undervisningen inomhus talade om innehåll och
aktiviteter, men kunde inte relatera dem till varandra. Eleverna som hade haft undervisning
utomhus kunde ge fler exempel i anslutning till det de lärt sig. En orsak till det här är att eleverna
får fler intryck och konkreta exempel i en utomhusmiljö som de inte får från en lärobok. (Blom
& Fägerstam, 2013.)

I utomhusmiljöer utvecklar eleverna sin teoretiska föreställning i många undervisningsämnen
och de blir bättre på att förknippa och överföra sin kunskap till det vardagliga livet (Becker
m.fl., 2017; Szczepanski, 2013). Utomhuslektioner har även en positiv inverkan på elevernas
motivation (Becker m.fl., 2017; Szczepanski, 2013) och intresse (Blom & Fägerstam, 2013). I
undersökningen av Becker m.fl. (2017) framkommer det att elever som deltagit i lektioner
utomhus har en önskan om att lära sig och ser inlärning som en rolig sak.

7

Petra Fagerlund

2.2.3 Positiva effekter på hälsan
De fysiska och hälsofrämjande fördelarna av utomhuspedagogik är faktorer som poängteras av
många forskare och experter. Barn behöver utrymme och måste få möjlighet att vara fysiskt
aktiva, skapa, utforska och förändra (Olsson, 2015). Genom utomhuspedagogik får eleverna
möjlighet att vara fysiskt aktiva, eftersom det ofta finns större ytor att röra sig på utomhus
(Szczepanski, 2013). Förmedlingen av kunskap skiljer sig mellan undervisning utomhus
respektive inomhus. Under traditionell undervisning förväntas eleverna sitta vid sina pulpeter
och lyssna till läraren. Genom utomhuspedagogik planerar läraren alternativa sätt att förmedla
informationen till eleverna, vilket gör att stillasittande minskar. (Enqvist, Kallio, Kulmala,
Romar & Tammelin, 2018.)

I studien av Enqvist m.fl. (2018) jämförde elevers fysiska aktivitet och stillasittande under
traditionell undervisning och utomhusundervisning. Forskarna kunde se att under
utomhuslektionerna var eleverna betydligt mer fysiskt aktiva än under de traditionella
lektionerna. Utgående från studien går det att konstatera att elevers fysiska aktivitet påverkas
av val av undervisningsmetod. I studien framkom att stillasittande bland eleverna minskade
med 20 procent under de dagar som eleverna hade utomhuspedagogik. Under de ”vanliga”
dagarna var eleverna stillasittande i mer än 45 procent av dagen. (Enqvist m.fl., 2018.)

Pedagoger kan tycka att det är en risk att gå ut med elever eftersom det inte är lika kontrollerat
som att vara inomhus, men det är viktigt för barn att vistas i miljöer där de utmanas och får
chansen att utforska omgivningen (Waite, 2011). En miljö som är mer riskfylld med fysiskt
utmanande element utvecklar barnens fysik och förmåga att hantera risker i omgivningen
(Davies & Hamilton, 2016). Barnen lär sig se risker i omgivningen och fundera över var de kan
ta sig fram tryggt och var de ska vara mer försiktig (Harris, 2017).

Andra positiva aspekter med utomhuspedagogik i form av fysisk aktivitet är bland annat att
eleverna utvecklar sin motorik (Knecht & Lindemann-Matthies, 2011) och sitt immunförsvar
(Nelson, 2007). Eftersom elevernas immunförsvar blir bättre minskar även sjukfrånvaron
(Nelson, 2007). Kombinationen av att eleverna får frisk luft och är fysiskt aktiva får eleverna

8

Petra Fagerlund
att känna sig mer alerta (Blom & Fägerstam, 2013). Speciellt rastlösa barn gynnas av att
undervisas i andra miljöer än klassrummet (Nelson, 2007). Även övriga elever får nytta av att
vara utomhus eftersom en lärmiljö där det finns möjlighet för mer rörelse är positiv för allas
hälsa, stress, motorik och lärande (Brügge & Szczepanski, 2018; Ottosson, 2007). I en
utomhusmiljö lär sig barnen om sig själva både fysiskt och emotionellt och de lär sig även hur
de ska handskas med utmaningar (Harris, 2017). Både det fysiska och det psykiska välmående
påverkas positivt av att vistas utomhus (Bernstein m.fl., 2010).

2.2.4 Andra positiva effekter av utomhuspedagogik
Förutom de positiva effekterna på det sociala klimatet, inlärningen och hälsan finns andra
fördelar med utomhuspedagogik, som undervisningsmetod. Undervisning utomhus ger
omväxling för både äldre och yngre elever (Dahlgren & Szczepanski, 2004) och skapar
variationsrika möten med olika fenomen (Szczepanski, 2013). I Sjöbloms och Svens (2018)
undersökning om elevers uppfattning av utomhuspedagogik poängterde eleverna att de
uppskattar friheten och naturen utomhus. Även med tanke på utvärdering kan
utomhuspedagogik till viss del vara ett bra alternativ. Fördelen med att utvärdera elever
utomhus är att de inte alltid vet att de blir utvärderade (Davies & Hamilton, 2016). Pedagogen
kan ställa frågor i utvärderande syfte och eleverna svarar mer öppet på frågorna som ställs
(Davies & Hamilton, 2016). Även positiva effekter på attityden och beteendet mot miljön är
resultat av utomhuspedagogik (Becker m.fl., 2017). Utomhusundervisning stöder upplevelsen
av naturen och de naturvetenskapliga färdigheterna. Genom att vara ute i naturen skapar
eleverna en relation till naturen och bildar en uppfattning av sambandet mellan natur och kultur
(Björklund, 2016). Eleverna skapar ett förhållande till naturen eftersom de lär sig handskas med
bland annat olika insekter, växter och andra arter (Knecht & Lindemann-Matthies, 2011).
Genom att vistas i naturen kommer eleverna närmare den och det bidar till miljömedvetenhet
och en känsla av ansvar för samhällets natur (Björklund, 2016; Brügge & Szczepanski, 2018;
Faskunger m.fl., 2018; Jóhannesson & Norđdahl, 2014).

I det här kapitlet har positiva aspekter med utomhuspedagogik presenterats för att få en bild av
tidigare forskning inom området. Ämnet kommer behandlas även i underkapitel 3.2 men med
fokus på forskning kring upplevelser ur ett lärarperspektiv. Eftersom synen på

9

Petra Fagerlund
utomhuspedagogik ur ett lärarperspektiv undersöks i den här avhandlingen vill jag lyfta upp
tidigare forskning även ur den synvinkeln.

2.3 Negativa aspekter med utomhuspedagogik
Även om utomhuspedagogik har många fördelar och inverkar positivt på eleverna på många
plan finns det likaså negativa aspekter med undervisningsmetoden. Lärare upplever att stora
klasser kan vara ett hinder för utomhuspedagogik eftersom det kan medföra bland annat
osäkerhet och otrygghet hos läraren. Även lättja, tidsbegränsningar, bristfällig kunskap inom
området och svårigheter att uppfylla målen i läroplanen lyfts upp som faktorer till att
utomhuspedagogik anses utmanande. (Atabay, Cicek & Palavan, 2016.)

I studien av Davies och Hamilton (2016) upplevde en del lärare att utevistelsen blir snäv och
uppgiftsbaserad eftersom fokus ligger på att uppfylla alla mål i läroplanen och inte på hur miljön
kan utnyttjas. De ansåg att utomhuspedagogik kan användas på ett mer ändamålsenligt sätt,
men att undervisningen blir begränsad när läraren har en press på sig att uppnå mål. Det blir
lätt att läraren genomför samma undervisning som skulle ha gjorts inomhus bara att den flyttas
till en annan miljö. Förutom att uppfylla målen i läroplanen upplevde även lärarna att
utvärderingen utomhus är mer krävande än inomhus. I en undersökning som gjorts bland lärare
i Wales ansåg pedagogerna att speciellt utvärdering av språk, läs- och skrivkunnighet,
kommunikation samt element med ICT1 är svår att genomföra i en utomhusmiljö. För att kunna
genomföra en bra undervisning och bedömning behövs tillit till eleverna, god planering och tid
att observera. Då undervisningen genomförs utomhus är det främst formativ bedömning som
används medan summativ bedömning används mera i klassrummet. (Davies & Hamilton,
2016.) Förutom utmaningar med utvärdering och att uppfylla målen i läroplanen kan lärare oroa
sig för risker som finns med att ta ut en hel klass i till exempel naturen. Pedagogerna har inte
samma möjlighet att kontrollera situationen och utomhusmiljön medför mera riskfaktorer
(Davies & Hamilton, 2016; Waite, 2011). Lärare upplever att de inte har samma kontroll över
alla elever ute i naturen som inne i ett klassrum, vilket utmanar lärarens tillit till eleverna.
Läraren måste bygga upp en god relation och lära sig att lita på sina elever för att
utomhuspedagogiken ska fungera. (Knecht & Lindemann-Matthies, 2011.) Förutom

1

ICT är en förkortning av Information and Communication Technology.

10

Petra Fagerlund
utmaningar med undervisningen och utomhusmiljön som undervisningsplats upplevs
svårigheter med transporter, arbetsmängd en lärare har och tidsbegränsningar vara hinder för
utomhuspedagogik. (Atabay m.fl., 2016.)

Med fokus på elevperspektiv kan det för en del elever vara en utmaning att släppa
klassrumsmiljön, där de vet vilka rutinerna är. Utomhus blir de lättare distraherade av olika
faktorer. (Knecht & Lindemann-Matthies, 2011.) I Sjöbloms och Svens (2018) undersökning
om elevers uppfattning av utomhuspedagogik framkommer det att en del elever tyckte att det
är lättare att koncentrera sig i ett vanligt klassrum eftersom där inte finns så många andra
faktorer som kan dra till sig uppmärksamhet. Däremot fanns det även elever som upplevde det
lättare att koncentrera sig i en utomhusmiljö (Sjöblom & Svens, 2018). Det är väldigt
individuellt hur eleven upplever undervisningen och för en del elever tar det en stund innan de
vänjer sig vid utomhusmiljöer som undervisningsmiljö (Harris, 2017). Förutom utmaningar för
eleven handlar utmaningarna med utomhuspedagogik främst om säkerhetsaspekter och om
praktiska faktorer som utrymmen och hur pedagogen ska planera undervisningen så att den har
ett pedagogiskt syfte.

11

Petra Fagerlund

3 Utomhuspedagogik ur ett lärarperspektiv
I det här kapitlet lyfts pedagogens roll inom utomhuspedagogik upp. Därefter presenteras
lärares inställning till utomhuspedagogik.

3.1 Pedagogens roll
Som tidigare nämnts är det viktigt att koppla samman praktik och teori för ett optimalt lärande
(Brügge & Szczepanski, 2018). Barn har i sin natur en iver att utforska omgivningen. De testar,
förklarar och provar om igen. På det sättet lär de sig nya saker om livet. De vuxna bär då ett
ansvar att gå med i upptäckandet och föra in barnen på spår som de kanske inte skulle hitta utan
en vuxens hjälp. (Olsson, 2015.) Undervisning utomhus kräver att läraren är flexibel, eftersom
naturen som klassrum och arbetsplats kan medföra oförutsedda händelser (Brügge &
Szczepanski, 2018). Att vistas utomhus framkallar ofta frågor hos eleverna om vad de upplever
och ser. En groda kan tillexempel ge upphov till frågor om vart den försvinner på vintern eller
en sjö kan ge upphov till frågor om varför den finns just här. Genom de här frågorna lär sig
eleverna småningom grundläggande färdigheter och kunskap. De lär sig troligtvis även bättre
eftersom undervisningen utgår från deras eget intresse. Som lärare är det vid de här tillfällena
betydelsefullt att ställa följdfrågor så att eleverna får en chans att själva komma fram till svaret.
(Dahlgren, 2007.)

Då man som lärare ska undervisa utomhus är det viktigt att besöka platserna där undervisningen
ska genomföras och att vara väl förberedd och bekant med området. Planering är betydelsefullt
för att kunna utnyttja området så bra som möjligt samt ta vara på mångfalden, utbudet och
möjligheterna. Man behöver inte som lärare vara expert på allt från tidigare. Att vara ute i
naturen handlar om att skapa intresse och entusiasm hos eleverna samt att som lärare vara
medupptäckare och berätta för barnen hur de kan ta reda på svar på olika frågor. (Brügge &
Szczepanski, 2018.)

3.2 Lärares uppfattningar av utomhuspedagogik
För att få en inblick i liknande forskning presenteras i det här avsnittet forskning om lärares
uppfattning av utomhuspedagogik. I underkapitel 2.2 lyfts liknande aspekter upp som i det här

12

Petra Fagerlund
underkapitlet men här ligger fokus på lärares upplevelser medan fokus i underkapitel 2.2 ligger
på direkt undersökta fördelar med utomhuspedagogik och utomhusvistelse. Trots att den här
undersökningen fokuserar på lärarstuderande och deras uppfattning lyfter jag upp hurdan
uppfattning färdigt utexaminerade lärare har av utomhuspedagogik. Orsaken är att det inte finns
särskilt mycket forskning kring ämnet med studerande som respondenter. Fägerstam (2013) har
gjort en undersökning på lärares uppfattning av utomhuspedagogik där lärare fick berätta om
sin uppfattning innan de hade någon erfarenhet och även efter att de hade erfarenhet av
utomhuspedagogik. Lärarna upplevde både för- och nackdelar med utomhuspedagogik. Lärarna
fick däremot en positivare bild av utomhuspedagogik efter att de använt sig av metoden i sin
undervisning i ett års tid. (Fägerstam, 2013.)

Innan pedagogerna hade någon erfarenhet av utomhuspedagogik som undervisningsmetod
ansåg pedagogerna skolgården vara en tråkig plats att undervisa på. Men det fanns en oro att
tiden inte skulle räcka till för att röra sig längre bort från skolans område. Andra faktorer som
skrämde pedagogerna var att de var oroliga för att eleverna inte skulle vara motiverade till
undervisning utomhus på grund av att de måste avlägsna sig från skolans område, eller på grund
av dåligt väder och opassande kläder. De var även oroliga att eleverna skulle tappa fokus om
lektionerna inte var välstrukturerade. Andra hinder för att använda sig av utomhuspedagogik
upplevde pedagogerna vara bristen på inre motivation och intresse från lärarens sida. De ansåg
det nödvändigt att pedagogen har ett intresse för ämnet för att undervisningen ska bli lyckad.
(Fägerstam, 2013.) Det är svårt för lärare att använda sig av utomhuspedagogik ifall hen inte
har kunskap och vilja att utveckla sin undervisning. Det ligger även ett stort ansvar på
universiteten och utbildarna att ge kunskap om möjligheter, hjälpmedel och fördelar med
utomhuspedagogik till studerande för att få mera utomhuspedagogik i skolorna. (Sarivaara &
Uusiautti, 2018.)

Då lärarna hade fått erfarenhet av utomhuspedagogik upplevde de att eleverna till en början
hade svårt att koncentrera sig men med tiden anpassade eleverna sig och det blev mer ordning
(Fägerstam, 2013). En uppfattning av lärare i en annan undersökning är att det är betydande att
sätta tydliga gränser då man rör sig i naturen (Knecht & Lindemann-Matthies, 2011). Även i
Jóhannessons och Norđdahls (2014) undersökning av lärares uppfattning av utomhuspedagogik

13

Petra Fagerlund
lyfte en del av lärarna upp risker med utomhuspedagogik, men ansåg det inte som någon
begränsning utan mer som en aspekt som bör tas i beaktande.

Lärare såg möjligheter att upptäcka nya lärmiljöer för undervisning, och ge eleverna en rumslig
mångfald i samband med utomhuspedagogik. En del pedagoger upplevde att vistelsen utomhus
luckrar upp den annars schemalagda tiden och minskar på stress i undervisningen.
(Szczepanski, 2013.) Lärarna i Fägerstams (2013) undersökning upplevde att de flesta elevers
motivation ökar under uteundervisningen och att de blir positivare till att lära sig utomhus.
Lärarna upplevde även att relationen mellan eleverna och läraren får en annan betydelse då
läraren kan ta en diskretare roll och eleverna får möjlighet att visa andra sidor hos sig själva.
Eleverna deltar mer aktivt i undervisningen och speciellt de blygare eleverna drar nytta av
undervisningen i utomhusmiljöer. Gränserna mellan lågpresterande och högpresterande
eleverna luckras upp och rollerna som finns i klassen utmanas. Eleverna får möjlighet att visa
färdigheter som de inte har möjlighet att visa i klassen. (Fägerstam, 2013.)

Andra positiva aspekter lärare upplevde i samband med utomhuspedagogik var att de mer
diskret kan stöda elever med svårigheter eftersom de, mer obemärkt, kan hjälpa de som behöver
mer hjälp (Fägerstam, 2013). Det poängterades av lärare i Dahlgrens och Szczepanskis (2011)
samt Jóhannessons och Norđdahls (2014) undersökning att det viktigaste är att lära eleverna
om omgivningen genom alla sina sinnen. Lärarna förklarade att de tar vara på omgivningen och
lär eleverna om deras omgivning, till exempel om trafikskyltar, namn på platser och olika
institutioner. Genom att vara ute och uppleva olika situationer ges eleverna möjligheter till lek
och inlärning. Förutom den fysiska aktiviteten, som även tas upp i kapitlet om positiva aspekter
med utomhuspedagogik tar även lärare i undersökningen upp att utomhusmiljön ger en
möjlighet till att stärka gruppen och lösa sociala konflikter. Pedagoger upplevde att elever
samarbetar bättre i grupper utomhus än i ett klassrum eftersom miljön kan anses friare utomhus
(Fägerstam, 2013).

Då det kommer till undervisningsämnen ansåg lärare i en undersökning av Dahlgren m.fl.
(2006) att lärare kan använda sig av utomhuspedagogik i alla ämnen och att utomhuspedagogik
är en metod för lärande mer än ett innehåll. I Jóhannessons och Norđdahls (2014) undersökning

14

Petra Fagerlund
kommer det fram att det är främst språk, musik, matematik och matlagning som undervisas
utomhus.

15

Petra Fagerlund

4 Utomhuspedagogik i finländsk och norsk utbildning
Det här kapitlet behandlar utomhuspedagogik ur ett finländskt och norskt perspektiv. Först
beskrivs utomhuspedagogik överlag i de två länderna och därefter granskas läroplanen för
grundskolan, med fokus på utomhuspedagogik, i respektive land. Slutligen presenteras kurser
med koppling till utomhuspedagogik vid det finländska och det norska universitet.

4.1 Utomhuspedagogik i Finland och Norge
Friluftsliv är en stor del av den norska kulturen, vilket har överförts från generation till
generation. Friluftsliv kan beskrivas som en utfärd där man startar från sitt eget hem eller från
en kåta för att gå ut i naturen, ensam eller med vänner och familj. Meningen med utfärden kan
vara att röra på sig, ta in naturen, vara social eller dylikt. Alla kan tillägna sig friluftsliv och det
behövs ingen specifik utrustning. Oftast går norrmännen ut i naturen till fots eller, på vintern,
med skidor, men en del tar även cykel eller båt. Under helger går även många ut i naturen för
att övernatta i tält eller kåta och även då är syftet samma som på de kortare utfärderna. (Dahle,
2007.)

I Danmark och Norge har ett koncept utvecklats som kallas udeskole. Det är en skolform där
undervisningen regelbundet flyttas utomhus. Undervisningen är professionell och ska
sammankopplas med undervisningen inomhus. Det finns även udeklasser. Udeskole
härstammar från Norge medan udeklasser härstammar från Danmark. Skillnaden mellan de här
två är att udeklassens fokus är naturen och undervisningen genomförs där. Udeskolen arbetar
mer brett med verklighetsanknytning och använder både naturen och andra närmiljöer som
lärmiljö. Idén med udeskole och udeklasser är att flytta ut delar av skolvardagen. Eleverna ska
få uppleva med alla sina sinnen och få konkreta upplevelser. År 2003 arbetade ungefär 80
procent av de norska skolorna med udeskole-verksamhet. (Bendix, 2003.) Enligt Fiskum och
Jacobsen (2013) är det däremot vanligast att de yngsta barnen får möjlighet att gå ut och det
varierar mycket hur regelbundet det är och i vilken utsträckning. Även i Finland har vi
naturskolor som till viss del motsvarar Norge och Danmarks udeskole, men största skillnaden
är att det i Finland är en utomstående pedagog (Natur och Miljö, 2016) som håller
naturskoledagarna medan det är klassläraren som leder udeskole-verksamheten i Norge och
Danmark (Bendix, 2003).

16

Petra Fagerlund

På 1980-talet grundades den första naturskolan i Finland med inspiration från de andra nordiska
länderna (Östman, 2010). I Finland driver Natur och Miljö fyra naturskolor som åker runt till
daghem och skolor för att hålla naturskoledagar. Organisationen ordnar även lägerskolor och
stöder pedagoger i deras arbete för en hållbar utveckling. Naturskoledagarna har fokus på att
lära med hela kroppen och elevernas egna lärande och upplevelser prioriteras. Naturskolan har
en egen läroplan som anknyter till den nationella läroplanen. Den finländska naturskolans mål
är att utveckla en känsla för naturen hos eleverna, lära eleverna hur man handlar i sin närmiljö,
väcka intresse för naturen, erbjuda upplevelsebaserat lärande, ge eleverna kunskap om naturen
och stärka deras färdigheter i naturen samt främja barnens rörlighet och hälsa. (Natur och Miljö,
2016.) Inom de finländska skolorna varierar det mycket hur ofta en elev deltar i en
naturskoledag under grundskolan. En del av eleverna får aldrig möjlighet att delta, men de flesta
deltar några gånger under sin grundskoletid. (Jeronen, Jeronen & Raustia, 2009.) Risken med
det finländska systemet är att klassläraren kan räkna med att klassen haft utomhuspedagogik
under året om de haft naturskolan på besök en gång och därmed utesluter det resten av året.
Däremot förekommer det även förstås klasslärare i Finland som använder sig av
utomhuspedagogik i sin undervisning även på ett allmännare plan.

4.2 Finlands och Norges läroplaner med fokus på utomhuspedagogik
I det här underkapitlet presenteras Finlands och Norges läroplan för grundskolan. Eftersom
fokus i den här undersökningen är utomhuspedagogik lyfts delar med anknytning till
utomhuspedagogik upp.

4.2.1 Den finländska läroplanen för grundskolan
I Grunderna för läroplanen för den grundläggande utbildningen (hädanefter Glgu 2014)
poängteras många gånger att lärandet ska ske i varierande lärmiljöer. I den allmänna delen lyfts
det fram att lärandet ska ske i kommunikation med medstuderande, lärare och annan personal i
skolan i olika lärmiljöer. Miljön utanför skolan ska ses som en resurs i undervisningen och
lärmiljöerna bör vara interaktiva och ge eleverna möjlighet till lärande i och utanför skolan.
(Utbildningsstyrelsen, 2014.)

17

Petra Fagerlund
I Glgu 2014 kan läsas att ”läraren i skolarbetet systematiskt ska använda sig av olika arbetssätt
och lärmiljöer och sträva till att regelbundet föra ut undervisningen ur klassrummet”
(Utbildningsstyrelsen, 2014, s. 26). I kap 4.2 Principer för utvecklandet av verksamhetskulturen
lyfts det tydligt fram att utomhusundervisning ska förekomma regelbundet i skolan. Inlärningen
ska ske i varierande miljöer där inte bara skolans utrymmen och skolgården används i
undervisningen. Även naturen och den byggda närmiljön ska fungera som undervisningsmiljö.
Det poängteras att bibliotek, konst-, motions- och naturcentra samt museer erbjuder varierande
och mångsidiga lärmiljöer. (Utbildningsstyrelsen, 2014.)

Ämnesspecifikt är det främst inom gymnastik och omgivningslära som undervisning utanför
klassrummet lyfts fram. Inom målen för lärmiljöer och arbetssätt i gymnastik nämns för alla
årskurser i grundskolan att inlärningen ska ske i olika lärmiljöer såväl inomhus som utomhus.
Med fokus på innehåll och mål inom gymnastiken nämns utemiljöer som till exempel naturen,
idrottsplatser, snö och is. Undervisningen ska ske utomhus under alla årstider.
(Utbildningsstyrelsen, 2014.)

Inom innehåll och mål för skolämnet omgivningsläran i årskurs 1–6 ska eleverna undersöka
och observera i mångsidiga lärmiljöer samt röra på sig, agera och göra utflykter i naturen och
närmiljön. Eleverna ska även bekanta sig med den levande och icke-levande naturen, röra sig
ansvarsfullt i naturen och lära känna olika arter. Inom avsnittet Mål för lärmiljöer och arbetssätt
i omgivningslära i årskurs 1–2 och motsvarande för årskurs 3–6 poängteras att lärmiljön ska
väljas med elevernas erfarenheter, funktionalitet och upplevelser som grund. Förutom
klassrummet och den egna skolan ska andra miljöer som naturen, den byggda miljön och
digitala

miljöer

tas

i

beaktande.

Även

museer,

naturskolor,

företag

och

medborgarorganisationer kan användas i undervisningen. (Utbildningsstyrelsen, 2014.)
I årskurs 7–9 är målen för lärmiljöer och arbetssätt att eleverna får möjlighet att jobba i olika
lärmiljöer både inom och utanför skolan. De ska få konkreta erfarenheter där eleverna får
möjlighet att undersöka och göra observationer. Fältundersökningar, exkursioner i naturen och
användning av digitala lärmiljöer och geodata är väsentliga delar i biologi och geografi i årskurs
7–9. (Utbildningsstyrelsen, 2014.)

18

Petra Fagerlund

4.2.2 Den norska läroplanen för grundskolan
Eleverna i Norge går tio år i grundskola då de är 6–16 år gamla. Grundskolan är indelad i två
stadier. Årskurs 1–7 benämns barneskole och motsvarar de finländska årskurserna F–6 medan
årskurs 8–10 benämns ungdomsskole och motsvarar årskurserna 7–9 i Finland. (Johannesson,
2016.) Den norska läroplanen är uppdelad i tre delar. En allmän del, en del med principer för
utbildning och en del med läroplaner för varje enskilt ämne. De ämnen som ingår i den norska
grundskolan är norska, engelska, kristendom2, gymnastik, konst och hantverk, mat och hälsa,
matematik, musik, naturvetenskap och samhällslära. (Kunskapsdepartementet, 2013.)

I den allmänna delen i den norska läroplanen poängteras att samarbete med närings- och
arbetslivet samt andra delar av samhället ger ett mer konkret lärande. Det är viktigt att variera
både undervisningsmetod och material för att motivera eleverna. Inom skolan ska både vuxna
och elever sträva till en god inlärningsmiljö där närsamhället med sin natur och sitt arbetsliv
bör vara en betydande del i undervisningen. Utbildningen ska ge en bred kunskap om samspelet
mellan människa och natur, och eleverna ska uppskatta fysisk aktivitet och naturens rikedom.
Eleverna ska även uppmuntras till att utforska världen. Likaså nämns friluftsliv som ett viktigt
område inom den norska utbildningen. (Kunskapsdepartementet, 2013.)

Inom de ämnesspecifika läroplanerna har jag valt att främst titta på läroplanen i naturvetenskap
(naturfag) och läroplanen i gymnastik (kroppsøving) eftersom jag granskat omgivningslära och
gymnastik i den finländska läroplanen. Skolämnet naturfag (härefter naturvetenskap) innefattar
biologi, fysik, kemi och geografi. Undervisningen ska vara både teoretisk och praktisk samt ske
både i laboratorium och ute i naturen med olika undervisningsmetoder. Även museum och olika
centra lyfts fram som viktiga undervisningsmiljöer. (Kunskapsdepartementet, 2013.)

Gymnastik som ämne innefattar rörelsekultur i form av till exempel lek, idrott, dans, simning
och friluftsliv där eleven får uppleva och lära genom kroppen. Undervisningen ska ske i olika
miljöer både inne och ute, och eleverna ska bland annat utveckla mångsidighet och lära sig att

2

Inom kristendom som skolämne ingår religion, livssyn och etik.

19

Petra Fagerlund
värdesätta vistelse och rörelse i naturen. Friluftsliv lyfts fram som ett separat område inom
gymnastik i de högre årskurserna (se tabell 1). (Kunskapsdepartementet, 2013.)
Tabell 1. Huvudområden inom gymnastik i den norska läroplanen (Kunskapsdepartementet,
2013).
Årskurs

Huvudområde

1–4

Aktivitet i olika
rörelsemiljöer

5–7

Idrottsaktivitet

Friluftsliv

8–10

Idrottsaktivitet

Friluftsliv

Träning och livsstil

Inom de valbara ämnena som går att välja i ungdomsskole är det främst inom ämnet natur,
miljö och friluftsliv samt fysisk aktivitet och hälsa som utomhuspedagogik tillämpas. Inom
natur, miljö och friluftsliv får eleverna ta del av naturen och friluftsliv för att genom upplevelser
lära eleverna att använda naturen på ett ändamålsenligt sätt. Lärmiljöerna ska vara varierande
och ge eleverna möjlighet till att arbeta praktiskt. Utflykter i anknytning till fiske, jakt, odling
med mera ska förekomma. Inom det valbara ämnet fysisk aktivitet och hälsa ska eleverna få ta
del av lagidrott, individuella grenar och alternativa träningsformer som friluftsliv i varierande
inlärningsmiljöer. (Kunskapsdepartementet, 2013.)

4.2.3 Likheter och skillnader mellan den finländska och den norska läroplanen
För att få en tydligare bild av skillnader och likheter mellan den finländska och den norska
läroplanen med fokus på utomhuspedagogik har tabell 2 sammanställts.

Då den finländska och den norska läroplanen jämförs kan konstateras att de till stor del liknar
varandra. Det finns dock en del faktorer som skiljer dem åt. Gemensamt för de båda
läroplanerna är att det poängteras att undervisningen ska vara varierande och ske i olika
lärmiljöer. Naturen lyfts upp som en undervisningsmiljö både i den finländska och i den norska
läroplanen. I den norska ligger ett stort fokus däremot på friluftsliv och på att uppskatta naturens
rikedom medan utomhuspedagogik nämns på ett mer allmänt plan i den finländska.

20

Petra Fagerlund

Inom omgivningslära och naturvetenskap skiljer sig de två läroplanerna inte så mycket från
varandra. Det poängteras att undervisningen ska ske ute i naturen i viss del. Om man däremot
jämför läroplanerna med fokus på gymnastik kan konstateras att båda läroplanerna lyfter fram
att undervisningen ska ske både ute och inne och i mångsidiga miljöer. Det som skiljer dem åt
är att det i den norska läroplanen ligger ett stort fokus på friluftsliv och vistelse i naturen även
inom gymnastikundervisningen. Det lyfts fram inom alla årskurser, men speciellt i de högre
årskurserna kan konstateras att undervisningen till en stor del ska handla om friluftsliv.

Tabell 2. Jämförelse av den finländska och den norska läroplanen.
Land
Allmän del

Finland
•
•
•
•

Gymnastik

•
•

Omgivningslära/
naturvetenskap

•
•

Norge
Varierande lärmiljöer.
Lärande ska ske i och utanför
skolan.
Regelbunden
utomhusundervisning.
Undervisningen ska ske i
naturen och den byggda
närmiljön.

Undervisningen ska ske i
olika miljöer både ute och
inne.
Studerandena ska till viss del
vara utomhus under alla
årstider.

Röra sig och undersöka i
naturen och närmiljön (åk 1–
6).
Fältundersökningar och
exkursioner i naturen (åk 7–
9).

•
•
•
•

•
•
•
•
•
•

Varierande
undervisningsmetoder.
Naturen och närsamhället ska
vara en viktig del i
undervisningen.
Friluftsliv är av stor
betydelse.
Lära eleverna att uppskatta
naturens rikedom och
samspelet mellan människa
och natur.
Undervisningen ska ske i
olika miljöer både ute och
inne.
Mångsidighet.
Värdesätta vistelse och
rörelse i naturen.
Friluftsliv som eget
huvudämne (åk 5–10).
Undervisning i olika
lärmiljöer.
Undervisning ute i naturen.

4.3 Kursutbud vid det finländska och det norska universitet
Undersökningen genomförs bland studerande från två olika universitet. Det ena universitetet är
ett finländskt universitet med cirka 5 500 studerande och det andra universitetet ett norskt
universitet med cirka 20 600 studerande. För att åskådliggöra kurserna inom de två

21

Petra Fagerlund
universiteten där utomhuspedagogik enligt kursens beskrivning behandlas har fyra tabeller
skapats. Tabell 3 synliggör de kurser vilka behandlar utomhuspedagogik och erbjuds vid det
finländska universitetet. Tabell 4 presenterar kursernas innehåll med fokus på
utomhuspedagogik för att få en tydligare bild av vad som gås igenom i kursen. Tabell 5 och
tabell 6 presenterar de norska kurserna på motsvarande sätt.

Tabell 3. Kurser vid det finländska universitetet med anknytning till utomhuspedagogik
(Studiehandboken, 2019).
Kursnamn

Studiepoäng

Obligatorisk/valbar

Naturvetenskap 1

5 sp

Obligatorisk

Utomhuspedagogik 1

5 sp

Valbar

Utomhuspedagogik 2

5 sp

Valbar

Hållbar utveckling Miljödidaktik

5 sp

Valbar

Hållbar utveckling och
utomhuspedagogik

5 sp

Valbar

Naturslöjd

5 sp

Valbar

Biologi

5 sp

Valbar

Geografi

5 sp

Valbar

Tabell 4. Kursbeskrivningar av kurser vid det finländska universitetet (Studiehandboken,
2019).
Kursnamn

Innehåll i anslutning till utomhuspedagogik

Naturvetenskap 1

Studerande lär sig olika undervisningsmetoder där utomhuspedagogik
ingår.

Utomhuspedagogik 1

Studerande lär sig om principer för och målsättningar med
utomhuspedagogik samt aktuell forskning inom utomhuspedagogik.
Studerande får även förslag på olika former av uteskolverksamhet.

Utomhuspedagogik 2

Studerande får kunskap om upplevelsebaserat lärande, lär sig planera
uppgifter, aktiviteter och övningar som genomförs under en lägerskola.
Grunderna i äventyrspedagogik gås även igenom.

22

Petra Fagerlund

Hållbar utveckling Miljödidaktik

Studerande fördjupar sig i didaktiska val av innehåll, metod och plats för
miljöundervisning. Studerande får även info om miljöcertifieringar som
stöd för miljöundervisning.

Hållbar utveckling och
utomhuspedagogik

Studerande får en förståelse för utomhusmiljöns fördelar i anknytning till
elevens hälsa, lärande och möjligheter som lärandemiljö. Kursen ska även
ge redskap till att organisera, planera och utvärdera utomhusundervisning.

Naturslöjd

Studerande lär sig om hur man kan använda material från naturen och om
utomhuspedagogik.

Biologi

Studerande fördjupar sina kunskaper i att planera undervisning i biologi och
kunna tillämpa olika arbetsmetoder. Studerande bekantar sig med bland
annat laborationer, projektarbete, exkursioner och uteundervisning.

Geografi

Studerande fördjupar sina kunskaper i att planera och tillämpa olika metoder
inom undervisning i geografi. Studerande bekantar sig med bland annat
studiebesök och uteundervisning.

Tabell 5. Kurser vid det norska universitetet (Grunnskolelærerutdanning for trinn 1–7) med
anknytning till utomhuspedagogik (Studieoversikt, 2019).
Kursnamn

Studiepoäng

Obligatorisk/valbar

Naturvetenskap 1, del 1

15 sp

Valbar

Naturvetenskap 1, del 2

15 sp

Valbar

Gymnastik 1

30 sp

Valbar

Naturvetenskap 2, del 3

30 sp

Valbar

Gymnastik 2, del 2

30 sp

Valbar

Tabell 6. Kursbeskrivningar av kurser vid det norska universitetet (Studieoversikt, 2019).
Kursnamn

Innehåll i anslutning till utomhuspedagogik

Naturvetenskap 1, del 1

Studerande lär sig olika arbetssätt som litteraturstudier, projektarbete,
fältarbete, exkursioner och experiment.
Studerande provar på och bekantar sig med varierande
undervisningsmetoder som till exempel museibesök, praktiskt arbete ute
och inne, experiment och illustrationer som de kan ta med sig i arbetslivet.

Naturvetenskap 1, del 2

Studerande lär sig olika arbetssätt som litteraturstudier, projektarbete,
fältarbete, exkursioner och experiment.

23

Petra Fagerlund
Studerande provar på och bekantar sig med varierande
undervisningsmetoder som till exempel museibesök, praktiskt arbete ut och
inne, experiment och illustrationer som de kan ta med sig i arbetslivet.
Gymnastik 1

Naturvetenskap 2, del 3

Studierna innehåller kunskap om bland annat olika lärmiljöer och friluftsliv.
Studerande får även erfarenheter så att de kan ta med eleverna på
undervisning i naturen på ett tryggt sätt. De lär sig om friluftsliv i olika
miljöer och årstider, övernattning ute och att färdas i naturen, lek i naturen
samt säkerhet och första hjälp.
Studerande lär sig olika arbetssätt som litteraturstudier, projektarbete,
fältarbete, exkursioner och experiment.
Studerande provar på och bekantar sig med varierande
undervisningsmetoder som till exempel museibesök, praktiskt arbete ut och
inne, experiment och illustrationer som de kan ta med sig i arbetslivet.

Gymnastik 2, del 2

Studerande lär sig bland annat om fysiskt aktiv inlärning och uteskole samt
friluftsliv i olika miljöer.

Under de tre första studieåren läser alla klasslärarstuderande vid det norska universitetet
pedagogik och elevkunskap 30 studiepoäng, matematik 30 studiepoäng och norska 30
studiepoäng. Resterande 90 studiepoäng har studerande möjlighet att välja bland de olika
ämneshelheterna: kristendom, gymnastik, konst och hantverk, mat och hälsa, musik,
naturvetenskap, samhällslära och pedagogisk fördjupning. Under fjärde och femte studieåret
läser studerandena pedagogik och elevkunskap 30 studiepoäng, vetenskapsteori och metod 15
studiepoäng och magisteruppsats 30 studiepoäng. De resterande 45 studiepoängen får
studerande själv välja av nybörjarundervisning och pedagogik eller fortsätta på någon av de
ämneshelheter som de studerat de tre första åren. När studerandena i Norge är utexaminerade
är de behörig lärare i matematik, norska och ett eller två andra ämnen beroende på vad de har
valt att läsa. (Studieoversikt, 2019.)

Inom det finländska universitetet är de obligatoriska kurserna på kandidatnivån 70 studiepoäng
pedagogik, 65 studiepoäng ämneskunskap inom olika ämnen, 30 studiepoäng akademiska
studiefärdigheter och 25 studiepoäng valfria studier. Inom de valfria studierna kan studerande
välja att läsa i princip vilka kurser som helst. På magisternivå är 20 studiepoäng pedagogik, 45
studiepoäng med anslutning till examensarbete och 10 studiepoäng praktik obligatoriskt. 45
studiepoäng på magisternivå är valfria. Inom de valfria studierna ska studerande ha minst ett
kort biämne vilket är 25 studiepoäng. (Studiehandboken, 2019.)

24

Petra Fagerlund
Om man jämför klasslärarutbildningen vid det finländska och det norska universitetet kan
konstateras att alla får en viss kunskap om utomhuspedagogik inom det finländska universitetet
eftersom detta ingår i en av de obligatoriska kurserna (se tabell 4). De studerande som väljer att
fördjupa sig inom naturvetenskap eller idrott vid det norska universitetet får kunskap om
utomhuspedagogik och speciellt inom studierna i idrott får de en djup kunskap inom
utomhuspedagogik (se tabell 6). De studerande som väljer att läsa miljöpedagogik som biämne
vid det finländska universitetet får en djupare kunskap inom utomhuspedagogik eftersom
kurserna Utomhuspedagogik 1, Utomhuspedagogik 2 och Hållbar utveckling-miljödidaktik
ingår i biämnesstudierna. Övriga studerande vid det finländska universitetet har en möjlighet
att fördjupa sig i utomhuspedagogik genom valbara kurser, vilka presenteras tidigare i tabellen.
Kurserna Utomhuspedagogik 1 och 2, där studerande får en djupdykning inom
utomhuspedagogik, är externt finansierade (Studiehandboken, 2019), vilket innebär att de
endast ordnas om extern finansiering beviljas. Därmed är det inte garanterat att de kurserna
finns att välja alla år. Under de senaste åren har dock kurserna fått finansiering och därmed har
kurserna ordnats vid universitetet (P. Sjöblom, personlig kommunikation, 29 oktober 2019).
Enligt beskrivningarna för gymnastikkurserna vid det finländska universitetet ingår ingen
utomhuspedagogik, men eftersom beskrivningarna inte är lika detaljerade för alla kurser kan
det hända att det inom gymnastikkurserna ingår inslag av utomhuspedagogik. Det är väsentligt
att vid den här jämförelsen ta i beaktande att endast kursernas namn och beskrivning, i
respektive universitet, har undersökts och att utomhuspedagogik kan förekomma i andra kurser
även om det inte framkommer i kursbeskrivningen. Det finns även en risk för att beskrivningen
av de finländska kurserna är mer detaljerad eftersom jag som forskare har mera erfarenhet av
den finländska utbildningen. Det kan konstateras att studerande vid de båda universiteten har
olika kunskap inom utomhuspedagogik utgående från vad de har valt att studera. I Norge blir
studerande specialiserade inom ett område och ifall det är idrott eller naturvetenskap får de en
bred kunskap av utomhuspedagogik. Finländska studerande blir behöriga i alla ämnen i årskurs
F–6 och får en djupare kunskap i utomhuspedagogik ifall de väljer att läsa miljöpedagogik som
biämne eller någon av de valbara kurserna med inslag av utomhuspedagogik.

25

Petra Fagerlund

5 Frågeställningar och metoder
I valet av forskningsansats, metod och datainsamlingsmetod är det viktigt att tänka på att alla
metoder har sina svaga och starka sidor och att forskaren med det i åtanke ska välja metoder
som är lämpligast för just den undersökning som ska göras (Denscombe, 2016). Det här kapitlet
inleds med precision av forskningsfrågorna. Därefter beskrivs forskningsansatsen, metodval
och datainsamlingsmetod. Ytterligare presenteras urvalet av informanter, studiens
genomförande och analysmetoderna. Slutligen behandlas undersökningens validitet, reliabilitet
och etik.

5.1 Precisering av forskningsfrågor
Utgående från mitt syfte, det vill säga att undersöka klasslärarstuderandes syn på
utomhuspedagogik som undervisningsmetod, och med stöd av den behandlade teorin har
följande två forskningsfrågor formulerats:

1. Vilken uppfattning har klasslärarstuderande av utomhuspedagogik?
2. Vilka erfarenheter har klasslärarstuderande av utomhuspedagogik?

För att få en bredare bild av klasslärarstuderandes syn på utomhuspedagogik har jag valt att i
den första forskningsfrågan fokusera på studerandenas uppfattning av utomhuspedagogik och i
den andra forskningsfrågan fokusera på deras erfarenheter av utomhuspedagogik. Med
uppfattning av utomhuspedagogik menas i det här fallet ifall studerandena ser positivt eller
negativt på utomhuspedagogik och hur de förhåller sig till att själva undervisa med
utomhuspedagogik som undervisningsmetod. Erfarenheter av utomhuspedagogik handlar i det
här fallet om var studerandena har kommit i kontakt med utomhuspedagogik. Om de har någon
erfarenhet av utomhuspedagogik till exempel från sin egen skoltid, studietiden eller som lärare.
Eftersom jag har valt att i min avhandling undersöka studerande från både Finland och Norge
diskuteras även skillnaderna mellan de finländska och de norska studerandenas syn på
utomhuspedagogik i resultatdiskussionen.

26

Petra Fagerlund

5.2 Forskningsmetod och ansats
I forskningsmetodik finns både kvalitativa och kvantitativa metoder. När en undersökning
genomförs kan forskaren välja att använda någondera eller alternativt kombinera kvalitativa
och kvantitativa metoder. (Justensen & Mik-Meyer, 2011.) Den här undersökningen är av
kvalitativ karaktär med kvantitativa inslag för att få en så utförlig bild av studerandenas syn på
utomhuspedagogik som möjligt. Inom de kvantitativa metoderna skapas material i form av
siffror och tal som sedan kan analyseras och ofta bidra till statistiska uträkningar (Hultåker &
Trost, 2016; Justensen & Mik-Meyer, 2011). Kvalitativa metoder däremot fokuserar på att
skapa en förståelse av ett fenomen (Justensen & Mik-Meyer, 2011). Enkäten som användes
bestod av både öppna och fast svarsalternativ och analyserades med både kvalitativa och
kvantitativa metoder. De flesta frågorna i enkäten var öppna och analyserades kvalitativ medan
en del av frågorna hade fasta svarsalternativ och var av kvantitativ karaktär.

Utgående från min metod, mitt syfte och mina forskningsfrågor användes fenomenografi som
inspiration för undersökningen. Fenomenografi som forskningsansats har sina rötter i
pedagogisk inlärningsforskning och är en kvalitativ empirisk forskningsansats (Uljens, 1989).
Eftersom fokus i den här avhandlingen ligger på att undersöka uppfattningar och erfarenheter
av utomhuspedagogik lämpade sig fenomenografi som forskningsansats bäst. Ansatsen handlar
om beskrivning av uppfattningar. Forskaren fokuserar på att undersöka informanternas
erfarenhet och uppfattning av någonting. (Chekol, 2012.) Målet med fenomenografisk
forskning är att kartlägga en viss grupps uppfattningar av ett fenomen (Chekol, 2012; Uljens,
1989), vilket i den här undersökningen är klasslärarstuderandes uppfattning av
utomhuspedagogik. Kunskapsintresset inom fenomenografi är att fånga, beskriva, analysera
och tolka människors olika uppfattningar (Uljens, 1989).

5.3 Enkät som datainsamlingsmetod
Den vanligaste datainsamlingsmetoden inom fenomenografi är intervju (Chekol, 2012), men
även andra datainsamlingsmetoder som teckningar, enkäter och videoinspelning kan användas
(Starrin & Svensson, 1994). Eftersom min undersökning innefattar informanter både i Finland
och Norge valde jag att använda mig av enkäter som datainsamlingsmetod. Genom att använda
mig av enkäter kunde jag nå personer på ett stort geografiskt område (Ejlertsson, 2014).

27

Petra Fagerlund

5.3.1 Utformning av enkät
Innan frågorna till enkäten konstrueras är det viktigt att fundera över vad som ska mätas och
hur (Ejlertsson, 2014). Därefter kan man börja med själva utformningen. I den här avhandlingen
är det klasslärarstuderandes uppfattning och erfarenhet av utomhuspedagogik som ska
undersökas. För att granska att frågorna i enkäten ger svar på forskningsfrågorna tydliggörs här
vilka frågor i enkäten som hör till vilken forskningsfråga. Frågorna 1–9 behandlar
bakgrundsinformation, frågorna 10–15 behandlar forskningsfråga 23 och frågorna 16–26
behandlar forskningsfråga 14.

En tumregel då man konstruerar en enkät är att den ska vara lättförståelig (Hultåker & Trost,
2016). Ifall det finns begrepp som kan vara svårförståeliga i enkäten är det betydelsefullt att
definiera begreppen i början så att informanterna har samma uppfattning om vad det handlar
om (Ejlertsson, 2014). Eftersom enkäten i den här avhandlingen handlade om
utomhuspedagogik och eftersom alla informanter nödvändigtvis inte hade speciellt mycket
kunskap om ämnet valde jag att förklara utomhuspedagogik som begrepp i början av enkäten.
På det här sättet fick jag också en tillförlitligare bild av studerandes syn eftersom jag kunde
garantera att alla fått samma definition på utomhuspedagogik. Eftersom enkäten i den här
undersökningen var både på svenska och norska var jag tvungen att även tänka på tydligheten
i den bemärkelsen. Vid översättning av frågor till en enkät bör minst två översättare kontrollera
frågorna. En pilotundersökning kan även genomföras på de översatta frågorna (Ejlertsson,
2014). Frågorna i min undersökning översattes av en tvåspråkig person med kunskaper i både
norska och svenska. Den norska översättningen lästes och kontrollerades sedan av mig som
forskare och av en universitetslektor vid det norska universitetet. På det här sättet fick jag
språket i enkäten kontrollerat och valde därför att inte genomföra en pilotundersökning på den
norska enkäten.

Missförstånd i anknytning till enkäten är en faktor som kan anses som en nackdel. Därför är det
av stor vikt att frågorna i enkäten är så tydliga som möjligt. (Ejlertsson, 2014.) För att minska

3
4

Forskningsfråga 2: Vilka erfarenheter har klasslärarstuderande av utomhuspedagogik?
Forskningsfråga 1: Vilken uppfattning har klasslärarstuderande av utomhuspedagogik?

28

Petra Fagerlund
risken för missuppfattningar diskuterade jag min enkät med medstuderande och bad två
handledare på universitetet ge kommentarer på enkätens frågor och uppbyggnad. Innan
undersökningen genomförs är det av stor vikt att genomföra en så kallad pilotundersökning där
metoden testas för att kontrollera hur bra den fungerar i praktiken (Denscombe, 2016;
Ejlertsson,

2014).

Eftersom

studerandena

som

granskade

enkäten

hörde

till

undersökningsgruppen ansåg jag det som min pilotundersökning. För att få så tillförlitliga svar
som möjligt och för att minska risken för feltolkningar kan forskaren infoga öppna frågor
(Ejlertsson, 2014). Därför infogade jag även valbara öppna frågor i enkäten i anslutning till
frågor med fasta svarsalternativ. Genom dem fick informanterna möjlighet att kommentera ifall
det uppstod oklarheter.

Då man konstruerar en enkät bör man tänka på hurdana frågor man vill ha (Hultåker & Trost,
2016). Jag valde att använda mig av både öppna och fasta svarsalternativ i min enkät eftersom
de olika typerna av frågor har olika fördelar och nackdelar. Genom de öppna svarsalternativen
får forskaren en djupare förståelse av hur informanterna reflekterar (Hultåker & Trost, 2016).
Eftersom min enkät, i huvudsak, är kvalitativ och har en fenomenografisk karaktär är de flesta
frågorna öppna. Jag valde att även använda mig av fasta svarsalternativ i några frågor för att
tydligare kunna analysera skillnaderna mellan de finländska och de norska studerandena
eftersom de fasta svarsalternativen går att analysera statistiskt (Hultåker & Trost, 2016).

5.3.2 Webbenkät
Eftersom undersökningen gjordes bland studerande i Finland och Norge valde jag att använda
mig av webbenkäter istället för postala enkäter. Med tanke på kostnader och möjlighet att nå
personerna var webbenkäter effektivast i den här undersökningen (Hultåker & Trost, 2016).

Det finns fler dataprogram som kan användas för utformning av webbenkäter. I den här
undersökningen valde jag att använda mig av Google forms för att skapa min finlandssvenska
enkät. Det är ett lättillgängligt program som är smidigt att arbeta med. Den norska enkäten
skapades i det norska universitetets egna enkätprogram Nettskjema eftersom det krävs av
norska universitet. Då jag inte hade tillgång till Nettskjema förde kontaktpersonen vid det
norska universitetet in frågorna i programmet utgående från ett word-dokument som jag hade

29

Petra Fagerlund
skapat med frågorna på norska. Då man har konstruerat sin enkät är nästa steg att fundera på
vem man vill fråga och på vilket sätt man ska nå de personerna.

5.4 Val av respondenter
Eftersom undersökningen är inspirerad av fenomenografi är det viktigt att få en variation i hur
informanterna upplever fenomenet som undersöks. Det är förstås även betydelsefullt att
informanterna har någon slags erfarenhet eller uppfattning om fenomenet. (Starrin & Svensson,
1994.) Enkäterna skickades därför ut till alla studerande på tredje, fjärde och femte året vi
universitetet i Finland och studerande på tredje och fjärde året vid det norska universitetet.
Eftersom det inte fanns en officiell uppdelning för femte årets studerande vid det norska
universitet skickades enkäterna till tredje och fjärde årets studerande. De här studerandena hade
redan en viss erfarenhet av utomhuspedagogik från studierna. Enkäterna skickades ut till alla
oberoende av biämne för att få en så bred bild av klasslärarstuderandes uppfattning som möjligt.

Då urvalet gjordes valde jag att använda mig av bekvämlighetsurval eftersom epostmeddelande var det lättaste sättet att nå studerandena. Bekvämlighetsurval handlar om att
sprida enkäten via till exempel en tidning, internet eller under en kurs. Forskaren väljer inte ut
urvalet utan den som vill, inom den kategori man delat ut enkäten, svarar. I det här fallet spreds
enkäten via e-post till alla i populationen. Alla som ville delta i undersökningen svarade på
enkäten. Risken med den här metoden är att det endast är en viss typ av informanter inom
populationen som faktiskt svarar och att bilden av hela populationen inte blir rättvis. (Hultåker
& Trost, 2016.) I den här undersökningen kunde det till exempel handla om att de flesta som
svarade på enkäten hade studerat många år eller att de hade läst många kurser inom
utomhuspedagogik och då fås inte riktigt en rättvis bild av det som undersöks.

Då en person ur urvalet inte har möjlighet, eller alternativt väljer att inte svara på enkäten talar
Ejlertsson (2014) om bortfall. I den här undersökningen var det en ganska stor procent av de
norska studerandena som inte valde att svara på enkäten. I Norge skickades enkäten ut till 301
studerande av vilka endast 32 svarade medan enkäten skickades ut till 155 studerande i Finland
av vilka 66 svarade. Medeltalet för svarsprocenten för e-postenkäter är betydligt lägre än för
postala enkäter (Dommeyer, Baum, Chapman & Hanna, 2003) och en svarsprocent på 30 för

30

Petra Fagerlund
en e-postenkät är en bra procent (Jue, 2019). Om bortfallet i undersökningen är stort finns det
en risk att svaren inte representerar hela populationen (Ejlertsson, 2014) vilket i det här fallet
togs i beaktande till viss del på grund av den låga svarsprocenten från Norge. För att minska
bortfall är det viktigt att motivera deltagarna och att påminna dem om att fylla i enkäten
(Ejlertsson, 2014). I Finland skickades tre påminnelser ut till informanterna och i Norge i två
etapper. Det lottades även ut tre biobiljetter bland de som svarade i Finland för att öka
svarsprocenten.

5.4.1 Bakgrundsinformation om informanterna
För att få en tydligare bild av deltagarna i undersökningen har en tabell med
bakgrundsinformation utformats (tabell 7). Majoriteten av klasslärarstuderandena som deltog i
undersökningen var kvinnor. Antalet informanter i Finland var dubbelt fler än i Norge, vilket
är en aspekt som bör tas i beaktande vid analysen av data och tolkningen av resultaten. I Finland
var största delen av informanterna fjärde eller femte årets studerande medan de flesta
informanterna i Norge var tredje eller fjärdes årets studerande.
Tabell 7. Bakgrundsinformation om informanterna.
Finland

Kön

Studieår

Norge

N

%

N

%

Kvinna

54

81,8

29

85,3

Man

12

18,2

3

8,8

Annat

0

0,0

0

0,0

3:e året

14

21,2

14

41,2

4:e året

25

37,9

17

50,0

5:e året

19

28,8

1

2,9

>5:e året

8

12,1

0

0,0

Utgående från informanternas svar på vad de har för biämnen har två diagram skapats (Figur 1
och 2). Eftersom ämnena i universiteten har olika benämningar och innehåll har två skilda
diagram utformats. De flesta hade fyllt i två eller flera biämnen, vilka alla har tagits med i
diagrammen. Bland de finländska studerandena hade en stor del specialpedagogik (22,7 %) som

31

Petra Fagerlund
biämne. Även gymnastik (19,7 %), matematik (13,6 %) och hälsokunskap (12,1 %) var väl
representerade. Bland de norska studerandena var naturvetenskap (62,5 %), matematik (40,6
%), samhällslära (40,6 %) och engelska (31,3 %) de biämnen som var mest representerade.

Biämne (Finland)
Studiehandledarbehörighet
Miljöpedagogik
Rektorsbehörighet
Kemi
Historia
Geografi
Engelska
Smhällslära
Religion
Musik
Husligekonomi
Slöjd
Förskole- och nybörjarundervisning
Finska
Biologi
Modersmål
Hälsokunskap
Matematik
Gymnastik
Specilpedagogik
0%

5%

10%

15%

20%

25%

Finland

Figur 1. Informanternas biämnen vid det finländska universitetet.

Biämne (Norge)
Tyska
Mat & hälsa
Pedagogik
Norska
Gymnastik
Musik
Konst & hantverk
Religion, livssyn och etik
Engelska
Samhällslära
Matematik
Naturvetenskap
0%

10%

20%

30%

40%

Norge

Figur 2. Informanternas biämne vid det norska universitetet.

32

50%

60%

70%

Petra Fagerlund
Förutom kön och studieår frågades det även efter annan bakgrundsinformation. Figur 3 visar
resultaten från fråga åtta både i Finland och i Norge. Fråga åtta handlade om hur ofta
informanterna är utomhus på fritiden. Figur 4 redogör för svaren i fråga tio i respektive land.
Frågan handlade om hur ofta informanterna var utomhus med sin familj som barn.

De flesta av informanterna (FI: 59,1 %, NO:61,8 %) var utomhus på fritiden flera gånger i
veckan medan största andelen av de kvarstående (FI: 36,4 %, NO: 32,4 %) var utomhus flera
gånger i månaden. Informanterna fick information om att utevistelsen bör vara i minst 30
minuter i sträck för att räknas som utevistelse i den här undersökningen

Figur 3. Utomhusvistelse på fritiden hos finländska och norska informanter.

När det gällde utomhusvistelse som barn var majoriteten (FI: 74,2 %, NO: 58,8 %) av
informanterna utomhus flera gånger i veckan. Av de resterande var de flesta (FI: 24,2 %, NO:
38,2 %) utomhus flera gånger i månaden.

33

Petra Fagerlund

Figur 4. Utomhusvistelse i barndomen hos finländska och norska respondenter.

5.5 Genomförande av undersökning
För att få deltagare till undersökningen bör forskaren få personerna motiverade att svara på
frågorna, att personerna känner tillit till undersökningen och forskaren samt att undersökningen
är meningsfull (Ejlertsson, 2014; Hultåker & Trost, 2016). Därav utformades ett välgenomtänkt
följebrev i form av ett e-postmeddelande. I följebrevet beskrevs syftet med undersökningen,
vad den används till, aspekter kring anonymitet och kontaktuppgifter till mig som forskare
(Hultåker & Trost, 2016). Bland deltagarna i Finland lottades även tre biobiljetter ut för att
väcka intresse. En motsvarande utlottning av biobiljetter kunde inte genomföras bland
informanterna i Norge eftersom jag inte var tillåten att, utan tillstånd från NSD5, samla in
informanternas e-postadresser (C. Aksland, personlig kommunikation, 31 januari 2020). Ett
beskrivande e-postmeddelande6 skickades däremot ut även i Norge.

För att nå studerande i Finland skickades ett e-postmeddelande7 ut till alla klasslärarstuderande
men i beskrivningen framkom att meddelandet riktas till tredje, fjärde och femte årets
studerande. Meddelandet skickades ut av en forskningsledare vid det finländska universitetet i
stället för av mig för att studerande med större sannolikhet skulle öppna meddelandet. Efter det
första e-postmeddelandet skickades två påminnelser för att få så många informanter som

5

NSD är en förkortning av Norsk senter for forskningsdata.
Se bilaga 2.
7
Se bilaga 1.
6

34

Petra Fagerlund
möjligt. Ju större urval man har, desto större chans är det att få ett pålitligt resultat (Ejlertsson,
2014; Hultåker & Trost, 2016).

I Norge skickades enkäten, till en början, ut till endast fjärde årets studerande. Det norska
universitet är ett större universitet än det finländska och därmed ansågs fjärde årets studerande
i antal motsvara tredje, fjärde och femte årets studerande vid det finländska universitetet. För
att nå studerande i Norge kontaktades en person som var anställd vid det norska universitetet
och via henne skickades ett motsvarande e-postmeddelande, som i Finland, ut till de norska
studerandena. Meddelandet skickades ut en gång och därefter en påminnelse för att få flera
informanter. Eftersom svarsprocenten från Norge efter det här var så låg och därmed även
antalet svar skickades enkäten ut även till tredje årets studerande.

5.6 Analys av data
Då man analyserar data kan man välja mellan att använda sig av statistiska metoder eller
metoder för tolkning av materialet (Davidson & Patel, 2011). Eftersom jag i min undersökning
har både kvantitativa och kvalitativa data använde jag mig av båda typerna av metoder då jag
analyserade data.

För att analysera kvantitativa data användes statistikprogrammet SPSS (version 26). Till en
början gjordes deskriptiva analyser för att få en helhetsbild av datamaterialet. Informanternas
bakgrundsinformation samt fråga 10, 13, 14, 16, 17, 21, 23, 24 och 25 analyserades deskriptivt.
Därefter skapades summavariabler av de olika variablerna i fråga 16, 17 och 21 för att kunna
jämföra klasslärarstuderandenas uppfattning av utomhuspedagogik i de båda länderna. För att
alla alternativ skulle motsvara rätt värde i summavariabeln vändes några variabler om.
Alternativen kodades så att alla femmor motsvarade en positiv inställning till
utomhuspedagogik och alla ettor en negativ inställning till utomhuspedagogik. För att granska
summavariabelns reliabilitet användes Cronbachs alpha. Värde på Cronbachs alpha kan variera
mellan 0 och 1 (Hinton, McMurray & Brownlow, 2014). Man brukar anse att summavariabelns
reliabilitet är bra om värdet är över 0,75 men även lägre värden är acceptabla (Hinton m.fl.,
2014). För att få ett högre värde för Cronbachs alpha för summavariabeln för frågan om vanlig
undervisning togs en variabel. Variabeln handlande om hur krävande informanterna tyckte att

35

Petra Fagerlund
vanlig undervisning är. På det här sättet justerades värdet från 0,57 till 0,63. Värdet för
Cronbachs alpha för summavariabeln för utomhusundervisning var 0,72 vilket är acceptabelt
och därav behövdes inte någon variabel exkluderas. I summavariabeln för känslor kring
utomhuspedagogik togs alternativet om regler bort eftersom jag ansåg att det kunde tolkas både
positivt och negativt. Värdet för Cronbachs alpha för den här summavariabeln var 0,68.

Då värdet på Cronbachs alpha var acceptabelt skapades summavariablerna. Därefter gjordes en
kontroll att värdet på summavariablerna låg mellan 0 och maxvärdet. Maxvärdet för
summavariabeln är scenariot då en informant väljer alternativ fem på varje variabel. Efter att
summavariablerna hade skapats och kontrollerats gjordes deskriptiva analyser på variablerna
för att se om de var normalfördelade. Summavariablerna för vanlig undervisning och
utomhusundervisning var normalfördelade medan summavariabeln för känslor kring
utomhuspedagogik inte var normalfördelad. De två första summavariablerna jämfördes därför
med oberoende t-test (Independent Samples T-test) och summavariabeln för känslor kring
utomhuspedagogik med Mann-Whitney U eftersom den variabeln inte var normalfördelad. Om
skillnaden mellan länderna var signifikant med 95 procents säkerhet kan man säga att det finns
en skillnad mellan studerandegrupperna (Hinton m.fl., 2014). Eftersom signifikansen endast
visar sannolikheten för att det finns en skillnad undersöktes sedan effektstorleken8 i de fall där
det fanns en signifikant skillnad. Effektstorleken visar på hur stor skillnad det är mellan
variablerna. Om effektstorleken är stor är skillnaden stor och är effektstorleken liten är
skillnaden liten (Hinton m.fl., 2014).

Den kvalitativa delen av undersökningen analyserades med kvalitativ innehållsanalys, vilket
handlar om tolkning av texter. Grunden för kvalitativ innehållsanalys är att identifiera skillnader
och likheter i materialet, vilka bildar kategorier. Då man genomför en innehållsanalys bör man
till en början läsa igenom allt material för att få en helhetsbild. Texten delas sedan in i olika
domäner. (Graneheim & Lundman, 2012.) Eftersom det i det här fallet handlade om analys av
öppna frågor i en enkät var mina domäner de olika frågorna. De frågor som analyserades
kvalitativt var fråga 12, 15, 19 och 20. Domänerna delades in i kategorier som beskrevs med

8

Effektstorlek för T-test: liten: < 0,3; moderat: 0,3<x<0,8; stor: >0,8.
Effektstorlek för Mann-Whitney U: liten: <0,3; moderat: 0,3<x<0,5; stor: >0,5.

36

Petra Fagerlund
olika koder (Graneheim & Lundman, 2012). Jag började min analysprocess genom att läsa
igenom svaren på varje fråga som skulle analyseras kvalitativt. Sedan fokuserade jag på en
fråga i gången. För att bilda de olika kategorierna av svaren måste man hitta likheter och
skillnader i form av koder (Graneheim & Lundman, 2012). Jag skapade ett separat dokument
för att tydligare kunna plocka ut de olika koderna och därefter bilda kategorier. För att
säkerställa att mina koder och kategorier stämde överens med varandra jämförde jag
kontinuerligt mina data med det separata dokumentet. Utgående från kategorierna som bildades
utformades en tabell över hur många utsagor som hörde till varje kategori. För att tydliggöra
och förstärka de olika kategorierna plockades även citat från enkätsvaren ut som exempel. De
norska citaten är angivna både på norska och svenska för att göra exemplen så tydliga som
möjligt.

5.7 Validitet, reliabilitet och forskningsetiska aspekter
Validitet och reliabilitet är två termer som är viktiga att ta i beaktande vid en vetenskaplig
undersökning. Eftersom enkäter användes som datainsamlingsmetod i den här undersökningen
menas med validitet, frågornas förmåga att mäta det de är avsedda att mäta. För att höja
validiteten är det viktigt att definierar begrepp som kan tolkas på olika sätt eller som är svåra
att förstå. Det är också betydelsefullt att man grundar enkätfrågorna i en teoretisk kunskapsbas
(Ejlertsson, 2014). För att höja undersökningens validitet utformades enkätens frågor utgående
från tidigare forskning och teori kring ämnet. Därefter diskuterades frågorna tillsammans med
medstuderande och handledare. Eftersom studerandena tillhörde undersökningsgruppen ansåg
jag det som en slags pilotundersökning. Utomhuspedagogik som begrepp definierades även i
början av enkäten för att säkerställa att alla informanter hade samma förståelse av begreppet.
Reliabilitet däremot handlar om att få samma resultat vid upprepade mätningar. I samband med
konstruerandet av summavariablerna gjordes reliabilitetstest med hjälp av Cronbachs alpha för
att höja reliabiliteten. (Ejlertsson, 2014.)

Etiska aspekter är även viktiga då man genomför en undersökning. Enligt Forskningsetiska
delegationen (2019) (hädanefter TENK) ska människovärdet och informanternas rättigheter
respekteras. Informerat samtycke är en betydelsefull del i undersökningen. Den som deltar ska
delta frivilligt men även ha möjlighet att avbryta deltagandet i undersökningen när som helst.
Forskaren ska dokumentera den medverkandes givna samtycke. (TENK, 2019.) Eftersom min
37

Petra Fagerlund
undersökningsprocess skedde via internet valde jag att infoga en fråga i min enkät där
informanten kryssade i om hen ger samtycke till att delta i undersökningen. Information om
rätten att avbryta undersökningen beskrevs i den inledande texten i början av enkäten.
Informanten har rätt till att få information om forskningens innehåll, behandling av
personuppgifter, forskningens praktiska genomförande och vad det insamlade materialet
används till (TENK, 2019). Även den här informationen infogades i den inledande texten till
enkäten. Informanterna fick informationen innan de började svara på enkäten och valde därefter
om de ville delta.

Eftersom undersökningen gjordes både i Finland och Norge togs kriterier som gäller i Norge
också i beaktande. Via en anställd vid det norska universitetet fick jag information om vilka
aspekter man bör ta i beaktande då man genomför en undersökning i Norge. Förutom kriterierna
från TENK skulle, i den norska versionen, även information om vilken institution som är
behandlingsansvarig framkomma samt kontaktuppgifter till en kontaktperson (NSD, 2019). I
samråd med den anställda vi det norska universitetet bestämdes att hen fungerar som
kontaktperson i Norge, vilket även framgick i introduktionstexten till den norska enkäten.

38

Petra Fagerlund

6 Resultatredovisning
I det kommande kapitlet presenteras resultaten för undersökningen. I det första underkapitlet
redogörs resultaten som gäller den första forskningsfrågan och i det andra underkapitlet
resultaten som gäller den andra forskningsfrågan.

6.1 Klasslärarstuderandes uppfattning av utomhuspedagogik
I det här kapitlet presenteras resultaten som svarar på forskningsfråga 1: Vilken uppfattning har
klasslärarstuderande av utomhuspedagogik?

6.1.1 Klasslärarstuderandes uppfattning av att undervisa i klassrummet och
utomhus
Utgående från svaren i enkäten har två diagram (figur 5 och 6) utformats med antalet svar per
påstående och alternativ i skalan stämmer helt–stämmer inte alls. Figur 5 redogör för de
finländska resultaten och figur 6 för de norska resultaten. De flesta studerande (FI: 57,6 %, NO:
45,2 %) tyckte inte alls att det skulle vara skrämmande att undervisa i ett vanligt klassrum.
Andelen som inte alls tyckte att det skulle vara skrämmande att undervisa utomhus var mycket
mindre (FI: 19,7 %, NO: 18,8 %). De flesta var av den åsikten att det skulle vara roligt att
undervisa både i ett vanligt klassrum (FI: 72,7 %, NO: 81,3 %) och utomhus (FI: 83,4 %, NO:
93,7 %). Många (FI: 54,6 %, NO: 56,2 %) tyckte att det känns svårt att i framtiden undervisa
utomhus medan känslan för att det är svårt att undervisa i ett vanligt klassrum inte var lika stor
(FI: 10,6 %, NO: 34,3 %). Trygghet och om undervisningen känns krävande eller inte var två
aspekter som skiljde sig mellan de olika miljöerna. De flesta (FI: 87,9 %, NO: 84,4 %) tyckte
att det känns tryggt att undervisa i ett vanligt klassrum medan andelen som tyckte att det känns
tryggt att undervisa utomhus var betydligt mindre (FI: 13,6 %, NO: 25 %). Över hälften (FI:
75,8 %, NO: 68,8 %) av informanterna kände att det skulle vara krävande att undervisa utomhus
medan ungefär en tredjedel (FI: 30,3 %, NO: 34,4 %) var av samma åsikt med tanke på
undervisningen i ett vanligt klassrum.

39

Petra Fagerlund

Att i framtiden undervisa i klassrum/utomhus känns:
Krävande (utomhus)
Krävande (klassrum)
Motbjudande (utomhus
Motbjudande (klassrum)
Motiverande (utomhus)
Motiverande (klassrum)
Tryggt (utomhus)
Tryggt (klassrum)
Viktigt (utomhus)
Viktigt (klassrum)
Svårt (utomhus)
Svårt (klassrum)
Intressant (utomhus)
Intressant (klassrum)
Roligt (utomhus)
Roligt (klassrum)
Skrämmande (utomhus)
Skrämmande (klassrum)
0%

10%

20%

30%
1

40%
2

3

50%
4

60%

70%

80%

90%

100%

5

Figur 5. Jämförelse av de finländska klasslärarstuderandenas (n = 66) uppfattning av att i
framtiden undervisa i ett klassrum respektive utomhus. Not. 5 = stämmer helt, 1 = stämmer inte
alls.

Att i framtiden undervisa i klassrum/utomhus känns:
Krävande (utomhus)
Krävande (klassrum)
Motbjudande (utomhus
Motbjudande (klassrum)
Motiverande (utomhus)
Motiverande (klassrum)
Tryggt (utomhus)
Tryggt (klassrum)
Viktigt (utomhus)
Viktigt (klassrum)
Svårt (utomhus)
Svårt (klassrum)
Intressant (utomhus)
Intressant (klassrum)
Roligt (utomhus)
Roligt (klassrum)
Skrämmande (utomhus)
Skrämmande (klassrum)
0%

10%

20%

30%
1

40%
2

3

50%
4

60%

70%

80%

90%

5

Figur 6. Jämförelse av de norska klasslärarstuderandenas (n = 32) uppfattning av att i
framtiden undervisa i ett klassrum respektive utomhus. Not. 5 = stämmer helt, 1 = stämmer
inte alls.
40

100%

Petra Fagerlund

Tabell 8 redogör för summavariablernas deskriptiva statistik. Medelvärdet, standardavvikelsen
och antal informanter framgår från tabellen. Resultatet utgår från summavariablerna för fråga
16 och 17 som berör klasslärarstuderandes uppfattning av att undervisa i ett vanligt klassrum
respektive utomhus. Utgående från tabellen kan vi se att uppfattningen av undervisning
inomhus var positivare än uppfattningen av undervisning utomhus. Trots att medelvärdet är
högre för uteundervisning måste tas i beaktande att maxvärdet för uteundervisning är 45,00
medan maxvärdet för undervisning i ett vanligt klassrum är 40,00. Det här betyder att 31,94 är
79,9 procent av maxvärdet medan 32,50 är 72,2 procent av maxvärdet. Alltså är medelvärdet
för inomhusundervisning högre i förhållande till maxvärdet.

T-testet mellan de norska och de finländska studerandena av summavariabeln för undervisning
i ett vanligt klassrum visade att det inte fanns en signifikant skillnad (p = 0,998) i uppfattningen
av undervisning i ett vanligt klassrum. Däremot visade t-testet av summavariabeln för
undervisning utomhus att det fanns en signifikant moderat skillnad (p = 0,021, effektstorlek =
0,54)

i

uppfattningen

av

undervisning

utomhus

mellan

norska

och

finländska

klasslärarstuderande.

Tabell 8. Deskriptiv statistik över klasslärarstuderandes uppfattning av undervisning i ett
"vanligt" klassrum och undervisning utomhus.
Land
Finland

Norge

Totalt

Situation

M

SD

N

Inne

31,94 (79,9 %)

3,82

66

Ute

31,83 (70,7 %)

4,40

66

Inne

31,94 (79,9 %)

3,35

32

Ute

33,88 (75,3 %)

3,18

32

Inne

31,94 (79,9 %)

3,65

98

Ute

32,50 (72,2 %)

4,14

98

Not. M = medelvärde, SD = standardavvikelse, N = antal. Maxvärdet för undervisning i ett
klassrum är 40,00 medan maxvärdet för uteundervisning är 45,00. Ju högre procent av
maxvärdet, desto positivare uppfattning av undervisningen har informanterna.

41

Petra Fagerlund

6.1.2 Klasslärarstuderandes uppfattning av positiva aspekter med att undervisa
utomhus
Utgående från informanternas svar har en tabell utformats med kategorier över vad
klasslärarstuderandena tyckte att utomhuspedagogik har för fördelar och möjligheter (tabell 9).
Informanterna kan befinna sig i flera kategorier och de kan ha nämnt flera aspekter inom en
kategori. Däremot räknas informanterna endast en gång per kategori.

Tabell 9. Positiva aspekter med utomhuspedagogik.
Vilka fördelar/möjligheter ser du med att
använda dig av utomhuspedagogik?

1. Lärande
•

•

•
•
•

Antal
utsagor

Procent

Antal
utsagor

Procent

57

86,3

26

81,3

29

43,9

15

46,9

20

30,3

6

18,8

frisk luft
motorik
fysisk aktivitet
bättre sömnkvalitet
avbrott från det digitala
vana att vara utomhus

3. Variation
•

Norge (n=32)

Praktiskt lärande
o eleverna får aktivera alla
sina sinnen
o eleverna lär sig genom att
själva vara aktiva
o upplevelser
o samband mellan teori och
praktik
o experimenterande
arbetsmetod
o autentiska lärmiljöer
undervisningen blir mer
lättförståelig
o verklighetsanknytning
o eleverna kan koppla ihop
tidigare kunskap med ny
kunskap
ökad motivation
ökad koncentration
mångsidighet
o ämnesintegrering
o ger många möjligheter

2. Hälsa
•
•
•
•
•
•

Finland (n=66)

omväxling i vardagen

42

Petra Fagerlund
•

variation i inlärningsmetod och
miljö

4. Miljömedvetenhet
•
•
•

•

9

28,1

7

10,6

8

25,0

7

10,6

8

25,0

mera utrymme vilket gör att
eleverna kan röra på sig
frihet

6. Sociala klimatet
•
•
•
•
•

16,7

eleverna lär sig hur man rör sig i
naturen
miljöfostran
skapar ett intresse för naturen

5. Utrymme
•

11

stöder gemenskap
positivare klassanda
ökad samhörighet
lär sig att lyssna i friare miljöer
flera elevers egenskaper kan
komma fram

Kategori 1: Lärande
Kategori ett är den kategori som har flest utsagor (FI: 57, NO: 26). Informanterna poängterade
att undervisningen blir mer praktisk utomhus och att eleverna får vara med om olika upplevelser
och göra saker samtidigt som de lär sig nytt. Det lyftes även fram att utomhuspedagogik kan
motivera eleverna till inlärning och ge bättre koncentration i andra ämnen. Eleverna får
möjlighet att lära sig med alla sina sinnen och får en mer konkret inlärning.
Konkreta exempel på det som vi annars ser på bilder i böcker.
Det kan öka elevernas motivation.
Fördelar är att man kan visa konkret på saker ex. i OL och att det kan vara motiverande för
barnen att få gå ut och lära sig, till skillnad från att alltid göra på samma sätt.
Eleverna kan känna på naturliga saker vilket gör det lättare för dem att lära sig begrepp. (Elever
kan ta og føle på naturfaglige ting og det gjør det enklere for dem å lære begreper.)

Kategori 2: Hälsa
Den här kategorin handlar om positiva effekter av utomhuspedagogik på hälsan. Informanterna
lyfte till exempel upp frisk luft, fysisk aktivitet, bättre sömnkvalitet och att eleverna får en vana
av att vara utomhus.
Eleverna får eller upprätthåller sin utomhusvana.

43

Petra Fagerlund
Utomhuspedagogik har först och främst lysande effekter på hälsan hos ungdomarna, detta på
grund av att de får frisk luft, rörelse och variation i vardagen. Sömnkvalitén blir bättre.
Hjärnan tycker om aktivitet och luft för att fungera bättre. (Hjernen liker aktivitet og luft for å
fungere betre.)

Kategori 3: Variation
Informanterna poängterade att en positiv aspekt med utomhuspedagogik är variationen. Genom
att variera undervisningen ger läraren fler elever möjlighet att lära sig. Det kan även vara roligt
med variation i lärmiljön nu och då.
Samtidigt är det nyttigt att variera undervisningsmiljön och ge eleverna olika sätt och platser
att lära sig på.
Eleverna får en annan inlärningsmiljö.
Variation i skolvardagen.

Kategori 4: Miljömedvetenhet
Kategori fyra handlar om miljömedvetenhet. Det poängterades att eleverna lär sig hur man rör
sig i naturen och får respekt för den samt att läraren kan inkludera miljöfostran och lärande för
hållbar utveckling.
Lättare att integrera miljöfostran i lektionerna och lära eleverna hållbart tänkande.
Eleverna kan på samma gång lära sig mycket om hur man rör sig i naturen och får en respekt
för den.
Eleverna lär sig att vara ute, hur man ska behandla uteområdet, vilket är viktigt i dagens samhälle.
Att ta vara på naturen vår. (Elever lærer seg også å være ute, hvordan en skal behandle uteområdet,
noe som er viktig i dagens samfunn. Det å ta vare på naturen vår.)

Kategori 5: Utrymme
En del av informanterna poängterade friheten och att det finns mera utrymme i en
utomhusmiljö. Informanterna lyfte upp utrymmet i sina svar angående vad de tycker att
utomhuspedagogik har för möjligheter eller fördelar.
Eleverna är inte lika bundna till en egen pulpet/plats utan har mer frihet.
Utomhus finns även utrymme på ett helt annat sätt än inne i en klass, vilket betyder att eleverna
får röra på sig.
Större ytor så att eleverna kan röra sig fritt. (Større arealer til at elevene kan bevege seg fritt.)

44

Petra Fagerlund
Kategori 6: Sociala klimatet
I kategori 6, det sociala klimatet nämnde informanterna att klassen kan bygga en gemenskap
och att utevistelsen påverkar klassandan positivt. Det poängterades även att läraren lär känna
gruppen och att samhörighetskänslan ökar.
Elevernas samhörighetskänsla ökar.
Utomhus kan man även bygga upp en gemenskap på ett helt annat sätt än inne i en klass eftersom
läraren och eleverna alla har samma utgångsläge.
Känner att utevistelse skapar en bättre miljö mellan eleverna. Av erfarenhet av lärarvikariat blir
det färre konflikter ute, och eleverna är tillsammans mer. (Føler at å være ute vil skape et bedre
miljø blant elevene. Av erfaring som lærervikar blir det mindre konflikter ute, og elevene koser
seg mer.)

6.1.3 Klasslärarstuderandes uppfattning av negativa aspekter med att undervisa
utomhus
Utgående från svaren i enkäten kunde 12 olika kategorier utformas med fokus på utmaningar
eller hinder i utomhuspedagogik enligt klasslärarstuderandena (tabell 10). Informanterna kan
befinna sig i flera kategorier samt ha nämnt flera aspekter inom en kategori. Däremot räknas
informanterna endast en gång per kategori.

Tabell 10. Klasslärarstuderandes uppfattning av negativa aspekter med utomhuspedagogik.
Vilka nackdelar/hinder ser du med att
använda dig av utomhuspedagogik?

1. Tidskrävande
•
•
•
•
•
•

Norge

Antal
utsagor

Procent

Antal
utsagor

Procent

26

39,4

13

40,6

18

27,3

6

18,8

kräver bra planering
tar tid att vänja sig för eleverna
extra arbete
tidsbrist
förflyttningen tar tid
mycket förberedelser

2. Bristande säkerhet
•
•
•

Finland

svårt att kontrollera situationen
trafik
flera risker

45

Petra Fagerlund

3. Klassammansättning
•
•
•
•
•
•

•

•

15,2

5

15,6

9

13,6

6

18,8

8

12,1

3

9,4

8

12,1

6

18,8

5

7,6

2

6,3

3

4,5

1

3,1

3

4,5

1

3,1

4

6,1

4

12,5

ser inga hinder

12. Övrigt
•

10

kritiska föräldrar
osäkerhet hos föräldrarna
svårt att motivera för föräldrarna
varför man har
utomhuspedagogik

11. Inga hinder
•

9,4

eleverna har opassande klädsel
läraren måste bära med sig all
utrustning

10. Föräldrar
•
•
•

3

svårt att koncentrera sig för
eleverna
flera störningsmoment

9. Utrustning
•
•

24,2

olämplig miljö
skolans läge
långa avstånd

8. Distraherande faktorer
•

16

otillräcklig kunskap inom
området
osäkerhet

7. Olämplig närmiljö
•
•
•

31,3

behov av flera vuxna
resurser till transport

6. Pedagogens otillräckliga kunskap
•

10

kallt väder
regn
åska

5. Bristande resurser
•
•

25,8

storlek på gruppen
ålder
elever med särskilda behov
opålitliga elever
att inkludera alla elever
svårt för barn som behöver
tydliga ramar

4. Väder
•
•
•

17

röstanvändning
o ge instruktioner

46

Petra Fagerlund
•

•

•

skolsystemet
o skolan kan vara negativt
inställd till
utomhuspedagogik
praktiska aspekter
o svårt att hitta jämna ytor
att anteckna på
o brist på teknologi som
smartboard, projektor…
dokumentation

Kategori 1: Tidskrävande
Det poängterades att det behövs tid för planering och förberedelser och att det tar en tid för
eleverna att bli vana med utomhuspedagogik.
Kräver bra planering.
Tidskrävande, eftersom eleverna bör lära sig hur de ska uppföra sig i undervisningssituationer
som inte förekommer i klassrummet.
Jag tror att det kräver mer planering att genomföra alternativa program ute än att följa läroboken
i olika ämnen. (Jeg tenker at det krever mer planlegging å gjennomføre alternative opplegg ute
enn å forholde seg til lærebøkene i forskjellige fag.)

Kategori 2: Bristande säkerhet
Här lyftes det fram aspekter kring säkerhet. Det poängterades att det finns flera risker utomhus
än inomhus, som till exempel trafiken eller att tappa bort elever.
Svårt att ensam hålla koll på en hel klass på ett område utan konkreta gränser.
I en stad finns det många faror med trafiken, vilket betyder att man oftast behöver att system
för att klara av att ha med sig 20 stycken elever.
Hålla koll på många elever. Lånt till skolan ifall någon olycka händer. (Holde oversikt over mange
elever. Langt til skolen dersom uhell oppstår.)

Kategori 3: Klassammansättning
En del av informanterna (FI: 25,8 %, NO: 31,3 %) nämnde om att klassammansättningen kan
vara ett hinder eller en utmaning med utomhuspedagogik. Storlek på gruppen, ålder och
specialbehov var aspekter som informanterna poängterade att kan spela in då man ska undervisa
utomhus. De ansåg det även vara en utmaning med elever som är vilda och som behöver tydliga
ramar.

47

Petra Fagerlund
Jag ser att det finns stora möjligheter men att hur det går att genomföra i praktiken beror
mycket på elevgruppen (storlek, ålder, särskilda behov osv.).
Stökiga elever kan vara svåra att ha i ett fritt "utrymme".
Elever med specialbehov som till exempel handikapp blir utmanande ha med på vandringsleder.
(Elever med spesielle behov som eksempelvis handikappede blir utfordrende å få med på turstier.)

Kategori 4: Väder
Informanterna nämnde vädret som ett hinder i utomhuspedagogik. Övningar som läraren
planerat kanske inte går att göra i alla väder eller att det är för kallt för att vara utomhus.
Kan vara mycket väderpåverkat, då det kanske inte är det bästa om det är -20 grader eller om
det spöregnar ute.
Förutom att vädret kan bli ett hinder om det ex. åskar men då kan man flytta lektionen till en
vackrare dag.
Någon kan ha lite erfarenhet av att vistas ute och kan tycka att det inte är kul om det är kallt vått
o.s.v.. (Noen kan ha lite erfaring med å være ute og kan synes det er litt kjipt hvis det er kaldt vått
osv.)

Kategori 5: Bristande resurser
Informanterna lyfte upp att resurser kan vara en begränsning om man måste färdas någonstans
och att det inte finns resurser till en extra vuxen. Många ansåg att de skulle vilja ha någon med
sig då de har utomhuspedagogik.
Skolor som finns mitt i en större stad har kanske inte samma möjligheter att hitta nära
naturområden och då kan resurser vara en begränsning
Om elevgruppen är stor behövs det flera vuxna.
Att endast vara en lärare på en hel klass kan vara krävande utomhus. (Å bare være en lærer på en
hel klasse kan være krevende på uteskole.)

Kategori 6: Pedagogens kunskap
Informanterna lyfte upp att utomhuspedagogik kräver övning och att man kan känna sig osäker
både med innehållet och med att inte ha kontroll över gruppen. Det poängterades även att
utomhuspedagogik medför ökat ansvar.
Osäker på om man har tillräckligt kunskap.

48

Petra Fagerlund
Jag själv tycker det är en bra idé och att det skall göras, men jag känner mig osäker som
pedagog då jag är ute med eleverna, för jag kan ju inte kontrollera externa faktorer i
omgivningen på det sättet, det känns därför lite skrämmande och obekvämt.
Svårt att hantera, mer krävande. (Vanskelig å håndtere, mer krevende.)

Kategori 7: Olämplig närmiljö
Kategori sju är olämplig närmiljö. Informanterna som nämnde någonting med närmiljön
nämnde att det kan vara svårt att hitta en passlig miljö och att det kan bli långa avstånd.
Om man har en skola som befinner sig mitt i ett centrum kan det vara svårt att hitta ett ställe
att ha utomhuspedagogik på.
Brist på tillräcklig utomhusmiljö.
Lång väg till / från målet. (Lang vei til / fra målet.)

Kategori 8: Distraherande faktorer
Distraherande faktorer utomhus kan vara ett hinder eller en utmaning då man har
utomhuspedagogik. Det kan vara utmanande för läraren men även med tanke på inlärningen för
en del elever.
Svårt att ha ordning på alla elever då det finns så mycket annat intressant utomhus.
Det kan även bli väldigt mycket intryck för vissa elever, vilket kan göra att de koncentrerar
sig sämre och inte alls hänger med under lektionen.
Utmanande att hålla koncentration och fokus. (Utfordrende å halde konsentrasjon og fokus.)

Kategori 9: Utrustning
Det som poängterades var att eleverna inte har rätt klädsel för utevistelse och att läraren måste
bära med sig all utrustning som behövs för undervisningen.
Elever kommer med opassande kläder.
Man måste bära med sig all utrustning.
Eleverna har nödvändigtvis inte passande kläder. (Elevene har nødvendigvis ikke passende klær.)

Kategori 10: Föräldrar

49

Petra Fagerlund
Föräldrar kan vara ett hinder för utomhuspedagogik eftersom de kan vara kritiska till varför
man använder sig av metoden. Föräldrarna kan även känna en osäkerhet om de inte är vana vad
arbetssättet och det kan vara svårt att motivera varför man använder sig av utomhuspedagogik.
Motivera även föräldrarna till varför denna typ av undervisning bedrivs.
Osäkerhet från skolledningen/föräldrar. (Usikkerhet fra skoleledelse/foreldre.)

Kategori 11: Inga hinder
Några informanter (FI: 3, NO: 1) ansåg att utomhuspedagogik inte har några hinder.
Ser inga hinder.

Kategori 12: Övrigt
Utöver de elva tidigare nämnda kategorierna nämndes några andra aspekter som har samlats i
en egen kategori. Utmaningar med röstanvändningen lyftes upp, samt praktiska saker som att
det inte finns ett jämnt underlag att anteckna på och brist på teknologi. Det poängteras även att
det är svårare att dokumentera och att ge instruktioner utomhus.
Utomhus kan det vara större utmaningar i röstanvändningen för läraren.
Svårt att hitta jämna ytor om man ska anteckna något, brist på teknologi (nät,
smartboard/projektor etc.).
Ge instruktioner. (Gi fellesbeskjeder.)

6.1.4 Klasslärarstuderandes attityd till att undervisa utomhus
Utgående från svaren på fråga 21 i enkäten har ett diagram utarbetats (figur 7). Frågan handlade
om klasslärarstuderandes tankar kring utomhuspedagogik. En stor del (FI: 71,3 %, NO: 62,4
%) av informanterna ansåg det vara tidskrävande att använda sig av utomhuspedagogik.
Däremot tyckte de flesta att utomhuspedagogik även har många positiva aspekter. En stor andel
tyckte att det inte är svårt att motivera eleverna (FI: 74,2 %, NO: 71,9 %) samt att
utomhuspedagogik ger mer möjligheter (FI: 68,2 %, NO: 87,5 %) och att det är positivt för
eleverna (FI: 87,9 %, NO: 96,8 %). Klasslärarstuderandena hade även ett intresse av att använda
sig av utomhuspedagogik i framtiden (FI: 77,3 %, NO: 93,8 %). En stor del av informanterna
(FI: 74,2 %, NO: 71,8 %) tyckte att det inte är speciellt svårt att uppnå målen i läroplanen. De
tre påståendena som hade tydligast resultat var att utomhuspedagogik ger möjlighet till

50

Petra Fagerlund
verklighetsanknytning (FI: 86,3 %, NO: 84,4 %), att eleverna blir miljömedvetna (FI: 83,3 %,
NO: 90,7 %) samt att det behövs tydliga regler då man går ut med en klass (FI: 89,4 %, NO:
96,8 %). I enkäten (se bilaga 3 och 4) placerades den här frågan med fasta svarsalternativ efter
de öppna frågorna om positiva och negativa aspekter med utomhuspedagogik för att minska
risken för att få idéer till de öppna frågorna. Trots det finns det förstås en risk att någon av
informanterna gått tillbaka i enkäten för att fylla på sina öppna svar. Däremot antar jag att ifall
studerandena fyllt på sina svar är det trots det deras åsikt.

Angående utomhuspedagogik som undervisningsmetod känner
jag att...
…det behövs tydliga regler då man går ut (NO).
…det behövs tydliga regler då man går ut (FI).
…det inverkar på miljömedvetenhet hos eleverna (NO).
…det inverkar på miljömedvetenhet hos eleverna (FI).
…det ger möjlighet till verklighetsanknytning (NO).
…det ger möjlighet till verklighetsanknytning (FI).
…jag inte har tillräckligt med kunskap (NO).
…jag inte har tillräckligt med kunskap (FI).
…det är svårt att utvärdera lärandet (NO).
…det är svårt att utvärdera lärandet (FI).
…det är svårt att uppnå målen i läroplanen (NO).
…det är svårt att uppnå målen i läroplanen (FI).
…det blir okontrollerat (NO).
…det blir okontrollerat (FI).
…det är positivt för eleverna (NO).
…det är positivt för eleverna (FI).
…det ger mer möjligheter (NO).
…det ger mer möjligheter (FI).
…det är otryggt (NO).
…det är otryggt (FI).
…det inte finns tid att gå ut (NO).
…det inte finns tid att gå ut (FI).
…du är intresserad av att göra det i framtiden (NO).
…du är intresserad av att göra det i framtiden (FI).
…det är svårt att motivera eleverna (NO).
…det är svårt att motivera eleverna (FI).
…det är tidskrävande (NO).
…det är tidskrävande (FI).
0%
1

10% 20% 30% 40% 50% 60% 70% 80% 90% 100%
2

3

4

5

Figur 7. Klasslärarstuderandes attityd till att undervisa utomhus. Not. 5 = stämmer helt, 1 =
stämmer inte alls.

51

Petra Fagerlund

Tabell 11 redogör för summavariabelns deskriptiva statistik. Medelvärdet, standardavvikelsen
och antal informanter framgår från tabellen. Resultatet utgår från summavariabeln för fråga 21
som berör klasslärarstuderandes attityd till utomhuspedagogik. Mann-Whitney U testet för
summavariabeln för attityd till utomhuspedagogik visade att det inte finns en signifikant
skillnad (p = 0,414) mellan norska och finländska studerades attityd till utomhuspedagogik.

Tabell 11. Deskriptiv statistik över klasslärarstuderandes attityd till utomhuspedagogik.
Land

M

SD

N

Finland

47,52

5,54

66

Norge

48,50

4,49

32

Totalt

47,84

98

Not. M = medelvärde, SD = standardavvikelse, N = antal. Maximivärdet är 65 och ju högre
medelvärde, desto positivare attityd till undervisningen har informanterna.

6.1.5 Ämnen inom vilka klasslärarstuderande kunde tänka sig att använda
utomhuspedagogik
Utgående från svaren i enkäten har ett diagram över ämnen som informanterna kunde tänka sig
att använda utomhuspedagogik inom utarbetats (figur 8). Alla informanter svarade ja på frågan
om de kunde tänka sig att undervisa utomhus. En del informanter (FI: 34,8 %, NO: 56,3 %)
kunde tänka sig att undervisa utomhus inom alla ämnen. Utöver det var gymnastik (FI: 33,3 %,
NO: 34,4 %), omgivningslära (FI: 63,6 %, NO: 34,4 %) och matematik (FI: 39,4 %, NO: 31,3
%) ämnen som många kunde tänka sig använda utomhuspedagogik inom. Bland de norska
klasslärarstuderandena var även samhällslära (31,3 %) ett ämne som många kunde tänka sig
undervisa utomhus.

52

Petra Fagerlund

Musik
Språk
Religion
Historia
Slöjd
Bildkonst
Ämnesövergripande
Modersmål
Matematik
Samhällslära
Omgivningslära
Gymnastik
Alla ämnen
0%

10%

20%

30%
Finland

40%

50%

60%

70%

Norge

Figur 8. Ämnen i vilka klasslärarstuderandena kunde tänka sig använda utomhuspedagogik (de
finländska benämningarna på ämnena används).

6.1.6 Platser där klasslärarstuderande kunde tänka sig att genomföra
utomhuspedagogik
En fråga i enkäten handlade om var informanterna kunde tänka sig att undervisa. Utgående från
svaren på frågan har ett diagram utarbetats (figur 9). Skogen (FI: 81,8 %, NO: 81,3 %),
skolgården (FI: 74,2 %, NO: 65,6 %), museer (FI: 25,8 %, NO: 59,4 %) och parker (FI: 54,5
%, NO: 40,6 %) var de platser där många av informanterna kunde tänka sig att undervisa. Andra
platser som kom upp var stranden, närmiljön, centrum och biblioteket. En del (FI: 19,7 %, NO:
12,5 %) kunde tänka sig att undervisa var som helst.

53

Petra Fagerlund

Trafiken
Bondgårdar/stall
Sjukhus
Musikhus
Brandstation
Idrottshallar/plan
Bibliotek
Fjället
Centrum
Närmiljön
Var som helst
Institutioner
Stranden
Parker
Museer
Skolgården
Skogen
0%

10%

20%

30%

40%

Finland

50%

60%

70%

80%

90%

Norge

Figur 9. Platser där klasslärarstuderandena skulle kunna tänka sig att undervisa.

6.1.7 Faktorer som påverkar om utomhuspedagogik tillämpas
Utgående från svaren i fråga 25 har ett diagram utarbetats (figur 10). Diagrammet synliggör
vilka faktorer klasslärarstuderande tror att påverkar utomhuspedagogik i skolan. Faktorer som
informanterna ansåg att, i hög grad, påverkar om läraren använder sig av utomhuspedagogik
var pedagogens erfarenhet (FI: 74,3 %, NO: 63,6 %), tillgång till skolgångsbiträde eller annan
hjälpande personal (FI: 74,2 %, NO: 68,8 %), hurdan klass man har (FI: 84,9 %, NO: 75,0 %),
skolans läge (FI: 77,3 %, NO: 71,9 %) och pedagogens eget intresse (FI: 86,4 %, NO: 96,9 %).
Angående de resterande faktorerna var informanterna väldigt utspridda i sina åsikter men
skolans ekonomi (FI: 48,5 %, NO: 31,2 %) och föräldrarnas inställning till utomhuspedagogik
(FI: 37,8 %, NO: 43,7 %) var två faktorer som de trodde att inte påverkar i speciellt hög grad.

54

Petra Fagerlund

Vad tror du att påverkar ifall du vill använda dig av
utomhuspedagogik i framtiden?
Utbildningssystemet, läroplanen (NO)
Utbildningssystemet, läroplanen (FI)
Elevernas utrustning t.ex. Klädsel (NO)
Elevernas utrustning t.ex. Klädsel (FI)
Elevernas inställning till utomhuspedagogik (NO)
Elevernas inställning till utomhuspedagogik (FI)
Tillgång till material (NO)
Tillgång till material (FI)
Väder (NO)
Väder (FI)
Mitt eget intresse (NO)
Mitt eget intresse (FI)
Skolans inställning till utomhuspedagogik (NO)
Skolans inställning till utomhuspedagogik (FI)
Föräldrarnas inställning till utomhuspedagogik (NO)
Föräldrarnas inställning till utomhuspedagogik (FI)
Skolans läge (NO)
Skolans läge (FI)
Hurdan klass jag har (NO)
Hurdan klass jag har (FI)
Tillgång till skolgångsbiträde/annan personal (NO)
Tillgång till skolgångsbiträde/annan personal (FI)
Min erfarenhet (NO)
Min erfarenhet (FI)
Skolans ekonomi (NO)
Skolans ekonomi (FI)
0%

10% 20% 30% 40% 50% 60% 70% 80% 90% 100%
1

2

3

4

5

Figur 10. Faktorer som klasslärarstuderandena tror kommer påverka ifall de använder sig av
utomhuspedagogik eller inte. Not. 5 = påverkar väldigt mycket, 1 = påverkar inte alls.

6.1.8 Sammanfattning
Klasslärarstuderandena hade överlag en positivare uppfattning av att undervisa i ett vanligt
klassrum än att undervisa utomhus. När de norska och de finländska studerandena jämfördes
med varandra kunde konstateras att det inte fanns någon signifikant skillnad mellan
uppfattningen av att undervisa i ett vanligt klassrum. Däremot fanns det en signifikant skillnad
mellan uppfattningen av att undervisa utomhus. De norska klasslärarstuderandena hade en
positivare uppfattning av att undervisa utomhus än vad de finländska studerandena hade.

55

Petra Fagerlund
Klasslärarstuderandena såg många positiva aspekter med undervisning utomhus. Många lyfte
upp faktorer som hade med inlärningen att göra, som till exempel att eleverna får praktisk
kunskap, ökad motivation och att undervisningen blir mer lättförståelig. Hälsoaspekter som
frisk luft och fysisk aktivitet lyftes upp. Variation i undervisningen sågs även som en fördel och
att eleverna lär sig om naturen och får miljömedvetenhet. En del informanter poängterade även
att det är bra med mera utrymme och att utomhusundervisningen inverkar positivt på det sociala
klimatet.

Förutom positiva aspekter med utomhuspedagogik frågades det även efter negativa aspekter
med utomhuspedagogik. Här lyftes tiden fram som en utmaning och att utomhusvistelsen
medför mer risker än vad undervisning i ett vanligt klassrum gör. Många lyfte upp att
klassammansättningen kan vara en utmaning med till exempel utåtagerande elever eller elever
med specialbehov. Vädret, bristande resurser och osäkerhet hos pedagogen poängterades även
av en del informanter. Miljön invid skolan kunde vara ett hinder ifall den inte var lämplig för
utomhusundervisning och distraherande faktorer utomhus ansågs även vara utmanande.
Utrustning och föräldrarnas åsikter lyftes fram av ett fåtal informanter. En liten del av alla som
svarade såg inga hinder med utomhuspedagogik.

Klasslärarstuderandena hade överlag en positiv attityd till att undervisa utomhus och med fokus
på attityd fanns det inte någon signifikant skillnad mellan de två länderna. Faktorer som
studerandena kunde tänka sig att påverkar om man använder sig av utomhuspedagogik i
framtiden eller inte var främst pedagogens erfarenhet, tillgång till skolgångsbiträde,
klassammansättningen, skolans läge och pedagogens eget intresse. Klasslärarstuderandena
kunde tänka sig att undervisa främst i gymnastik, omgivningslära och matematik, men många
skrev även att de kunde tänka sig att undervisa inom alla ämnen. Undervisningen skulle främst
ske i skogen, på skolgården, i parker eller på museer.

6.2 Klasslärarstuderandes erfarenhet av utomhuspedagogik
I det här kapitlet presenteras resultat som svarar på forskningsfråga 2: Vilka erfarenheter har
klasslärarstuderande av utomhuspedagogik?

56

Petra Fagerlund

6.2.1 Erfarenhet av utomhuspedagogik under egen skoltid
Utgående från frågorna om informanternas erfarenhet av utomhuspedagogik under deras egen
skoltid har ett diagram (figur 11) och en tabell (tabell 12) skapats. Diagrammet visar hur ofta
informanterna var med om utomhuspedagogik under sin tid i lågstadiet9. Tabellen presenterar
svaren från fråga 12, alltså hur klassläraren tillämpade utomhuspedagogik som metod.
Informanterna kan befinna sig i flera kategorier samt ha nämnt flera aspekter inom en kategori.
Däremot räknas informanterna endast en gång per kategori. Fyra av alla informanter
kommenterade att de hade svårt att minnas skoltiden vilket kan påverka resultaten en aning.
Trots det besvarade alla informanter frågorna.

Största delen av informanterna (FI: 62,1 %, NO: 50,0 %) var med om utomhuspedagogik några
gånger per skolår i lågstadiet. Ungefär en femtedel (FI: 19,7 %, NO: 14,7 %) var med om det
en gång i månaden. En tredjedel (32,4 %) av informanterna från Norge var med om det flera
gånger i månaden.

Hur ofta använde din lärare sig av utomhuspedagogik
under din tid i lågstadiet?
Flera gånger i veckan
Flera gånger i månaden
En gång i månaden
Några gånger per skolår
Aldrig
0%

10%

20%

30%

Finland

40%

50%

60%

70%

Norge

Figur 11. Erfarenhet av utomhuspedagogik under lågstadiet.

9

Lågstadiet används härefter som övergripande begrepp för årskurserna 1–6 i Finland och årskurserna 1–7 i Norge.

57

Petra Fagerlund
Tabell 12. Olika sätt som utomhuspedagogik tillämpades på under skoltiden.
Om din lärare använde sig av
utomhuspedagogik i lågstadiet, på vilket
sätt gjorde hen det?

Procent

Antal
utsagor

19

28,8

15

46,9

15

22,7

7

21,9

13

19,7

2

6,3

4. Lek

10

15,1

12

37,5

5. Temadagar/veckor

9

13,6

3

9,4

7

10,6

0

0

7

10,6

4

12,5

2010

30,3

1411

43,8

•
•
•
•
•

•
•
•
•
•

tittade på träd på skolgården
läsning i vårsolen
stationsundervisning på
skolgården
utelek på rasterna
observationsuppgifter

3. Gymnastikundervisning
•
•
•
•

•
•

skrinning
orientering
lekar och spel
äventyrsgymnastik

friluftsdagar
utedagar

6. Samla växter
•
•

söka växter i skogen som
torkades och plastades in
promenad där vi såg på olika
växter

7. Utfärder
•
•
•

studiebesök
besök till museer
skolresor

8. Uteundervisning inom övriga
skolämnen
•

Procent

undervisning i skogen
artstudier
vandra i skogen
bärplockning
samlade skräp i skogen

2. Undervisning på skolgården

11

Norge (n=32)

Antal
utsagor

1. Besök till skogen

10

Finland (n=66)

teckna av någonting

Tre av tjugo var friluftsliv.
Åtta av fjortan var friluftsliv.

58

Petra Fagerlund
rita av någonting på
mikronivå
o arkitektur
matematikuppgifter utomhus
experiment i fysik och kemi
matlagning utomhus
undervisning med olika djur, t.ex.
får och hund
friluftsliv
samla material till bildkonst
o

•
•
•
•
•
•

Kategori 1: Besök till skogen
En del av informanterna nämnde att de gick ut i skogen under utomhuspedagogiklektionerna
(FI: 28,8 %, NO: 46,9 %). I skogen gjordes olika aktiviteter som till exempel att plocka bär,
bygga någonting eller titta på naturen.
Vi gjorde en ruta i naturen genom att spänna upp ett band mellan pinnar. Sedan lade vi dit skräp
som inte bryts ner i naturen och sedan saker som bryts ner för att lära oss om att hålla naturen ren.
Undervisning i skogen och skärgården.
Utfärder som inkluderade någon uppgift. (Turer som inkluderte noen oppgaver.)

Kategori 2: Undervisning på skolgården
Undervisningen på skolgården kunde handla om experiment, att man observerade saker på
skolgården eller stationsundervisning. Några hade även upplevt att läraren endast flyttade ut
undervisningen på skolgården men gjorde samma sak som inomhus.
Olika stationer med uppgifter utplacerade på skolgården.
Experiment (i fysik/kemi) på skolgården.
Matematik utomhus på skolgården. (Matematikk utendørs i skolegården.)

Kategori 3: Gymnastikundervisning
En del av informanterna (FI: 19,7 %, NO: 6,3 %) hade nämnt att de var utomhus på
gymnastiken.
Oftast under gymnastiken var vi ute, vi skrinna, orienterade, var ute på en idrottsplan.
Gympa var oftast ute, både på gården och runt närmiljön.
Gymnastik på skolgården eller i närområdet. (Gym i skolegården eller i nærområdet.)

59

Petra Fagerlund
Kategori 4: Lek
22 av alla informanter svarade att de lekte under sina utomhuslektioner. En del lekte för det
mesta under uteundervisningen medan leken bara var en del av undervisning för andra.
Kategori 5: Temadagar/veckor
Kategori fem är temadagar eller veckor som hålls ute. Nio av alla som deltog svarade att de
hade någon slags temadag eller veckor där de vistades utomhus.
Vi hade temaveckor då jag valde en kurs där vi var utomhus hela veckan.
Friluftsdag en gång i året.
Det ingick på åk 1 eller 2 en skogsvisit med en matsäck men jag kommer inte ihåg desto mer vad
vi gjorde där.
Utedagar med hela skolan. (Utedager med hele skolen.)

Kategori 6: Samla växter
Sju av de finländska informanterna hade svarat att de gick ut i naturen för att se på eller samla
olika växter. Det var ingen av de norska informanterna som specifikt nämnde den här
aktiviteten.
Söka t.ex. växter i skogen som torkades och plastades in.
Samla blommor och växter till biologin.

Kategori 7: Utfärder
Den här kategorin handlar om att informanterna gjorde studiebesök eller gick på utflykter som
en del av utomhuspedagogiken.
Vi kanske gick till fågeltornet.
Utflykter, oftast i samband med biologi och geografi.
Vi lärde oss lite om djurpå en närliggande besöksgård. (Vi lærte litt om dyr på en nærliggende
besøksgård.)

Kategori 8: Uteundervisning inom övriga skolämnen
I kategori åtta slogs alla övriga ämnen som nämndes ihop. Det var 34 informanter som nämnde
någonting ämnesspecifikt, förutom gymnastik, som de gjorde utomhus. Av de norska utsagorna
i den här kategorin var största delen friluftsliv.
I bildkonst skulle vi gå ner på mikronivå och rita något vi hittar i naturen, såsom grässtrån.

60

Petra Fagerlund
Matlagning utomhus.
Friluftsliv och räkna i böckerna utomhus när vårsolen tittade fram.
Ibland hade vi matematikuppgifter utomhus.
Naturvetenskapliga experiment. (Naturfag eksperiment.)

6.2.2 Erfarenhet av utomhuspedagogik inom studierna
Nedanstående diagram redogör för i vilka kurser de finländska klasslärarstuderandena (figur
12) och de norska klasslärarstuderandena (figur 13) fått kunskap om utomhuspedagogik.
Klasslärarstuderande vid det finländska universitetet hade främst fått kunskap om
utomhuspedagogik i kurserna om naturvetenskap. Även inom gymnastikkurserna,
utomhuspedagogikkurserna

och

matematikkurserna

hade

de

fått

en

inblick

i

utomhuspedagogik.

Inom vilka kurser inom lärarutbildningen har du lärt dig
om utomhuspedagogik?
Fältpraktik
Kemi i vardagen
Grundläggande praktik
Historia
Hälsokunskap
Miljödidaktik
Modersmål
Slöjd
Geografi
Förskole- och nybörjarundervisning
Bildkonst
Matematik
Utomhuspedagogik
Gymnastik
Naturvetenskap
0%

10%

20%

30%

40%

50%

60%

70%

80%

90%

Finland

Figur 12. Kurser inom klasslärarutbildningen vid det finländska universitetet där studerandena
upplevt utomhuspedagogik.

61

Petra Fagerlund
Klasslärarstuderandena vi det norska universitetet hade fått kunskap om utomhuspedagogik
främst inom pedagogikkurserna och naturvetenskapkurserna. Utöver de här kurserna hade en
del studerande även fått kunskap via matematikkurserna samt kurserna i norska och gymnastik.

Inom vilka kurser inom lärarutbildningen har du lärt dig
om utomhuspedagogik?
Kroppsøving
Norsk
Matematikk
Naturfag
Pedagogikk og elevkunnskap
0%

10%

20%

30%

40%

50%

60%

Norge

Figur 13. Kurser inom klasslärarutbildningen vid det norska universitetet där studerandena
upplevt utomhuspedagogik.

6.2.3 Erfarenhet av att undervisa utomhus
Av alla som svarade på enkäten hade 36 (54,5 %) finländska informanter erfarenhet av att
undervisa utomhus. Motsvarande siffra för de norska informanterna var 20 (58,8 %) (figur 14).
Utgående från svaren har en tabell (tabell 13) skapats som synliggör inom vilka ämnen och på
vilka sätt de hade erfarenhet av utomhuspedagogik. Procentenheten i tabellen baserar sig på de
som svarat ja på föregående fråga och inte på hela urvalet. Informanterna kan befinna sig i flera
kategorier samt ha nämnt flera aspekter inom en kategori. Däremot räknas informanterna endast
en gång per kategori.

62

Petra Fagerlund

Har du erfarenhet av att använda dig av
utomhuspedagogik som undervisningsmetod?

Nej

Ja

0%

10%

20%

30%

40%

Finland

50%

60%

70%

Norge

Figur 14. Klasslärarstuderandenas erfarenhet av att använda utomhuspedagogik som
undervisningsmetod.

Tabell 13. Ämnen och arbetssätt som klasslärarstuderande har erfarenhet av inom
utomhuspedagogik.
Om svaret på föregående fråga är ja, på
vilket sätt och, inom vilket/vilka ämnen?

1. Omgivningslära
•
•
•
•
•
•
•

Norge (n=20)

Antal
utsagor

Procent

Antal
utsagor

Procent

18

50,0

7

35,0

17

47,2

8

40,0

mätte skuggor under olika
tidpunkter på dagen
årstider och tecken i naturen
olika ljud
sopsortering
kartkunskap
artkunskap
mätning och energi

2. Matematik
•
•
•
•
•
•
•
•

Finland (n=36)

addition och subtraktion
rangordning av tal
diagram
geometriska former
programmering
utomhusbingo
areor
mäta och räkna föremål

63

Petra Fagerlund
•

stationsundervisning med
problemlösning

3. Gymnastik
•
•
•
•
•
•

•

•

4

11,1

0

0

4

11,1

5

25,0

3

8,3

3

15,0

2

5,6

0

0

0

0,0

1

3,1

tog kreativa bilder till en
bilderbok
hitta texter utomhus

7. Utanför skolan
•
•

25,0

utedagar
lekar

6. Modersmål
•

5

hitta naturmaterial att laga
utekonst av
installation utomhus

5. Ämnesövergripande
•
•

16,7

lekar
idrottsplan
friidrott
skidning
skrinning
orientering

4. Bildkonst
•

6

scoutledare
4H-ledare (äventyrsbanor,
frågesporter)

8. Samhällslära

Kategori 1: Omgivningslära
Omgivningslära var det ämne som många av informanterna hade erfarenhet av att undervisa
utomhus i. Under lektionerna behandlades olika teman som till exempel artkunskap,
sopsortering och årstider.
Och vissa uppgifter har vi också gjort under utevistelsen i skogen: samlat pinnar, kolla på
naturen och diskuterat hur det ändrar sig under olika årstider.
Mina elever har i omgivningslära haft i uppgift att i grupper forma Finlands karta med hjälp
av kvistar, sand, stenar, löv som de kunde finna på skolgården.
Temadag i naturen med en klass på åk 1 om sopsortering.
Naturvetenskap, undervisning om årstider och vårtecken. (Naturfag, undervisning om årstider og
vårtegn.)

64

Petra Fagerlund
Kategori 2: Matematik
25 av informanterna svarade att de hade erfarenhet av att undervisa matematik utomhus. De
hade erfarenhet av att undervisa inom olika delområden inom matematiken. Några exempel var
areor, geometriska former, mätning och programmering.
Främst inom matematik, geometriska former, utomhusbingo, programmering ute i naturen
Matematik, Stationsundervisning med problemlösning
I matematik med åk 1 med temat addition och subtraktion av ental och tiotal. Vi hade kort med
uttryck och eleverna fick i par gå runt till olika vuxna och berätta resultatet av det uttryck de
hade och sedan byta ut till ett nytt uttryck och gå fram till en annan vuxen. Eleverna fick också
träna på rangordning av siffror genom att ställa sig på rad/kö enligt den siffra de hade runt sin
hals.
Matematik under praktik. Med hjälp av applikation och plakat som eleverna skulle hitta/lösa
utomhus. (Matematikk i praksis. Ved hjelp av app og poster som elevene skulle finne/løse
utendørs.)

Kategori 3: Gymnastik
11 informanter svarade att de hade erfarenhet av att undervisa gymnastik utomhus.
Har hållit mycket utomhusgymnastik (Skidning, skrinning, orientering) på praktik och
vikariat,
Jag har varit till en idrottsplan med eleverna då jag vikarierade, de skulle hoppa längd och
andra fri idrottsgrejer.
Gymnastik med arbete med de 5 grundläggande färdigheterna. (Kroppsøving med arbeid av de 5
grunnleggende ferdighetene.)

Kategori 4: Bildkonst
Fyra informanter svarade att de hade erfarenhet av att undervisa i bildkonst utomhus.
Hitta naturmaterial att göra utekonst av.
På praktiken, gjorde en installation utomhus i bildkonsten.

Kategori 5: Ämnesövergripande
Utöver de specifika ämnena svarade nio att de haft ämnesövergripande lektioner utomhus.
En gång höll vi en hel dag utomhus, då integrerade vi flera läroämnen i arbetsmomenten
(matematik, modersmål, omgivningslära, gymnastik).
Utedag om cykeln.

65

Petra Fagerlund
Väldigt lite, men hade en dag under praktik då vi lagade naturstig i skogen, där eleverna fick
jobba ämnesövergripande med matematik, naturvetenskap, norska, musik och gymnastik. (Veldig
lite, men hadde en dag i praksis hvor vi lagde natursti i skogen, hvor elevene fikk jobbe tverrfaglig
med matematikk, naturfag, norsk, musikk og kroppsøving.)

Kategori 6: Modersmål
Sex informanter som hade erfarenhet av att undervisa modersmål utomhus.
Senast inom modersmål där eleverna tog kreativa bilder ute i naturen till sin bilderbok.

Kategori 7: Utanför skolan
Två informanter svarade att de hade erfarenhet av att hålla utomhuspedagogik i verksamhet
utanför skolan.
När jag jobbade inom 4H-hade vi också ofta lekar/lärmoment i skogen och i naturen i form av
äventyrsbanor eller frågesport.

Kategori 8: Samhällslära
En informant från Norge nämnde att hen hade erfarenhet av att undervisa samhällslära utomhus.
Storyline i samhällslära. (Storyline i samfunnsfag.)

6.2.4 Sammanfattning
I kapitel 6.2 presenteras klasslärarstuderandes erfarenhet av utomhuspedagogik så väl under sin
egen skoltid som under studierna. Största delen av informanterna hade varit med om
utomhuspedagogik några gånger under läsåret då de gick i lågstadiet och det var främst
undervisning i skogen och på skolgården som var metoderna som användes. En del hade även
erfarenhet av uteundervisning under gymnastiklektionerna, i form av lek eller under temadagar
eller veckor.

De finländska studerandena hade främst fått erfarenhet av utomhuspedagogik i kurserna
gällande naturvetenskap, gymnastik, utomhuspedagogik och matematik. De norska
studerandena hade delvis samma erfarenheter eftersom de naturvetenskapliga kurserna och
matematikkurserna även där var de som låg högt i topp. Däremot var det inom de pedagogikoch elevkunskapskurserna som flest av de norska studerandena hade fått information om
utomhuspedagogik. Majoriteten av studerandena hade själva erfarenhet av att undervisa
utomhus och då var det främst inom naturvetenskap, matematik och gymnastik.

66

Petra Fagerlund

7 Diskussion
I kapitel sju diskuteras inledningsvis resultaten från undersökningen i relation till tidigare
forskning. Därefter diskuteras metodval och slutligen presenteras förslag till fortsatt forskning.

7.1 Resultatdiskussion
I det här underkapitlet presenteras undersökningens resultat i anknytning till tidigare forskning.
Till en början diskuteras resultaten för forskningsfråga ett och därefter resultaten för
forskningsfråga två. I kapitlet diskuteras även skillnaderna mellan de finländska och de norska
studerandenas uppfattning och erfarenhet av utomhuspedagogik.

7.1.1 Vilken uppfattning har klasslärarstuderande av utomhuspedagogik?
Uppfattning av utomhuspedagogik
Resultaten i den här undersökningen visade att studerandes uppfattning av såväl
utomhuspedagogik som undervisning i ett vanligt klassrum var positiv (se figur 5 och 6).
Uppfattningen av undervisning i ett vanligt klassrum var dock en aning positivare. Även
klasslärarstuderandenas attityd till utomhuspedagogik var positiv (se figur 7). I Fägerstams
(2013) undersökning framkommer att många färdigt utexaminerade lärare fick en positivare
bild av utomhuspedagogik efter att de använt sig av metoden. I min undersökning hade en del
av informanterna (FI: 54,5 %, NO: 58,8 %) erfarenhet av att undervisa utomhus, vilket kan ha
påverkat resultaten. Däremot måste tas i beaktande att alla som deltog i undersökningen var
studerande, vilket i de flesta fall innebär att de inte har speciellt mycket erfarenhet av
undervisning. Trots att den här undersökningen har fokus på studerande kan konstateras att
resultaten med fokus på positiva och negativa aspekter med utomhuspedagogik igenkänns i hög
grad i tidigare forskning där utexaminerade lärare främst varit i fokus.

Positiva aspekter med utomhuspedagogik
Klasslärarstuderandena såg många positiva aspekter med utomhuspedagogik. Informanterna
nämnde bland annat positiva aspekter i samband med lärandet, hälsan, miljömedvetenheten och
det sociala klimatet, vilket även tas upp i tidigare forskning. Såväl Dahlgren m.fl. (2006) som
Karppinen (2012) lyfter upp kopplingen mellan teori och praktik samt helhetsskapande

67

Petra Fagerlund
inlärning som positiva aspekter. Elever själva har även poängterat att det är viktigt att få
konkreta exempel (Sjöblom & Svens, 2018) vilket lärarstuderandena också i den här
undersökningen lyfte fram. Ökad motivation och variation till följd av utomhuspedagogik togs
upp av en del studerande, vilket även det kan igenkännas i tidigare forskning (Becker m.fl.,
2017; Dahlgren & Szczepanski, 2004; Szczepanski, 2013).

Aspekter som informanterna nämnde med fokus på hälsan var fysisk aktivitet och frisk luft.
Tidigare forskning har visat att stillasittandet under skoldagen minskar och eleverna är mer
fysiskt aktiva om läraren använder sig av utomhuspedagogik (Enqvist m.fl., 2018). Även
motoriken utvecklas när eleverna vistas i en mer utmanande och riskfylld miljö där barnens
fysik utmanas (Davies & Hamilton, 2016; Knecht & Lindemann-Matthies, 2011). Blom och
Fägerstam (2013) lyfter upp frisk luft i samband med utomhuspedagogik som positiva aspekter,
vilket även en del informanter tagit fasta på.

En annan tydlig kategori bland klasslärarstuderandena var miljömedvetenhet. Det nämndes att
eleverna lär sig hur man rör sig i naturen och skapar respekt och intresse för naturen, vilket
även Björklund (2016), Brügge och Szczepanski (2018) och Faskunger m.fl. (2018) nämner i
sin forskning. Informanterna nämnde att utomhusvistelsen påverkar klassandan positivt,
samhörigheten ökar och att flera elevers egenskaper kommer fram. Enligt Harris (2017) och
Waite (2011) utvecklas beteendet, personligheten och den sociala kompetensen vilket alla
bidrar till det sociala klimatet. Samhörigheten ökar (Becker m.fl., 2017) och eftersom
utevistelsen ställer andra krav på eleverna än traditionell undervisning utvecklas klassandan
(Harris, 2017) och elevernas olika sidor kommer fram (Fägerstam, 2013).

Negativa aspekter med utomhuspedagogik
Den faktor som de flesta av informanterna nämnde som hinder med utomhuspedagogik var att
metoden är tidskrävande. Både med tanke på planering och genomförande, vilket även Atabay
m.fl. (2016) tar upp i sin forskning. Bristande säkerhet nämndes även av många och då med
tanke på att kontrollera gruppen och risker som finns utomhus. Bristande säkerhet är en aspekt
som även kommer fram i tidigare forskning kring ämnet (Davies & Hamilton, 2016; Waite,
2011). Lärare upplever att stora klasser kan vara utmanande att ta med utomhus (Atabay m.fl.,

68

Petra Fagerlund
2016) och informanterna i den här undersökningen nämnde även att elever med specialbehov
och elever som behöver tydliga ramar kan vara utmanande att ta med utomhus.

Bristande koncentration är en faktor som klasslärarstuderandena lyfte fram vilket även kommer
fram i tidigare forskning. Då klassen undervisas utomhus finns det många faktorer som kan
hämma elevernas koncentration och uppmärksamhet vilket kan vara ett problem (Knecht &
Lindemann-Matthies, 2011). En del elever har själv konstaterat att de har svårare att
koncentrera sig i en utomhusmiljö (Sjöblom & Svens, 2018). Studerandena poängterade även
att skolans läge inte alltid är lämpligt för utomhuspedagogik och att det är tidskrävande att ta
sig till en lämplig plats. Atabay m.fl. (2016) lyfter upp att det upplevs som en svårighet att få
transport till ett lämpligt ställe.

Inom tidigare forskning lyfts det fram att ett hinder för utomhuspedagogik är att läraren sätter
för stort fokus på att uppnå målen i styrdokumenten och att det därför inte blir en bra
undervisning samt att det är utmanande med utvärderin utomhus (Davies & Hamilton, 2016).
Av klasslärarstuderandena vad det endast ett fåtal som nämnde de här aspekterna.

I fråga 25 skulle informanterna fylla i, i hur hög grad de tror att olika faktorerna påverkar om
de använder sig av utomhuspedagogik eller inte (se figur 10). De faktorer som de trodde att i
hög grad kommer påverka om de använder sig av utomhuspedagogik var pedagogens erfarenhet
och intresse, tillgång till skolgångsbiträde eller annan personal, klassammansättning och
skolans läge. Eftersom frågan med de fasta svarsalternativen om positiva och negativa aspekter
av utomhuspedagogik var placerad efter de öppna frågorna om motsvarande aspekter fanns det
en risk att informanterna kunde gå tillbaka till de öppna frågorna för att fylla på sina svar. För
att minska risken för att få idéer från de fasta svarsalternativen placerades de frågorna med de
fasta svarsalternativen efter de öppna frågorna. Det gjordes även en uppdelning av enkäten
mellan frågorna för att minska risken att kopiera. Trots det finns det en risk att informanterna
har gått tillbaka i formuläret för att ändra eller fylla på svaren på frågorna om positiva och
negativa aspekter med utomhuspedagogik. Jag utgår däremot från att ifall de har fyllt i en
negativ aspekt eller en positiv aspekt i fältet så är det deras faktiska åsikt trots att de fått idén
från följande fråga.

69

Petra Fagerlund

7.1.2 Vilken erfarenhet har klasslärarstuderande av utomhuspedagogik?
Erfarenhet av utomhuspedagogik under skoltiden
De flesta av informanterna svarade att de var med om utomhuspedagogik några gånger per
skolår under sin tid i lågstadiet. Det handlade då främst om besök till skogen eller undervisning
på skolgården. En del hade även gymnastikundervisning utomhus eller uteundervisning i form
av lek. En orsak till att uteundervisningen ordnades så sällan kan vara att de främst handlade
om naturskola. Eftersom det är en utomstående pedagog som håller naturskolan i Finland (Natur
och Miljö, 2016) finns en risk i de finländska skolorna att läraren räknar att klassen haft
uteundervisning om naturskolan varit på besök en gång. Även i Norge är utsträckningen av
udeskole-verksamheten väldigt varierande och det är oftast de yngsta barnen som får vara med
om den typen av undervisning (Fiskum & Jacobsen, 2013). Det förvånade mig att det inte var
en större del av informanterna (FI: 19,7 %, NO: 6,3 %) som svarade att de hade haft
uteundervisning i gymnastik under sin lågstadietid. Det var nämligen inom gymnastik och
omgivningslära som det tydligt framkom både i den norska och den finländska läroplanen att
eleverna bör vistas utomhus (Kunskapsdepartementet, 2013; Utbildningsstyrelsen, 2014). En
orsak till det här kan vara att informanterna inte tänkte på eller räknar gymnastikundervisningen
som utomhuspedagogik. Värt att nämnas är att fyra stycken av alla 98 informanter skrev som
kommentar att det var svårt att minnas på vilket sätt de hade haft utomhuspedagogik och hur
ofta.

Erfarenhet av utomhuspedagogik inom studierna
De finländska studerandena hade främst fått erfarenhet av utomhuspedagogik från de
naturvetenskapliga

kurserna.

Därefter

kom

gymnastik-,

utomhuspedagogik-

och

matematikkurserna. Det här stämmer ganska bra överens med kursbeskrivningarna eftersom
det främst var i de naturvetenskapliga kurserna och utomhuspedagogikkurserna som det i
beskrivningen kom fram att utomhuspedagogik behandlas (Studiehandboken, 2019). Däremot
stod det ingenting om utomhuspedagogik i beskrivningen av gymnastikkurserna. Värt att
nämnas är dock att beskrivningen var väldigt kort.

70

Petra Fagerlund
De norska studerandena hade främst fått erfarenhet av utomhuspedagogik i kurserna om
pedagogik och elevkunskap. Därefter kom naturvetenskap, matematik, norska och gymnastik.
Enligt kursbeskrivningarna, som i den här undersökningen granskats, var det främst inom
naturvetenskap och gymnastik som utomhuspedagogik förekom (Studieoversikt, 2019).
Pedagogik och elevkunskap granskades inte i den här undersökningen efter utomhuspedagogik
inte framgick från namnet på kursen och eftersom det inte fanns kapacitet att granska alla kurser
vid universiteten. Pedagogik och elevkunskap är ett område som är obligatoriskt för alla och
förekommer under alla år (sammanlagt 60 sp) (Studieoversikt, 2019), framgår det från
resultaten att alla studerande får en viss kunskap om utomhuspedagogik från studierna.

Erfarenhet av att undervisa utomhus
Av de norska klasslärarstuderandena hade 58,8 procent erfarenhet av att undervisa utomhus
medan motsvarande procent för de finländska studerandena var 54,5 procent. Informanterna
fick beskriva inom vilka ämnen och på vilket sätt de har använt utomhuspedagogik. För största
delen handlade det om omgivningslära. Därefter kom matematik, gymnastik och bildkonst. Vid
jämförelse av inom vilka ämnen studerandena hade erfarenhet av utomhuspedagogik från sin
egen skoltid och inom vilken sorts kurser utomhuspedagogik har behandlats kan ses att de följer
ungefär samma mönster. Omgivningslära, matematik, gymnastik och bildkonst är vanligast.

7.1.3 Vilka eventuella skillnader och likheter kan ses mellan de finländska och
de norska studerandena?
Jag har valt att diskutera skillnader och likheter mellan Finland och Norge trots att det inte är
en forskningsfråga i den här undersökningen. Jag lyfter fram de skillnader och likheter som jag
anser vara mest relevanta för undersökningen. Eftersom svarsprocenten för de norska
studerandena var relativt låg och eftersom informanternas antal var ojämnt (FI: 66, NO: 32)
sjunker reliabiliteten en aning.

Skillnader och likheter i klasslärarstuderandenas uppfattning av utomhuspedagogik
Då finländska och norska klasslärarstuderandenas uppfattning av att undervisa utomhus
undersöktes kunde konstateras att det fanns en signifikant moderat skillnad mellan
studerandegrupperna. Det kan konstateras att de norska studerandena hade en aningen

71

Petra Fagerlund
positivare uppfattning av att undervisa utomhus. Norge har en lång tradition av friluftsliv som
överförs från generation till generation vilket möjligtvis kan vara en orsak till skillnaden (Dahle,
2007). En annan orsak kan vara vem som valde att svara på enkäten. Eftersom svarsprocenten
var lägre i Norge är det möjligt att de som var intresserade av utomhuspedagogik valde att
svara. Om man jämför vad de olika grupperna har nämnt för fördelar kan konstateras att en
högre procent av de norska studerandena svarade att utomhuspedagogik är positivt för
miljömedvetenheten, det sociala klimatet och med tanke på utrymmet. Variationen i
undervisningen var det däremot flera finländska studerade som nämnde. Inom de negativa
aspekterna ansåg de finländska studerandena vädret som ett större hinder än vad de norska
studerandena gjorde och även bristande säkerhet var en faktor som många finländska
studerande lyfte fram. Utöver de här skillnaderna lyfte de finländska och de norska
studerandena upp ungefär samma aspekter.

Även i summavariabeln som gällde attityd till utomhuspedagogik kunde man se en skillnad där
de norska studerandena hade en positivare bild av utomhuspedagogik. I det här fallet var
skillnaden inte så stor att den var signifikant, vilket betyder att det i princip inte fanns någon
skillnad mellan de norska och de finländska studerandenas attityd till utomhuspedagogik.

Skillnader och likheter i klasslärarstuderandenas tankar om att undervisa utomhus i
framtiden
I jämförelsen av vilka ämnen studerandena kunde tänka sig att undervisa utomhus fanns det
främst en stor skillnad. 56,3 procent av de norska studerandena svarade att de kunde tänka sig
att undervisa utomhus inom alla ämnen medan procenten för de finländska studerandena var
34,8 procent. Däremot var det en större procent av de finländska studerandena som kunde tänka
sig att undervisa inom omgivningslära än de norska studerandena. En förklaring till det här
kunde kanske vara att de norska studerandena främst får kunskap om utomhuspedagogik inom
pedagogik och elevkunskap som är mer allmänt än ett specifikt skolämne (Studieoversikt,
2019). De finländska studerandena får kunskap om utomhuspedagogik främst inom de
naturvetenskapliga ämnena (Studiehandboken, 2019) och kopplar möjligtvis därmed
utomhuspedagogik till de området.

72

Petra Fagerlund
Förutom inom vilka ämnen studerandena kunde tänka sig att undervisa utomhus undersöktes
även på vilka platser och vilka faktorer de tror att påverkar om de använder utomhuspedagogik
i framtiden eller inte. Platserna där de kunde tänka sig att undervisa skilde sig inte mycket från
varandra. Inom faktorerna som de trodde att påverkar ifall de kommer använda sig av
utomhuspedagogik fanns det några skillnader som jag vill ta upp. De faktorer som främst skilde
sig från varandra i den här frågan var att de norska studerande trodde att skolans ekonomi
påverkar i högre grad. De finländska studerandena trodde däremot att klassen och vädret
påverkar i högre grad än de norska studerandena.

Skillnader och likheter mellan klasslärarstuderandenas erfarenhet av utomhuspedagogik
Om man jämför vilka erfarenheter de finländska och de norska studerandena hade av
utomhuspedagogik fanns det en tydlig skillnad. Av de norska studerandena hade 32,4 procent
svarat att de hade utomhusundervisning flera gånger i månaden medan procenten för de
finländska studerandena var 9,1 procent. Konstateras bör också att det var en större procent av
de norska studerandena som hade erfarenhet av utomhuspedagogik flera gånger i veckan än de
finländska. På alternativen Några gånger per skolår och aldrig var procenten högre för de
finländska studerandena. I Norge arbetade år 2003 80 procent av de norska skolorna med
udeskole-verksamhet (Bendix, 2003) medan det enligt forskning från 2009 varierade mycket
hur ofta en elev i de finländska skolorna fick vara med om naturskola, det motsvarande
konceptet i Finland (Jeronen m.fl., 2009). Orsaken till att de norska studerandena hade en aning
mer erfarenhet av utomhuspedagogik i skolan kan bero på att udeskole är större i Norge än vad
naturskolan är i Finland.

Då informanterna fick beskriva på vilket sätt de hade erfarenhet av utomhuspedagogik från
skoltiden var det en stor del av de norska som svara de att de tillbringade tiden i skogen eller
genom friluftsliv. Även undervisning på skolgården, undervisning i form av lek och olika
utflykter var vanliga. De finländska studerande hade även erfarenhet av utomhuspedagogik i
skogen men i mindre utsträckning. Många av de finländska studerandena hade erfarenhet av
gymnastikundervisning och undervisning inom andra ämnen än gymnastik. Även här tror jag
att orsaken till att de norska studerandena har mer erfarenhet av utomhuspedagogik i form av
skogsutflykter och friluftsliv har att göra med deras tradition att gå ut på tur i skogen (Dahle,
2007) samt att ett stort fokus ligger på friluftsliv i den norska läroplanen

73

Petra Fagerlund
(Kunskapsdepartementet, 2013). Orsaken till att de finländska studerandena hade erfarenhet av
utomhuspedagogik inom gymnastiken och andra skolämnen tyder på att pedagogerna använder
sig av utomhuspedagogik även utöver naturskole-verksamheten.

7.1.4 Sammanfattning av resultatdiskussion
Det finns tydliga likheter mellan tidigare forskning och resultaten från den här undersökningen
vilket tyder på att enligt de klasslärarstuderande som deltog i undersökningen har studerande
en liknande syn på utomhuspedagogik som färdigt utexaminerade lärare. Det kan även
konstateras att skillnaderna mellan Finland och Norge är relativt små och att det finns mycket
som är lika i de båda länderna. Undersökningen har gett en bild av klasslärarstuderandes syn
på utomhuspedagogik vid de två universiteten. Eftersom antalet informanter var relativt litet
kan inte resultaten generaliseras för alla klasslärarstuderande. Däremot kan den här
undersökningen vara till nytta för fortsatt forskning inom området eftersom det inte finns
forskning i någon större utsträckning gällande utomhuspedagogik och studerande.

7.2 Metoddiskussion
I det här kapitlet diskuteras undersökningens metod, forskningsansats, genomförande, analys
och reliabilitet samt validitet.

Eftersom ett stort fokus i undersökningen är klasslärarstuderandes uppfattning av
utomhuspedagogik har metoden inspirerats av fenomenografi som forskningsansats (Chekol,
2012). Trots att intervju oftast används som datainsamlingsmetod inom fenomenografi har jag
i den här undersökningen valt att använda mig av enkäter eftersom även andra metoder kan
användas

(Starrin

&

Svensson,

1994).

Syftet

med

att

använda

enkäter

som

datainsamlingsmetod tyckte jag fungerade bra och jag fick en mångsidig bild av studerandenas
syn på utomhuspedagogik. Orsaken till att jag fick en bredare bild var eftersom jag använde
både öppna och fasta svarsalternativ. Genom de fasta svarsalternativen kunde jag få fram
statistik för informanternas syn på utomhuspedagogik, vilket var användningsbart för
jämförelse av studerandegrupperna. Medan jag genom de öppna frågorna fick en djupare
förklaring. Genom att använda mig av enkäter kunde jag lättare nå studerandena i Norge, vilket

74

Petra Fagerlund
även var en fördel (Ejlertsson, 2014) eftersom jag ville jämföra de finländska och de norska
studerandenas syn på utomhuspedagogik.

Då forskaren konstruerar en enkät är det av stor betydelse att den är lättförståelig (Hultåker &
Trost, 2016). För att säkerställa det här diskuterades enkäten med handledare och
medstuderande, vilket kunde ses som en pilotundersökning. En pilotundersökning är viktig att
genomföra för att ta fasta på oklarheter (Denscombe, 2016). Enkäten granskades även av två
utomstående personer. För att ge informanterna möjlighet att kommentera ifall det var
någonting oklart lades även öppna frågor in i enkäten (Ejlertsson, 2014). En av informanterna
kommenterade att begreppet ”vanligt” klassrum i fråga 16 (se bilaga 3) kunde ha definierats
tydligare eftersom informanterna först då de kom till följande fråga, som handlade om
undervisning utomhus förstod att ”vanligt” klassrum stod för motsatsen till det. Fyra stycken
av informanterna hade även kommenterat att de hade svårt att minnas hur utomhuspedagogiken
gick till i lågstadiet men trots det hade de alla svarat på frågan. Eftersom jag ville ha med
aspekten om utevistelse i barndomen var det svårt att undvika att någon av informanterna inte
mindes sin barndom, det handlade trots allt inte om tydligheten i enkäten. Överlag tyckte jag
att enkäten var lyckad och att den fungerade bra på båda språken.

Enkäten skickades ut till alla tredje, fjärde och femte årets studerande vid det finländska
universitetet och alla tredje och fjärde årets studerande vid det norska universitetet. För att få
så många svar som möjligt lottades tre biobiljetter ut bland de finländska studerandena som
valde att svara på enkäten men på grund av juridiska orsaker fanns det inte samma möjligheter
i Norge. I e-postmeddelandet som skickades ut beskrevs även undersökningen noggrant för att
öka svarsprocenten (Ejlertsson, 2014; Hultåker & Trost, 2016). Trots det här var det få som
valde att svara på enkäten i Norge. I Finland var svarsprocenten 42,6 och i Norge 9,4. Eftersom
urvalet påverkar hur tillförlitligt resultatet är (Ejlertsson, 2014; Hultåker & Trost, 2016) kan
man i den här undersökningen inte dra några slutsatser som gäller klasslärarstuderande överlag.
Däremot är svarsprocenten i e-postenkäter betydligt lägre än i postala enkäter (Dommeyer m.fl.,
2003) och en bra svarsprocent är 30 om man inte har haft någon personlig kontakt med
informanterna (Jue, 2019). Den stora skillnaden i antalet informanter i de båda länderna medför
också en risk för att de statistiska testerna inte har en så hög reliabilitet trots att
statistikprogrammet till viss del tar det ojämna antalet i beaktande.

75

Petra Fagerlund

Risken med bekvämlighetsurval som används i den här undersökningen är att det endast är de
som är intresserade av ämnet som väljer att svara (Hultåker & Trost, 2016). Den här risken
fanns förstås även i den här undersökningen men utgående från informanternas biämnen kan
konstateras att det blad de finländska studerandena fanns alla sorters biämnen. Även bland de
norska studerandena fanns olika biämnen men där hade största delen av informanterna
naturvetenskap som biämne. Värt att konstatera är dock att de norska biämneshelheterna är mer
omfattande och färre till antal än de finländska vilket bidrar till att det finns en större spridning
bland de finländska studerandena eftersom det finns flera valmöjligheter.

Vid analysen av den kvantitativa delen av undersökningen användes statistikprogrammet SPSS
(version 26). Summavariabler bildades för de tre olika frågorna (16, 17, 21) där gruppernas
uppfattning och attityd skulle jämföras. Eftersom värdet för Cronbachs alpha inte var tillräckligt
högt för en av variablerna vid första prövningen exkluderades en variabel för att höja
reliabiliteten (Hinton m.fl., 2014). Värdet för de olika variablerna var därefter 0,63; 0,72 och
0,68 och reliabiliteten högre. Enligt Hinton m.fl. ( 2014) är gränsen för ett högt värde 0,75 men
även ett lägre värde anses som acceptabelt. Därav ansåg jag de vara tillräckligt reliabelt för att
användas.

Den kvalitativa delen av undersökningen analyserades med hjälp av kvalitativ innehållsanalys
där olika kategorier skapades utgående från informanternas svar på de öppna frågorna
(Graneheim & Lundman, 2012). Den här analysmetoden passade bra till de öppna frågorna
eftersom jag tydligt kunde urskilja kategorier i svaren. Däremot ansåg jag det vara en utmaning
att komma på beskrivande namn till de olika kategorierna. För att tydliggöra och öka
tillförlitligheten togs exempel i from av citat med i resultatredovisningen.

7.3 Förslag till vidare forskning
I den här undersökningen deltog sammanlagt 98 klasslärarstuderande. För att få ett
tillförlitligare resultat och för att kunna dra flera slutsatser kunde det vara intressant att göra en
motsvarande undersökning med ett större urval. För att komplettera undersökningen kunde man
även genomföra en intervjuundersökning för att få en djupare förståelse av informanternas

76

Petra Fagerlund
uppfattning och erfarenhet. Under processen att undersöka kurser där utomhuspedagogik
presenteras eller gås igenom konstaterade jag att det inte var lätt och att det fanns stora
variationer i till exempel beskrivning av de olika kurserna. Ett förslag till fortsatt forskning
kunde därför vara att noggrannare undersöka inom vilka kurser utomhuspedagogik
framkommer vid olika universitet och i hur stor utsträckning.

77

Petra Fagerlund

Litteratur
Arnold, P. (1988). Education, practical knowledge and movement. I P. Arnold, Education,
movement and the curriculum. London, New York and Philadelphia: Falmer Press.
Atabay, M., Cicek, V. & Palavan, O. (2016). Perspectives of elementary school teachers on
outdoor education. Universal Journal of Educational Research, 4 (8), 1885–1893.
Becker, C., Dettweiler, U., Lauterbach, G., Mess, F. & Spengler, S. (2017). Effects of regular
classes in outdoor education. Settings: A systematic review on students´ learning, social
and health dimensions. International Journal of Environmental Research and Public
Health, 14 (5).
Bendix, M. (2003). Skoven i skolen. Hämtad 7 januari 2020, från https://www.skoven-iskolen.dk/content/hvad-er-udeskole
Bernstein, J., Brown, K., Gagne, M., Mistretta, L., Ryan, R. & Weinstein, N. (2010). Vitalizing
effects of being outdoors and in nature. Journal of Environmental Psychology, 30, 159–
168.
Björklund, S. (2016). Uteverksamhetens möjligheter. Lund: Studentlitteratur.
Blom, J. & Fägerstam, E. (2013). Learning biology and mathematics outdoors. Effects and
attitudes in a Swedish high school context. Journal of Adventure Education & Outdoor
Learning, 13 (1), 56–75.
Brügge, B. & Szczepanski, A. (2018). Pedagogik, didaktik och ledarskap. Om didaktik och att
vara lärare och ledare i naturen. I B. Brügge, M. Glantz, & K. Sandell, Friluftslivets
pedagogik. En miljö- och utomhuspedagogik för kunskap, känsla och livskvalitet (s. 49–
79). Stockholm: Liber AB.
Chekol, I.-M. (2012). Fenomenografi. I M. Granskär, & B. Höglund-Nielsen, Tillämpad
kvalitativ forskning inom hälso- och sjukvård (s. 95–108). Lund: Studentlitteratur.
Dahle, B. (2007). Norwegian friluftsliv: A lifelong communal process. I B. Henderson, & N.
Vikander, Nature first. Outdoor life the friluftsliv way (s. 23–36). Canada: Marquis.
Dahlgren, L. O. (2007). Om boklig bildning och sinnlig erfarenhet. I L. O. Dahlgren, S.
Sjölander, J. Strid, & A. Szczepanski, Utomhuspedagogik som kunskapskälla. Närmiljö
blir lärmiljö (s. 39–55). Studentlitteratur.

78

Petra Fagerlund
Dahlgren, L. O., Malmer, K., Nelson, N. & Szczepanski, A. (2006). Utomhuspedagogikens
särart och möjligheter ur ett lärarperspektiv. En interventionsstudie bland lärare i
grundskolan. Didaktisk Tidskrift, 16 (4), 89–106.
Dahlgren, L. O. & Szczepanski, A. (2004). Rum för lärande - några reflektioner om
utomhusdidaktikens särart. I I. Lundegård, P.-O. Wickman, & A. Wohlin,
Utomhusdidaktik (s. 9–24). Lund: Studentlitteratur.
Dahlgren, L. O. & Szczepanski, A. (2011). Lärares uppfattningar av lärande och undervisning
utomhus. Didaktisk Tidskrift, 20 (1), 21–48.
Davidson, B. & Patel, R. (2011). Forskningsmetodikens grunder. Att planera, genomföra och
rapportera en undersökning. Lund: Studentlitteratur.
Davies, R. & Hamilton, P. (2016). Assessing learning in the early years´ outdoor classroom.
Examining challenges in practice. Education 3–13, 46 (1), 117–129.
Denscombe, M. (2016). Forskningshandboken. För småskaliga forskningsprojekt inom
samhällsvetenskaperna. Lund: Studentlitteratur.
Dommeyer, C. J., Baum, P., Chapman, K. S. & Hanna, R. W. (2003). An experimental
investigation of student response rates to faculty evaluations. The effect of the online
method and online treatments.
Ejlertsson, G. (2014). Enkäten i praktiken. En handbok i enkätmetodik. Lund: Studentlitteratur.
Enqvist, I., Kallio, J., Kulmala, J., Romar, J.-E. & Tammelin, T. (2018). Physical activity and
sedentary behaviour during outdoor learning and traditional indoor school days among
Finnish primary school students. Journal of Adventure Education and Outdoor
Learning, 19 (1), 28–42.
Fancovicová, J. & Prokop, P. (2011). Plants have a chance: outdoor educational programmes
alter students´ knowledge and attitudes towards plants. Environmental Education
Research, 17 (4), 537–551.
Faskunger, J., Szczepanski, A. & Åkerblom, P. (2018). Klassrum med himlen som tak. En
kunskapsöversikt om vad utomhusundervisning betyder för lärande i grundskolan.
Skrifter från Forum för ämnesdidaktik vid Linköping universitet, 10.

79

Petra Fagerlund
Fiskum, T. A. & Jacobsen, K. (2013). Outdoor education gives fewer demands for action
regulation and an increased variability of affordances. Journal of Adventure Education
& Outdoor Learning, 13 (1), 76–99.
Flom, B., Hubbard, J., Johnson, C. & Reidt, D. (2011). The natural school counselor. Using
nature to promote mental health in schools. Journal of Creativity in Mental Health, 6
(2), 118–131.
Forskningsetiska delegationen (2019). Etiska principer för humanforskning och etikprövning
inom

humanvetenskaperna

i

Finland.

Hämtad

30

december

från

https://www.tenk.fi/sites/tenk.fi/files/Ihmistieteiden_eettisen_ennakkoarvioinnin_ohje
_2019.pdf
Fox, P. & Avramidis, E. (2003). An evaluation of an outdoor education programme for students
with emotional and behavioural difficulties. Emotional and Behavioural Difficulties 8
(4), 267–283.
Fägerstam, E. (2013). High school teachers´ experience of the educational potential of outdoor
teaching and learning. Journal of Adventure Education and Outdoor Learning, 14 (1),
56–81.
Graneheim, U. H. & Lundman, B. (2012). Kvalitativ innehållsanalys. I M. Granskär, & B.
Höglund-Nielsen, Tillämpad kvalitativ forskning inom hälso- och sjukvård (s. 187–
201). Lund: Studentlitteratur.
Harris, F. (2017). The nature of learning at forest school. Partitioners´perspectives. Education
3-13, 45 (2), 272-291.
Hartman, S., Roth, K. & Rönnström, N. (2003). John Dewey. Om reflektivt lärande i skola och
samhälle. Stockholm Library of Curriculum Studies, 12.
Hinton, P. R., McMurray, I. & Brownlow, C. (2014). Spss explained. Hove: Routledge.
Hultåker, O. & Trost, J. (2016). Enkätboken. Lund: Studentlitteratur.
Jeronen, E., Jeronen, J. & Raustia, H. (2009). Environmental education in Finland. A case Study
of environmental education in nature schools. International Journal of Environmental
& Science Education, 4 (1), 1–23.
Johannesson, M. (den 7 juni 2016). Landguiden. Hämtad 17 november 2019 från
https://www.ui.se/landguiden/lander-och-omraden/europa/norge/utbildning/

80

Petra Fagerlund
Jóhannesson, I. Á. & Norđdahl, K. (2014). 'Let´s go outside'. Icelandic teachers´views of using
the outdoors. Education 3-13, 44 (4), 391–406.
Jue,

A.

(den

24

april

2019).

Focusvision.

Hämtad

13

maj

2020

från

https://www.focusvision.com/blog/whats-a-typical-survey-response-rate/
Justensen, L. & Mik-Meyer, N. (2011). Kvalitativa metoder. Från vetenskapsteori till praktik.
Lund: Studentlitteratur.
Karppinen, S. J. (2012). Outdoor adventure education in a formal education curriculum in
Finland. Action research application. Journal of Adventure Education & Outdoor
Learning, 12 (1), 41–62.
Knecht, S. & Lindemann-Matthies, P. (2011). Swiss elementary school teachers´ attitudes
toward forest education. The Journal of Environmental Education, 42 (3), 152–167.
Kunskapsdepartementet. (2013). Utdanningsdirektoratet. Hämtad 16 november 2019 från
https://www.udir.no/
Nationellt centrum för utomhuspedagogik. (den 17 November 2017). Om utomhuspedagogik.
Hämtad 8 oktober 2019 från https://old.liu.se/ikk/ncu?l=sv
Natur och Miljö (2016). Natuskolornas läroplan. Hämtad 7 januari 2020 från
https://nom.webbhuset.fi/Site/Data/812/Files/Miljofostran/Naturskolornas%20laeropla
n2016.pdf
Natur

och

Miljö

(2020).

Vad

är

naturskola.

Hämtad

7

januari

2020

från

https://www.naturochmiljo.fi/naturskola/vad-ar-naturskola/laroplan/
Nelson, N. (2007). Den växande individens hälsa. I L. O. Dahlgren, S. Sjölander, J. Strid, & A.
Szczepanski, Utomhuspedagogik som kunskapskälla. Närmiljö blir lärmiljö (s. 105–
119). Studentlitteratur.
Norsk senter fpr forskningsdata (den 30 december 2019). Hva må jeg informere om? Hämtad
30 december 2019 från https://nsd.no/personvernombud/hjelp/informere_om.html
Olsson, T. (2015). Ute året runt. Utomhuspedagogikens möjligheter. Kalmar: Lärarförlaget.
Ottosson, J. (2007). The importance of nature in coping. Creating increased understanding of
the importance of pure experiences of nature to human health. Doctoral thesis Swedish
University of Agricultural Sciences.

81

Petra Fagerlund
Sarivaara, E. & Uusiautti, S. (2018). Transformational elements for learning outdoors in
Finland. A review of research literature. International Journal of Research Studies in
Education, 7 (3), 73–84.
Sjöblom, P. & Svens, M. (2018). Learning in the Finnish outdoor classroom. Pupils´ views.
Journal of Adventure Education and Outdoor Learning, 19 (4), 301–314.
Starrin, B. & Svensson, P.-G. (1994). Kvalitativ metod och vetenskapsteori. Lund:
Studentlitteratur.
Studiehandboken. (den 2 Oktober 2019). Studiehandboken. Hämtad 2 oktober 2019 från
http://studiehandboken.abo.fi/sv/valkommen/18115
Studieoversikt. (den 16 oktober 2019). Studieoversikt. Hämtad 16 oktober 2019 från
https://www.oslomet.no/studier/lui/grunnskolelerer-1-7
Szczepanski, A. (2007). Uterummet - ett mäktigt klassrum med många lärmiljöer. I L. O.
Dahlgren, S. Sjölander, J. Strid, & A. Szczepanski, Utomhuspedagogik som
kunskapskälla. Närmiljö blir lärmiljö (s. 9–37). Studentlitteratur.
Szczepanski,

A.

(2013).

Platsens

betydelse

för

lärande

och

undervisning.

Ett

utomhuspedagogiskt perspektiv. Nordic Studies in Science Education 9 (1).
Uljens, M. (1989). Fenomenografi - forskning om uppfattningar. Lund: Studentlitteratur.
Utbildningsstyrelsen. (2014). Grunderna för läroplanen för den grundläggande utbildningen
2014. Helsingfors: Utbildningsstyrelsen.
Waite, S. (2011). Teaching and learning outside the classroom. Personal values, alternative
pedagogies and standards. Education 3-13, 37 (1), 65–82.
Östman, M. (den 31 augusti 2010). Natur och Miljö. Hämtad 7 januari 2020 från
https://www.naturochmiljo.fi/malgrupper/press/article-36861-8802-foregangare-inommiljopedagogik?offset_36861=70

82

Petra Fagerlund
Bilaga 1

E-postmeddelande på svenska
Hej!
Mitt namn är Petra Fagerlund och jag studerar femte året till klasslärare vid Åbo Akademi i
Vasa. Jag skriver nu min magisteravhandling om klasslärarstuderandes syn på
utomhuspedagogik som undervisningsmetod. Jag kommer undersöka både studerande i Norge
och Finland.

För att få en så jämn fördelning som möjligt med det norska materialet hoppas jag att du har
några minuter över för att fylla i min enkät. Antalet informanter påverkar kvaliteten på mitt
arbete och att du fyller i enkäten hjälper mig i min undersökning. Enkäten tar ca 10-15 min att
fylla i. Då du fyllt i enkäten kan du vara med i en utlottning av 3-5 biobiljetter.

Klicka på länken för att komma till enkäten: https://forms.gle/NgW2iyH1hHKW6kMq9

Mvh.
Petra Fagerlund
pefagerl@abo.fi

Petra Fagerlund
Bilaga 2

E-postmeddelande på norska
Hei!
Mitt navn er Petra Fagerlund og jeg studerer femte året til klasselærer ved Åbo Akademi i Vasa.
Jeg skriver nå min master-avhandling om lærerstudenters syn på uteskole som
undervisningsmetode. Dette skal jeg undersøke hos studenter både i Norge og i Finland.
Jeg håper du har noen minutter til å svare på mitt spørreskjema, det ville være til stor hjelp for
meg og min undersøkelse. Det tar ca. 10-15 min å fylle ut skjemaet.
Hilsen
Petra Fagerlund
pefagerl@abo.fi

Petra Fagerlund
Bilaga 3

Enkät på svenska

Petra Fagerlund

Petra Fagerlund

Petra Fagerlund

Petra Fagerlund

Petra Fagerlund

Petra Fagerlund

Petra Fagerlund

Petra Fagerlund
Bilaga 4

Enkät på norska

Petra Fagerlund

Petra Fagerlund

Petra Fagerlund

Petra Fagerlund

Petra Fagerlund

Petra Fagerlund

Petra Fagerlund

Petra Fagerlund

