Ett nytt system och en ny modell stöder handledningen av
studerande på en högteknologisk avdelning
-En kvalitativ studie från sjukskötarens perspektiv

Magisteravhandling
VÅRDVETENSKAP
Författare: Jannica Andtfolk
Handledare: HVD Linda Nyholm
Åbo Akademi
Fakulteten för
pedagogik och
välfärdsstudier
Hälsovetenskaper
Enheten för
vårdvetenskap, våren 2020

Jannica Andtfolk

ABSTRACT
Åbo Akademi University

Faculty of Education and Welfare Studies
Department of Caring Science

Author:
Supervisor:

Jannica Andtfolk
PhD, Linda Nyholm
A new system and a new model supports the supervision of students in a
high-tech department
-A qualitative study from the nurse's perspective

Master’s Thesis

Nurse, clinical, supervisor, students, staircase, models, tutorial
Keywords:
May 2020

Number of pages: 46

Appendices: 4

The aim of this study in caring science was to evaluate how nurses experience supervision of students after
a new student guidance system and a staircase model were implemented. The research questions were: 1.
How do nurses experience supervision of students after the new student guidance system was implemented?
2. How do nurses experience guidance of students with the help of the staircase model? The theoretical
background includes Ekebergh's theories of guidance, learning and the meaning of feedback.

A qualitative research method was used. The interviews consisted of focus group interviews in which a
total of 13 nurses participated. The material was analysed by using qualitative content analysis.

The results showed that the new student guidance system, consisting of a mentor and a daily supervision,
has led the nurses in the participating ward to experience that student supervision, after the implementation
of this system, has become less burdensome. The use of the new student guidance system has resulted in
that the informants are now feeling that (student) supervision occurs under a shared responsibility. Students
kknowledge and learning were highlighted as challenges after the implementation of the new system.
According to the participants, students' knowledge and learning can sometimes suffer from the daily change
of a clinical supervision. In connection with the introduction of the new tutoring system, a new tutorial
model, the staircase model, was also introduced. According to the results, this staircase model facilitates
and supports the supervision of students when supervision changes nearly every day. Without the staircase
model it can be difficult to establish what should be reviewed and when. According to the supervisors, the
new staircase model provides a framework of all the things that students have an opportunity to learn. The
participants experienced that with the help of the staircase model they are provided with a quick overview
of what students have learnt so far. The new staircase model serves as a tool for both the supervisor and the
student. Conclusion, a particularly good learning environment is found to be in such wards where there is
a clear structure for receiving students and offering student guidance from more than one supervision.

Jannica Andtfolk

ABSTRAKT
Åbo Akademi

Fakulteten för pedagogik och välfärdsstudier
Enheten för vårdvetenskap, våren 2020

Författare:
Handledare:

Jannica Andtfolk
HVD, Linda Nyholm

Magisteravhandling

Ett nytt system och en ny modell stöder handledningen av studerande på
en högteknologisk avdelning
-En kvalitativ studie från sjukskötarens perspektiv
Sjukskötare, handledning, studerande, trappstegsmodell, klinisk kontext

Sökord:
Maj 2020

Sidoantal: 46

Bilagor: 4

Syftet med denna vårdvetenskapliga studie var att se hur sjukskötaren på en högteknologisk avdelning
upplever handledningen av studerande efter att ett nytt handledningssystem samt en ny trappstegsmodell
togs i bruk. Frågeställningarna lyder: 1. Hur upplever sjukskötaren handledningen av studerande efter att
det nya handledningssystemet tagits i bruk? 2. Hur upplever sjukskötaren handledningen av studerande med
hjälp av trappstegsmodellen? I den teoretiska bakgrunden ingår Ekebergs teorier om handledning, lärande
samt återkopplingens betydelse.
Metoden för studien är kvalitativ. Data insamlades genom fokusgruppsintervjuer. Sammanlagt intervjuades
13 sjukskötare med erfarenhet av handledning utgående från det nya systemet och den nya modellen.
Materialet analyserades med hjälp av kvalitativ innehållsanalys.
Resultatet visade att det nya handledningssystemet, bestående av en mentor och dagliga handledare, har lett
till att sjukskötarna på den högteknologiska avdelningen upplever att handledningen nu är mindre
belastande. Informanterna anser nu att handledningen sker under ett delat och gemensamt
ansvar. Studerandes kunnande och inlärning lyfts fram som en utmaning efter att det nya systemet togs i
bruk. Enligt informanterna kan studerandes kunnande och inlärning tidvis blir lidande av att handledarna
byts dagligen. I samband med det nya handledningssystemet togs också en ny handledningsmodell
(trappstegsmodellen) i bruk. Enligt informanterna underlättar och stödjer denna trappstegsmodell
handledningen av studerande eftersom handledaren byts så gott som dagligen. Den nya handlingsmodellen
ger enligt handledarna en ram för vad studerande har möjlighet att lära sig. Sjukskötarna upplever att de
med hjälp av denna handledningsmodell får en snabb överblick över studerandes kunskaper. Den nya
trappstegsmodellen fungerar som ett verktyg både för handledaren och studerande. Slutsatsen för den här
studien är att förutsättningarna för en god inlärningsmiljö finns på avdelningar med en tydlig struktur för
att ta emot studerande och som erbjuder handledning från mer än en handledare.

Jannica Andtfolk

FÖRORD

Redan som liten när någon frågade mig vad jag ville bli svarade jag sjukskötare. Och det
ändrades inte under uppväxten. Julen 2009 blev jag utexaminerad sjukskötare och började
genast arbeta med mitt drömyrke. Det fanns bekanta som frågade om jag inte tänkte
fortsätta studera. Men min första tanke var då, nej aldrig. Men det dröjde inte många år
förrän jag kom till insikt att jag ville vidareutbilda mig. Första tanken var
specialsjukskötare, men när tanken mognat lite insåg jag att jag ville bli vårdlärare. Jag
älskade

att

undervisa

och

handleda

studerande

på

mitt

arbete.

Jag fick ett stort stöd av min familj och arbetskompisar när jag bestämde mig söka in till
Åbo Akademi, vårdvetenskap och gå didaktiska studier på sidan om mitt arbete. Nu sitter
jag här med min magisteravhandling, som faktiskt rör ämnet, handledning av studerande.
Å det känns overkligt att jag har kommit såhär långt i mina studier.
Jag vill härmed tacka min sambo Tomas, som stöttat, sporrat och lyft upp mig när jag
känt att det varit hopplöst. Tack till våra barn William och Casper som deltagit med
mycket skratt och glädje mellan skriv stunderna, (och tvillingarna i min mage som snällt
väntat med att födas för tidigt) till alla i min närhet som ställt upp när det behövs, samt
alla andra runt om mig som gjort denna avhandling möjlig att ro i hamn.
Tack ännu till alla informanter som deltagit i studien, utan er hade det inte blivit någon
avhandling, inte heller utan min kunniga handledare Linda Nyholm som väglätt mig
genom hela avhandlingen, du har alltid ställt upp och snällt besvarat alla mina frågor.

Korsholm, April 2020

Jannica Andtfolk

Jannica Andtfolk

INNEHÅLLSFÖRTECKNING
ABSTRACT
ABSTRAKT
FÖRORD

1. INLEDNING ................................................................................................................. 1
2. TIDIGARE FORSKNING ............................................................................................ 4
2.1 Genomförande av litteraturöversikt ......................................................................... 4
2.2 Handledaren som studerandes förebild ................................................................... 5
2.2.1 Mentorskap, en viktig kompetens hos sjukskötaren ......................................... 6
2.3 Sjukskötarens upplevelse av att vara handledare .................................................... 7
2.3.1 Att inte ha tillräckligt med tid ........................................................................... 7
2.3.2 Ett fungerande samarbete.................................................................................. 8
2.3.3 Att ha tillräckligt med kunskap ......................................................................... 8
2.3.4 Att få bekräftelse ............................................................................................... 9
2.4 Olika handledningsmodeller .................................................................................... 9
2.5 Lärandet, en dynamisk relation mellan handledaren och studerande .................... 10
2.5.1 Studerandes olika lärstilar ............................................................................... 11
3. TEORETISKA UTGÅNGSPUNKTER...................................................................... 12
3.1 Handledning .......................................................................................................... 12
3.1.1 Handledarrollen .............................................................................................. 12
3.2 Lärande .................................................................................................................. 13
3.2.1 Reflexionens samband med lärande ............................................................... 14
3.2.2 Återkopplingens betydelse för lärandet .......................................................... 15
3.2.1 Återkoppling till handledaren ......................................................................... 15
4. SYFTE OCH FRÅGESTÄLLNINGAR ..................................................................... 17
4.1 Syftet ..................................................................................................................... 17
4.2 Frågeställningar ..................................................................................................... 17
5. BESKRIVNING AV FORSKNINGSPROCESSEN .................................................. 18
5.1 Design och kontext ................................................................................................ 18
5.2 Urval och deltagare ............................................................................................... 18
5.3 Datainsamling och material ................................................................................... 19
5.4. Analys av data ...................................................................................................... 20
6. ETISKA FRÅGESTÄLLNINGAR ............................................................................ 22

Jannica Andtfolk

7. RESULTAT ................................................................................................................ 24
7.1 Handledningssystemet bidrar till ett gemensamt ansvar med fokus på studerandes
kunnande och på systematiserad återkoppling. ........................................................... 25
7.1.1 Handledning av studerande är ett gemensamt ansvar ..................................... 26
7.1.2 Studerandes kunnande och inlärning sätts i fokus .......................................... 27
7.1.3 Muntlig och skriftlig återkoppling ges mer systematiserat ............................. 28
7.2 Trappstegsmodellen stöder och underlättar handledningen av studerande ........... 31
7.2.1 En ram för struktur och innehåll ..................................................................... 31
7.2.2 Perspektiv över studerandes kunnande och inlärning ..................................... 32
8. DISKUSSION ............................................................................................................. 34
8.1 Diskussion av handledningssystemet i relation till tidigare forskning och teoretisk
bakgrund ...................................................................................................................... 34
8.2 Diskussion om trappstegsmodellen i relation till tidigare forskning och teoretisk
bakgrund ...................................................................................................................... 38
9. METODOLOGISKA ÖVERVÄGANDEN ............................................................... 42
10. SLUTSATS ............................................................................................................... 45
LITTERATURFÖRTECKNING
TABELLER
Tabell 1. Exempel på genomförd analys

21

Tabell 2. Avhandlingens kategorier och underkategorier

25

BILAGOR
Bilaga 1. Trappstegsmodellen
Bilaga 2. Ansökan om forskningslov/tillstånd
Bilaga 3. Samtyckesformulär
Bilaga 4. Bakgrundsfrågor

1

Jannica Andtfolk

1. INLEDNING

Dagens hälso- och sjukvård är föränderlig och det råder brist på vårdpersonal. För att
kunna bemöta dessa utmaningar krävs det nytänkande och strategier för att effektivisera
och säkra vården, genom att ge studerande en god handledning så att de blir skickliga
vårdare. För att sjukskötarstuderanden och handledaren på fältet skall kunna erbjuda en
säker vård av god kvalitet, skall undervisningen och handledningen vila på vetenskapliga
grunder (Jassim, 2018). Sjukskötare spelar en viktig roll för att utveckla kompetens hos
sjukskötarstuderande och fungera som förebilder under klinisk praxis. Sjukskötaren
behöver en mångfaldig kompetens för att framgångsrikt kunna handleda studerande
(Tuomikoski, Ruotsalainen, Mikkonen, Miettunen och Kääriäinen, 2018).

Handledning innebär att någon som är kunnigare och mera erfaren inom området överför
kunskap vidare till någon som inte är lika erfaren och kunnig (Ekebergh, 2001). Enligt
Holmberg (2011) är handledning en skapande process mellan handledare och de som blir
handledda. Ekebergh (2001) framhåller att handledningen utgör en stor del av studerandes
inlärning och utveckling inom sin yrkesroll. Mogensen, Thorell- Ekstrand och Löfmark
(2006) poängterar att syftet med handledning, är att studerande skall lära sig genom det
praktisk, samt att den skall vara anpassad till yrket. Holmberg (2011) framhåller att
handledningen sker utgående från olika teorier och modeller. Genom att respektera den
handleddes yrkeskunskap och utvecklingsmål uppnås en framgångsrik handledning. Att
få arbeta tillsammans med människor som är intresserade av att utveckla sin yrkesroll är
både givande och lärorikt. Handledaren skall besitta både teoretiskt och praktiskt
kunnande för att på bästa sätt kunna handleda (Holmberg, 2011).

Det finns olika modeller över hur handledning kan genomföras. Forskning visar att
traditionellt har handledning av sjukskötare i klinisk praxis följt en 1:1-modell. Detta
innebär dock att studerande tilldelas en namngiven handledare under hela
praktikperioden, de ansvarar för att stödja, handleda och utvärdera studerande under hela
praktikens varaktighet (Harvey och Urens, 2019). I Harvey och Urens (2019) forskning

2
Jannica Andtfolk

har det dock identifierats problem med denna strategi för handledning. Vårdarna upplevde
studerande som belastande och hela deras inlärning låg på en handledare.

1:1 modellen användes tidigare även på denna avdelning som studien kommer
genomföras på. Modellen upplevdes som belastande och det

uppstod ett

utvecklingsbehov för handledning av studerande, därför utvecklades ett nytt
handledningssystem och en ny handledningsmodell.

Det nya handledningssystemet består av en mentor (som fungerar som stödperson till
studerande) och dagliga handledare. Detta betyder att personalen belastas mindre
eftersom studerande numera har flera handledare under sin praktikperiod. Samtidigt
utvecklades en ny handledningsmodell. Tanken var att handledningsmodellen skulle
sammanfatta det mest väsentliga som en studerande behöver lära sig just på denna
specifika avdelning. Kunskapsluckan bestod av vad sjukskötarna skall lära ut till
studerande. Den nya handledningsmodellen är uppbyggd kring handledningens innehåll.
Målet var att ge handledarna ett verktyg, en modell så att alla studerande skall ha
möjlighet till samma kunskap trots att de så gott som dagligen går med olika handledare.
Tanken är att sträva till att skapa samma möjligheter för alla oavsett tidigare
kunskapsnivåer.

Idéen bakom trappstegsmodellen som den nya handledningsmodellen heter föddes för
några år sedan när jag som studerande ansvarig deltog i en kurs avsedd för studerande
handledare. Som utgångspunkt fanns en progression stege (innehållande olika trappsteg)
som är framställd av Teija Fredenlund (publikation på kommande). Vi valde dock att
konkretisera modellen och specificera den just till vår enhet. Modellen beskriver vad
studerande behöver kunna för att få en godkänd praktik. Studerande börjar på första
trappsteget och går veckovis/trappstegsvis mot svårare utmaningar. Att ta ett steg i taget
och följa sin egen utveckling är hela tanken med själva trappstegsmodellen.
Förhoppningen var att med hjälp av trappstegen få en tydligare struktur för handledningen
av studerande på avdelningen (bilaga 1).

3
Jannica Andtfolk

Avdelningen som denna studie utfördes på är en högteknologisk avdelning på ett sjukhus
i västra Finland. På avdelningen vårdas patienter med livshotande svikt i ett eller flera
organ, för att effektivt kunna vårda dem behövs olika typer av teknisk utrustning och
kraftfulla läkemedel. Eftersom avdelningen arbetar med högteknologisk apparatur, är det
en speciell utmaning för studerande att se den unika människan mitt bland all teknologi.
Att som vårdare kunna skapa en säker omgivning och en trygg miljö som inte skadar
patienten utan istället befrämjar läkande och samtidigt kunna ge god handledning till
studerande är en ständigt återkommande utmaning (Fridh, 2014).

Enligt Hilli, Melander, Salmu och Jonsén (2014) studie framkommer det att nya
pedagogiska strategier behövs för att förbättra implementeringen av evidensbaserad
praxis i kliniska miljöer. I framtiden kommer kliniska handledare och lärare för
sjukskötarstuderanden att behöva mer pedagogisk utbildning för att kunna stödja den
professionella tillväxten. Likaså bör sjukskötare också ges en grundlig introduktion till
klinisk utbildning innan de börjar. Dessutom bör mer uppmärksamhet ägnas åt
lärandemålen på den fakultet som ansvarar för klinisk utbildning. Med andra ord, dessa
inlärningsresultat bör vara tillräckligt tydliga för att följa samt ha utvärderingskriterier.

Det nya handledningssystemet som består av en mentor och olika handledare har nu varit
i användning ca två år. Under samma tidpunkt som det nya handledningssystemet togs i
bruk togs också en ny handledningsmodell i bruk, trappstegsmodellen, där tanken med
modellen är att handledarna skall veta vad och de skall lära ut och i vilken vecka. Syftet
med denna studie är att se hur sjukskötaren upplever handledningen av studerande efter
att det nya handledningssystemet samt trappstegsmodellen tagits i bruk.

4
Jannica Andtfolk

2. TIDIGARE FORSKNING

I detta kapitel presenteras tidigare forskning som är relevanta för studien och tangerar
ämnet handledning av studerande från vårdarens perspektiv. Den tidigare forskningen
behandlar teman som handledning och mentorskap, samt olika typer av handledningsmodeller och handledningsstilar.

De flesta forskningar som hittats betonar vikten av vad god handledning är och beskriver
studerandes varierande behov. Det är få forskningar som gjorts utgående från
vårdpersonalens upplevelser. Det har inte under studiens gång hittats någon studie som
utgått från en specifik handledningsmodell (som innehåller konkreta mål över vad som
skall läras ut) och som utgår från vårdares upplevelser av hur modellen fungerar.

2.1 Genomförande av litteraturöversikt
Litteraturen består av böcker, tidningsskrifter och vetenskapliga artiklar som sökts
elektroniskt genom databaserna Cinahl, Ebsco, Finna, Pubmed, Research Gate,
ScienceDirect och Google Schoolar, under tiden november 2018 till november 2019.
Artiklarna har valts utgående från studiens syfte och frågeställningar. Manuell
litteratursökning har också gjorts på arbetsplatsen där det tagits del av olika tidskrifter
(Journal of Nursing Education and Practice, Nursing Ethics, Ventilen och
Tehohoitolehti). Litteratursökningen har gjorts på engelska, finska, och svenska. De
centrala sökorden som använts är olika kombinationer av studerande, handledare, kliniskt
kontext, modeller, opiskelija, ohjaaja, sairaanhoitaja, malleja, clinical supervisor, nurses,
students, model. Inklusionskriterierna var att artiklarna skulle ha ett tidsperspektiv på år
2010 - 2019. Artiklar och annan relevant litteratur har också hittats från artiklarnas
referenslistor, med hjälp av den så kallade snöbollseffekten.

5
Jannica Andtfolk

2.2 Handledaren som studerandes förebild
Enligt Holmberg (2011) är handledning en skapande process mellan handledare och de
som blir handledda. Ekebergh (2001) framhåller att handledningen utgör en stor del av
studerandes inlärning och utveckling inom sin yrkesroll. Mogensen et al. (2006)
poängterar att syftet med handledning, är att studerande skall lära sig genom det praktisk,
samt att den skall vara anpassad till yrket. Holmberg (2011) framhåller att handledningen
sker utgående från olika teorier och modeller. Genom att respektera den handleddes
yrkeskunskap och utvecklingsmål uppnås en framgångsrik handledning. Att få arbeta
tillsammans med människor som är intresserade att utveckla sin yrkesroll är både givande
och lärorikt (Holmberg, 2011). Handledaren skall besitta både teoretiskt och praktiskt
kunnande för att på bästa sätt kunna handleda. Handledaren är studerandes
förebild (Mogensen, et al., 2006).
Manninen, Welin Henriksson, Scheja och Silén (2015) anser att handledaren ansvarar för
de pedagogiska aktiviteterna, vägledning och stöd hos studerande i deras
inlärningsprocess samt bedömning av lärandemålen. En handledare kan definieras som
en professionell rollmodell som stöder en student, individuellt och /eller som medlem av
en grupp, för att koppla samman teoretisk och praktisk kunskap och färdigheter i kliniska
miljöer. Handledning syftar till att öka studerandes ansvar och förmåga att arbeta
självständigt. Handledare har olika sätt att förstå sin roll i studerandes lärande. När
handledaren ser studerande som framtida kollegor, är handledningen inriktad på deras
lärande, förståelse av omvårdnad och rollen som en sjukskötare. När handledare fokuserar
på att lära studerande att utföra sjuksköterskeinsatser och uppgifter är fokus på att
fullborda arbetsbelastningen och kontrollera studerande. Handledare använder olika
strategier och tekniker för att övervaka studerande. Manninen et al. (2015) menar att
förtroende är grundläggande för handledning och handledaren måste skapa en känsla av
trygghet och förtroende i förhållande till studerande. Den viktigaste uppgiften för
handledare när det gäller studerandes lärande på en klinisk utbildningsavdelning är att
balansera patientens och studerandes behov. Handledarnas tillvägagångssätt för
studerandes lärande bygger på att hitta en balans mellan att ta hand om patienter och
övervaka studerande samtidigt.

6
Jannica Andtfolk

2.2.1 Mentorskap, en viktig kompetens hos sjukskötaren

Tuomikoski et al. (2018) studie syftade till att beskriva och förklara sjukskötarens mentor
kompetens i mentorskap för sjukskötarstuderande i kliniska praktiken baserat på
självutvärdering, samt identifiera olika mentor profiler. Sjukskötare spelar en viktig roll
i utvecklingen av kompetens hos sjukskötarstuderande och fungerar vidare som en källa
för stöd i den kliniska praktiken samt för att stärka studerandes professionalism. Det finns
empiriska bevis för att mentorskap är ett komplext och dynamiskt pedagogiskt perspektiv
som kan ha både positiva och negativa aspekter. Hilli et al. (2014) skriver att en positiv
mentorupplevelse kan påverka en students beslut att stanna i sjukvårdsyrket (Hilli, et al.,
2014). På detta sätt är det viktigt att bedöma mentor kompetens eftersom en mentor kan
påverka en students lärande väsentligt (Tuomikoski, et al., 2018).

Mentorn förväntas utvärdera studerande, samt ge feedback på deras föreställningar. En
mentor måste också hjälpa en student att känna sig kopplad till den kliniska placeringen
bland annat genom att fungera som en förebild och främja lärande genom reflektion (Hilli,
et al., 2014).

Tuomikoski et al. (2018) studie (som gjorts vid finska universitetssjukhus) bekräftar att
mentorer som rapporterar lägre kompetensnivåer är mer benägna att vara mindre
motiverade än mentorer som rapporterar högre kompetensnivåer. Mentorer som
rapporterar kompetens på högre nivåer hade också deltagit i mentorutbildning oftare än
de som rapporterade lägre kompetensnivåer. Av detta skäl bör mentorsutbildningen ta
hänsyn till sjukskötarens kompetensnivåer så att alla sjukskötare får en grund att bygga
mentor kompetens från. Mentorutbildning bör också innehålla mer fokus på studerandes
utvärderingsprocess och stödja deras inlärningsprocesser. Detta kan öka andelen
sjukskötare som ger studerande tillräckligt med tid för meningsfulla reflekterande
diskussioner. Lärares engagemang i klinisk utvärdering kan hjälpa mentorer genom att ge
dem ytterligare kunskap om de krav som behövs för en korrekt och didaktiskt
tillmötesgående utvärderingsprocess. Dessutom kan samarbetet ge mentorerna en bättre
förståelse av läroplanen och förbättra kommunikation i mentorskap (Tuomikoski, et al.,
2018).

7
Jannica Andtfolk

2.3 Sjukskötarens upplevelse av att vara handledare
En bra handledningsprocess utgående från sjukskötaren består det av fyra kärnor, att ha
tillräckligt med tid, ett fungerande samarbete, tillräckligt med kunskap samt att få
bekräftelse (Bengtsson, Kvarnhäll och Svedberg, 2011).

2.3.1 Att inte ha tillräckligt med tid

Att inte ha tillräckligt med tid innefattar enligt sjukskötare brist på tid samt en stress att
ständigt ha en studerande som följer efter en, allt tar lite längre tid och alla andra på
avdelningen borde också förstå det. Sjukskötaren hoppas också att deras arbetskamrater
skall ha förståelse över att de kanske bör vänta på hjälp en stund längre. I forskningen
framkommer det även att sjukskötaren upplevde studerande som antog sig kunna allt, tog
mera tid och de behövde hålla ett extra öga på dem (Bengtsson, et al., 2011).
Återkopplingar vid dagens slut misslyckas ofta på grund av brist på tid och hög
arbetsbelastning (Jansson och Ene 2016). Dock vid akuta incidenter såg sjukskötaren till
att ge muntlig återkoppling genast (Bengtsson, et al., 2011). Handledning kan vara tungt
och stressande när arbetet är krävande eller när det inte finns tillräckligt med vårdare
(Jansson och Ene 2016).

Förändrade omvårdnadssituationer försvårar effektiv handledning. Sjukskötaren tycker
att det är utmanande att kombinera handledning av studerande utav hög kvalitet med säker
patientvård. Försvagning av patientens tillstånd kräver att handledaren koncentrerar sig
på patientens vård, vilket gör det svårt att hitta tid att handleda studerande (Jansson och
Ene 2016, Hanson, MacLeod och Schiller, 2018).

8
Jannica Andtfolk

2.3.2 Ett fungerande samarbete

Relationen mellan studerande och handledaren upplevdes ibland både som positiv och
negativ. Ett fungerande samarbete, öppen relation samt ett gott bemötande gjorde
handledningsprocessen mera lärorik och stimulerande. Om samarbetet inte fungerade
upplevde sjukskötaren att de inte nådde fram till studerande och att de i sin tur inte
uppnådde sina utsatta mål för praktiken. Ett delat handledarskap upplevdes av
sjukskötaren som positivt, framför allt då samarbetet med studerande inte fungerade. Det
delade handledarskapet avlastade också sjukskötarna eftersom studerandes inlärning inte
fanns på någons specifika axlar. Tidvis upplevde sjukskötaren att de kunde tappa
kontrollen över arbetet när studerande utförde alla vårdaktiviteter och det tog längre tid.
Dock insåg de också att det var viktigt att ge dem tid att utföra alla vårdaktiviteter
självständigt för att utvecklas inom området (Bengtsson, et al., 2011). När handledarna
ser studerande som deras framtida kollegor, inser de också handledning ytterst viktig
(Hanson, et al., 2018).

2.3.3 Att ha tillräckligt med kunskap

Att ha tillräckligt med kunskap beskriver handledarens upplevelser av studerandes
tidigare kunskap samt handledarens egen kunskap. Handledaren ansåg att de själva
behövde uppnå några års arbetserfarenhet före de kunde börja handleda studerande. Det
framkom också i forskning att studerande som kommer ut på praktik har väldigt olika
kunskapsnivåer samt bakgrund (Bengtsson, et al., 2011). Kunskap om studerandes
bakgrund, som tidigare studier, mål och personliga karriärer, ger en inblick i deras tidigare
kunskapsnivå. Att känna till studerandes bakgrund möjliggör en personlig planering av
handledningen (Jokelainen 2013, Hanson, et al., 2018). Studerandes individuella
egenskaper påverkar framgången för handledningen (Hanson, et al., 2018).

9
Jannica Andtfolk

2.3.4 Att få bekräftelse

Genom att som handledare få bekräftelse av det egna yrkeskunnandet och se studerandes
utveckling bidrog till att hela handledningsprocessen upplevdes som berikande. Genom
att studerande bidrog med ny kunskap gav de handledarna möjlighet till eftertanke och
reflektion för egna vårdsituationer, handledningen upplevdes som lärorik från bådas sida
(Bengtsson, et al., 2011). Att dela erfarenhetskunskap är lärorikt (Jokelainen, 2013).

Sjukskötarna upplevde att de fick återkoppling på det egna yrkeskunnande när de visade
studerande de praktiska handlingarna och efteråt hade en dialog angående den utförda
vårdaktiviteten. När handledarna senare såg att studerande hade utvecklats i sin
profession bidrog det till att handledarna upplevde en ökad självkänsla och att hela
handledningsprocessen blev stimulerande (Bengtsson, et al., 2011).

2.4 Olika handledningsmodeller
Ekstedt, Lindblad och Löfmark (2019) beskriver i sin forskning två olika
handledningsmodeller som de forskat i och sedan jämfört och utvärderat med hjälp av
CLES+T. Denna studie är en av få som har jämfört sjuksköterskestuderandes erfarenheter
av olika handlednings modeller. Modell A utgjorde två studerande och en övervakare
(sjukskötare), Modell B utgjorde traditionell handledning (en handledare/studerande som
gick i par). De olika modellerna utfördes på tre sjukhus och utvärderades sedan av
studerande med hjälp av CLES + T. CLES + T är ett kompletterat frågeformulär vars
användningsområde är utvärdering av den kliniska sjuksköterskeutbildningen
utbildningen, frågeformuläret har utvecklats av Anna Löfmark. Svar på CLES + T ges på
en fempunkts skala med följande alternativ: (1) håller helt inte med - (5) håller helt med.
De 34 frågorna i CLES + T är indelade i fem under dimensioner: "Pedagogisk atmosfär
på avdelningen", "Ledarstil för avdelningschefen", "Lokaler för omvårdnad på
avdelningen", "Tillsynsförhållande" och " ”handledarens roll” under den kliniska
placeringen".

10
Jannica Andtfolk

De viktigaste slutsatserna var att båda modellerna gav generell tillfredsställelse bland
studerande

beträffande

lärandemiljön

(pedagogisk

atmosfär,

ledarstil

för

avdelningschefen, lokalerna för omvårdnad på avdelningen) och tillsynsförhållandet,
mätt med CLES + T. Men modell A belystes betydligt högre av studerande än traditionell
handledning, modell B, på objekt som indikerade att avdelningen var en bra
inlärningsmiljö och att personalen i allmänhet var lätta att komma till och intresserade av
att övervaka studerande.

2.5 Lärandet, en dynamisk relation mellan handledaren och
studerande
Gustavsson och Mattson (2018) framhåller att lärande handlar om kunskap, men också
om värderingar, attityder, strategier och förmåga att hantera utmaningar. Studerande bör
inom praktiken ha en förmåga att tillämpa kunskap på flera olika sätt, göra relevanta val,
argumentera, förklara, resonera samt kritiskt granska fakta/teorier. Lärandet sker i ett
socialt sammanhang och är en dynamisk relation mellan studerande och handledare.
Lärmiljön i ett socialt sammanhang främjar utvecklingen av kliniska färdigheter och
kognitiva förmågor. Enligt Karjula och Haataja (2018) krävs olika kompetenser beroende
på avdelning. Genom att ta i beaktande den ständiga utvecklingen som sker och nya
maskiner som används bör man göra upp individuella planer över kunskapskrav på
specifika avdelningar.
I Sandvik, Melender, Jonsén, Jönsson, Salmu och Hillis (2012) artikel framkommer det
att det är studerande som själva bär ansvar över sin kliniska inlärning, men deras inlärning
är dock beroende av att det skapas en lämplig (individuell) lärmiljö just för dem.
Studerande lyfter fram feedback som mycket viktig i lärandeprocessen eftersom den
fungerar som riktlinjer och ger studerande en uppfattning om var de befinner sig i sin
inlärningsprocess. För att som handledare på fältet kunna handleda professionellt bör
handledaren

få

utbildning

inom

didaktiska

frågor

och

vårdvetenskap.

11
Jannica Andtfolk

2.5.1 Studerandes olika lärstilar

Enligt Fredriksson (2007) borde handledaren ta mera fasta på studerandes lärstilar och
framför allt komma ihåg att alla studerande är olika och att de lär sig på olika sätt. Samma
handlednings stil för alla, fungerar inte. En medvetenhet om olika lärstilar kan bidra till
att utveckla andra dimensioner i lärandet. De fyra dimensionerna representeras av: den
konkreta erfarenheten vilket betyder att studerande lär sig genom den konkreta
upplevelsen, eller att göra något till exempel via sinnesintryck och känsla. Den andra
är reflekterande observationen, här framhåller Fredriksson (2007) att studerande lär sig
via iakttagelser, genom att vara uppmärksamma eller genom att med eftertänksamhet se
på när någon annan gör. Den abstrakta begreppsbildningen är den tredje, studerande lär
sig genom att läsa för att begripa vad som sker och händer samt forma idéer. Den fjärde
och sista, det aktiva experimenterande betyder att studerande vill själv pröva sig på och
även göra själv. Som handledare gäller det att ha alla dessa fyra olika lärstilar i åtanke vid
handledning av studeranden.

12
Jannica Andtfolk

3. TEORETISKA UTGÅNGSPUNKTER

Forskningsöversikten visar att handledning, lärande, reflexion samt återkoppling är
viktiga faktorer i en lyckad och trygg handledning. Därför används Ekebergh’s teorier om
handledning, lärande, reflexion och återkoppling som teoretisk bakgrund i denna
avhandling.

3.1 Handledning
En livsvärldsorienterad handledning på en vårdvetenskaplig grund anses vara ett mycket
effektivt lärandestöd i sjuksköterskeutbildningen. Handledning är ett lärandestöd som kan
tillämpas i olika lärande kontexter (både teoretiska och praktiska) (Ekebergh, 2018).
Handledarens uppgift är att leda och stödja lärprocessen, detta inkluderar då
sammanbindningen av teori och vårdpraxis med studerandes erfarenhet. Handledning
gäller också att stödja studerandes utveckling samt färdigheter i vårdandet, allt som
stärker patientens hälsoprocesser och ger god vård (Ekebergh, 2009a). Målet med
handledningen är en yrkesmässig tillväxt och utveckling. Som handledare ger du råd, men
bör komma ihåg att ge den som blir handledd möjlighet till reflektion och eget
ställningstagande. Att handledning skiljer sig från undervisning bör kommas ihåg, detta
genom att studerande förväntas vara aktiva med uppgifter som de skall förstå och hantera,
problemlösningen skall ligga hos dem inte hos handledaren (Blohm, Andersson och
Andersson 2007).

3.1.1 Handledarrollen

Enligt Ekebergh (2009b) handlar handledarrollen inom vårdmiljön om ett sätt att forma
sin egen roll i det didaktiska sammanhanget. Det finns två olika typer av handledarroller,
den ena är en handledare som instruerar, ger dem möjlighet att pröva sig fram, för att
sedan bekräfta eller korrigera. Den andra handledarrollen innebär att vara analytiker och
tolk, det handlar alltså om att hjälpa studerande till insikt om praktiken med hjälp av

13
Jannica Andtfolk

begrepp, perspektiv, modeller samt beprövad erfarenhet. Det optimala skulle vara att se
en kombination av dessa två (Ekebergh, 2009b).
Genom att finnas nära tillhands för studerande, observera och korrigera så att
vårdaktiviteterna blir rätt utförda skapar en stor trygghet hos dem. Samtidigt kan en del
av studerande känna stress över att de ständigt har ögon i nacken och inte får utgå från
egna tankar och känslor samt pröva sig fram. Även att olika vårdaktiviteter som utförs
inte får ta för lång tid, upplevs stressande för studerande. Handledarens närvaro kan alltså
ge studerande en stressad effekt i stället för en lugnande. Därför är det som handledare
viktigt att komma ihåg att förhållningssättet har en viktig inverkan på hur studerande
upplever handledarens närvaro. Handledningen är ämnad till att skapa studerande lärande,
samt kunna vara öppen för studerades tankar och idéer. Utmaningen med att fungera som
handledare är att skapa en lärande miljö där studerade känner sig trygg, avslappnad och
motiverad. Det krävs också en förmåga av närhet, men också distans. En form av balans
i att kunna stödja men också kunna ställa krav (Ekebergh, 2009a).
Som handledare är man en betydelsefull person för studerade, hur handledaren fungerar
har ofta sin utgångspunkt i hur själva handledningen sedan fungerar. Som handledare
skall man besitta mera kunskap än den som blir handledd. För att kunna utveckla
studerandes kunskap är det viktigt att utgå från vilken kunskap hen har för att sedan kunna
bygga vidare på den. Handledningsrelationen byggs kring ett samspel, där båda bidrar till
relationens utveckling, det handlar om ett ständigt givande och tagande, både från den
som handleder och den som blir handledd. Ömsesidig respekt för varandras tankar och
ett förtroendefullt samarbete är hörnstenar i en lyckad handledning. Att fungera som
handledare upplevs allt som ofta stimulerande och utvecklande, men samtidigt utmanande
och ansvarsfullt (Blohm, et al., 2007).

3.2 Lärande

Berglund och Ekebergh (2015) menar att allt lärande är i grunden en förändring eller
utveckling av det vi redan vet, baserat på vår förståelse och våra erfarenheter. Lärande är
förknippat till kunnande, detta eftersom lärande ger oss möjligheten att kunna hantera och
behärska något. Varje ny erfarenhet innebär ett lärande. Inom sjuksköterskeutbildningen

14
Jannica Andtfolk

är lärandet centralt och medvetet, detta betyder att man inom varje kurs i utbildningen
skall skaffa sig nya erfarenheter för att sedan vid ut examination kunna fungera som
professionell sjukskötare.

Handledaren skaffar sig i ett tidigt skede en bild av studerandes sätt att lära, detta genom
att möta hen i deras erfarenhets- och begreppsvärld. Genom att som handledare förstå
detta kan hen vägleda studerande i den yrkesmässiga- och vårdvetenskapliga
begreppsvärld (Ekebergh, 2009b). För att sätta igång ett lärande krävs nyfikenhet och
intresse för att lära mera (Ekebergh, 2009a).

3.2.1 Reflexionens samband med lärande

Reflexionens roll har ett viktigt samband enligt Berglund och Ekebergh (2015) med
lärande (vi tänker kring vårt eget tänkande). Ordet reflexion har många olika innebörd;
tänka efter, överväga sina tankar, att i sin tankevärld skapa mening, grubbla, tänka över,
se nya alternativ, ja att helt enkelt vara öppen för nya erfarenheter. Reflexionen hjälper
oss inom sjuksköterskeutbildningen att utveckla nya företeelser och kunskap som är
anknutna till ansvars- och kompetensområden.

Inom reflexionen handlar det om att vara öppen för nya horisontsammansmälltningar, inte
ta förgivet att man vet och kan allt utan också ställa sig frågorna, kan det vara något annat
som man glömt eller att man på något sätt kanske skulle kunna vidga sina vyer. Detta är
extremt viktigt både som nyutexaminerad och som en sjukskötare som jobbar länge (låta
det som erfars vara obestämt en stund och inte allt för snabbt göra det till något bestämt,
vår förståelse och våra erfarenheter omprövas). Varje patientmöte är en lärande process,
där ny kunskap och horisontsammansmälltning sker, låt bara det som erfars ta en stund
och dra inte för snabba slutsatser samt visa ett öppet sinne (var fördomsfri, lyhörd och
mottaglig för nya idéer) (Berglund och Ekebergh, 2015). Genom reflexion
medvetandegörs olika fenomen i världen och blir därför möjliga att analysera, i stället för
att tas för givna (Ekebergh, 2009a).

15
Jannica Andtfolk

3.2.2 Återkopplingens betydelse för lärandet

Enligt Berglund och Ekebergh (2015) är återkoppling är en viktig komponent vid
lärandet. Återkoppling anses som den mest värdefulla faktor för lärandet. Återkoppling
är viktigt i sociala lärandeteorier, lärlingars lärande, vid utveckling av kompetens, vid
självreglerat lärande samt vid bedömningen av lärandet. Det finns fyra olika typer av
återkoppling; intern, extern, process- och resultatåterkoppling. Intern återkoppling är när
individen själv ger signaler om vart hen är på väg (rätt/fel väg) med tanke på lärandemålet.
Extern återkoppling betyder i sin tur är det är en annan individ eller ett system som ger
dig signaler på hur vägen mot målet ter sig. Stödjande instruktioner har en återkopplande
effekt. Att visa eller beskriva kan ibland vara otydligt och någon effekt fås inte. Process
återkoppling är det som ges under processen, på väg mot målet. Denna kan vara på extern
och intern. Resultatåterkoppling sker när man nått sitt uppsatta mål. Den kan vara både
extern och intern. Det gäller både att lära sig ge återkoppling samt att ta emot. Vid givande
av återkoppling är det viktigt att ge en beskrivande istället för en värderande återkoppling,
man skall ge återkoppling på sådant som faktiskt kan förbättras. Tänk på tidpunkten för
återkoppling, det är bra att ge så fort som möjligt, speciellt om det är något som borde
förbättras. Om du däremot som individ tar emot återkoppling är det viktigt att du ser det
som en gåva, ett sätt där någon vill hjälpa dig, lyssna noga för att ta fasta på
kommentarerna (Berglund och Ekebergh, 2015).

3.2.1 Återkoppling till handledaren

För att som handledare få återkoppling av studerande kan olika sätt användas. Den bästa
återkoppling som fås är muntlig återkoppling, genast efter en avslutad vårdaktivitet, då
har studerande i tydligt och klart minne vad de upplevt och hur de känt sig. Tyvärr finns
här alltid risk för att de inte känner sig tillräckligt trygga och vågar kanske inte ge den
negativa återkopplingen fast de kanske skulle vilja. Då kan studerande i stället ta och
utvärdera skriftligt på ett papper, antingen på ett färdigt utformat formulär eller så kan
hen skriva ner sina tankar helt fritt. Genom att ge studerande möjlighet att skriva ner sina
tankar och upplevelser kan man fånga deras upplevelser av trygghet och tillit, glädje,

16
Jannica Andtfolk

rädslor, nyfikenhet, harmoni eller nedstämdhet och ilska. Denna typ av återkoppling är
ett bra verktyg för handledaren för att kunna modifiera och finslipa sin egen
handledningsstil på (Ekebergh,2009a).

17
Jannica Andtfolk

4. SYFTE OCH FRÅGESTÄLLNINGAR
4.1 Syftet
Syftet med denna studie var att se hur sjukskötaren upplever handledningen av studerande
efter att det nya handledningssystemet samt trappstegsmodellen tagits i bruk.

4.2 Frågeställningar
1. Hur upplever sjukskötaren handledningen av studerande efter att det nya
handledningssystemet tagits i bruk?
2. Hur upplever sjukskötaren handledningen av studerande med hjälp av
trappstegsmodellen?

18
Jannica Andtfolk

5. BESKRIVNING AV
FORSKNINGSPROCESSEN
I detta kapitel beskrivs studiens design och kontext, det redogörs det för studiens urval
och deltagare och slutligen beskrivs det om hur datainsamlingen och dataanalysen
genomfördes.

5.1 Design och kontext
Studiens design är kvalitativ med en induktiv ansats, eftersom denna studie baserar sig på
hur sjukskötaren upplever att handledningen av studerande har förändrats efter att det nya
systemet och trappstegsmodellen togs i bruk. Studiens syfte och frågeställningar söker
svar på handledarnas upplevelser och erfarenheter, därför ses en kvalitativ metod som
relevant. Kontexten där studien genomförts är på en högteknologisk avdelning där
handledningen av studerande utvecklats under de senaste två åren och det har tagits i bruk
ett nytt handledningssystem samt en ny handledningsmodell.

5.2 Urval och deltagare
Valet av metoden har styrts utgående från studiens syfte och frågeställningar. I studien
deltog frivilliga sjukskötare som arbetat i minst tre år samt handlett studerande med hjälp
av trappstegsmodellen.
Studiens deltagare bestod av 13 sjukskötare, alla kvinnor och majoriteten finskspråkiga.
Fem av informanterna var i åldern 31 - 40 år, tätt följd av 41 - 50 åringar som bestod av
fyra stycken. De övriga fyra bestod av informanter i åldrarna 20 - 30 och 51 - 60.
Informanterna som deltog i studien hade som minst åtta års arbetserfarenhet inom
sjuksköterskeyrket och som mest 38 år, medianen av arbetserfarenhet blev 17 år. Av de
13 som deltagit i studien har nio aldrig deltagit i någon utbildning avsedda för

19
Jannica Andtfolk

handledning av studerande, en av informanterna kommer inte ihåg och resterande tre har
deltagit i en utbildning avsedd för handledare, antingen en som sjukhuset ansvarat för
eller så en som yrkeshögskolan ordnat. När de fick frågan över hur ofta de handleder
studerande nu efter att det nya systemet tagits i bruk blev svaren väldigt varierande. Två
handleder studerande flera gånger/ vecka, två handleder studerande en gång per vecka,
hela sex stycken handleder endast varannan vecka och resterande tre handleder en gång i
månaden. Denna sammanfattnings gjordes på basen av bakgrunds formuläret alla fått
fylla i, efteråt fortsatte intervjutillfället med fokusgruppintervjuerna. Ingen av deltagarna
hade möjlighet att på förhand välja grupp, eftersom grupperna framställdes efter
färdigställandet av arbetslistan.

5.3 Datainsamling och material
Valet av metoden har styrts utgående från studiens syfte. Fokusgruppsintervjuer har gjorts
i små grupper för att kunna gå in på djupet av hur sjukskötaren förhåller sig till olika
upplevelser och fenomen. Fokusgruppsintervjuer lämpar sig enligt Wibeck (2017) när
man vill studera argument, värderingar och motiv. Eftersom metoden är kvalitativ ger den
studien möjlighet till deltagarens åsikter, förståelse och erfarenheter. Enligt Esaiasson et
al. (2017) är fokusgrupper i förhållande till enskilda intervjuer ett sätt att minska
skribentens styrande roll. Meningen med fokusgrupper är att de inom gruppen skall få till
stånd ett samtal samt rikta frågor och påståenden till varandra. Med fokusgrupper handlar
det om att kartlägga förekomsten av olika förhållningssätt och öka resonemangen, det går
inte uttala sig generellt om olika grupper (Esaiasson, et al., 2017). Målet är att alla skall
delta och bidra i samtalet.

Datainsamlingen

inleddes

med

att

skribenten

kontaktade

sjukhusets

akuta

serviceområdes överskötare och ett forskningslov erhölls (bilaga 2). Därefter fick de
frivilliga

deltagarna

en

angiven

dag

och

ett

klockslag

att

närvara

vid

intervjutillfället. Fokusgrupperna i denna studie bestod tre separata grupper bestående av
fyra till fem personer i varje grupp. Intervjuerna beräknades ta en timme per grupp och
utfördes på separata dagar. Vid intervjutillfällets början informerades deltagarna om
studiens syfte, att deltagande var frivilligt och att de när som helst kan avbryta medverkan
utan specifik orsak. De som ville delta i studien skrev under ett samtyckesformulär (bilaga

20
Jannica Andtfolk

3) samt besvarade ett bakgrunds formulär (bilaga 4). Efteråt följde en semistrukturerad
intervju. Detta innebär enligt Wibeck (2017) att moderatorn utgår från på förhand
sammanställda frågor. Frågeområden skall vara så öppna som möjligt, ja och nej frågor
bör undvikas. I semistrukturerade fokusgruppsintervjuer har deltagarna friheten att ta upp
frågor som inte finns med i de på förhand utsedda forskningsfrågorna, så länge de är
relevanta för ämnet (Wibeck, 2017). De färdigt framställda frågorna lydde; Vad har ni för
tankar kring handledningen av studerande? Hur har handledningen förändrats efter att
trappstegsmodellen tagits i bruk? Hur stöder den nya handledningsmodellen
handledningen? Intervjuguiden fungerar som ett stöd men följdfrågor som, kan du berätta
lite mera om det, eller kan du förklara hur du menar, läggs till under intervjun (Wibeck,
2017). Intervjufrågorna ställdes på svenska men deltagarna hade rätt att diskutera på sitt
eget modersmål, i detta fall antingen finska eller svenska. Intervjuerna genomfördes på
avdelningen där trappstegsmodellen tagits bruk, i ett ostört utrymme. Intervjuernas längd
varierade från 45 - 60 minuter. Intervjun spelades in på band och transkriberades (skrevs
till text) ordagrant efteråt. Sammanlagt med alla tre fokusgruppintervjuer transkriberades
32 sidor text. Efter transkriberingen följde analysen av data.

5.4. Analys av data

Den kvalitativa innehållsanalysen användes som metod av denna studie, eftersom
metoden är ett bra sätt att analysera samt systematiskt och objektivt beskriva och
kvantifiera data (Wibeck, 2017). Innehållsanalysen utgår från Graneheim och Lundmans
(2004) eftersom den är användbar på olika texter och kan tolkas på olika nivåer. Detta
gör att den passar bra till fokusgruppsintervjuer. I den kvalitativa innehållsanalysen ligger
enligt Graneheim och Lundman (2004) fokus på att kunna identifiera likheter och
olikheter i textens innehåll. Likheter och olikheter uttrycks i kategorier och
underkategorier. Det gäller att vara fokuserad och kunna läsa mellan raderna eftersom
intervjuerna också kan ge utrymme till en hel del olika budskap samt utrymme för
tolkning.

21
Jannica Andtfolk

Den transkriberade texten lästes först flera gånger för att få en helhetsuppfattning över
innehållet, därefter plockades meningsenheterna (ord, meningar och stycken som hör ihop
genom innehåll och sammanhang) ut från alla tre intervjuer, en del väldigt långa och andra
kortare. Efter att meningsenheterna plockats ut kondenserades texten (texten förkortades,
ord som inte var av betydelse avlägsnades). De kondenserade meningsenheterna kodades
(koder beskriver kortfattat meningsenheternas betydelse). Liknande koder fördes samman
till kategorier som sedan också bildade underkategorier. I denna studie framkom det två
kategorier och fem underkategorier. Dessa kategorier och underkategorier presenteras i
studiens resultat. Nedan finns en tabell över hur analysen strukturerats upp.

Kvalitativ innehållsanalys

Meningsbärande
enheter
Ja kyllä se vähän
toimiikin niin, mutta
sitten siinä kun se
että onko opiskelija
nähnyt asian vai
osaako opiskelija..
voi olla että meillä
on vähän eri
näkemys sen
opiskelijan kanssa,
osaako se tämän
asian vai ei.
Kyllä tää on
parempi koska
täällä on selkeästi
laitettu että mitä
kuuluisi käydä läpi
ja suunnittelee että
missä vaiheessa,
kun se että sieltä
täältä juttuja että nyt
mä osaan ton ja nyt
mä osaan ton ja…
kyllä tää on mun
mielestä parempi.

Kondensering

Kodning

Underkategori

Kategori

-onko opiskelija
nähnyt asian vai
osaako opiskelija?
-eri näkemys sen
opiskelijan kanssa,
osaako se tämän
asian vai ei.

Olika
perspektiv på
kunnande

Modellen ger
ett perspektiv
över
studerandes
kunnande och
inlärning

Trappstegsmodellen
stöder och
underlättar
handledningen av
studerande

Trappstegsmodellen
ger en bättre
överblick och är bra
uppstrukturerad.

Bra struktur
och ger
överblick på
handledningen

Modellen ger
handledningen
en ram för
struktur och
innehåll

Trappstegsmodellen
stöder och
underlättar
handledningen av
studerande

Tabell 1. Exempel på genomförd analys.

22
Jannica Andtfolk

6. ETISKA FRÅGESTÄLLNINGAR
Studien har genomförts enligt forskningsetiska anvisningar om god vetenskaplig praxis,
på ett etiskt och hederligt sätt (Forskningsetiska degeneration, 2012). Användningen av
vetenskapliga

källor

och

källhänvisningar

är

förenliga

med

all

vetenskap.

Vetenskapsrådet (2017) lyfter fram vikten av noggrannhet och omsorg i referenserna. I
denna studie har skribenten tagit hänsyn till andra forskare, samt deras resultat,
hänvisningar har gjorts till deras publikationer enligt anvisningar för utformning av ett
vetenskapligt arbete vid Åbo Akademi, enheten för vårdvetenskap (TENK, 2012).
Studien har planerats, genomförts och insamlat data har lagrats enligt krav på
vetenskapligfakta (TENK, 2012). Forskningstillstånd och projektplan skickades till
sjukhuset i förväg.

Den etiska utmaningen vid studier som handlar om människor är att undvika att de skadas,
utnyttjas eller såras. Alla behandlas med respekt. Studien har följt de etiska principerna
som grundar sig i respekt för människans självbestämmanderätt samt att känsliga
personuppgifter inte kan kopplas till en enskild person (Kjellström, 2017). Informanterna
som deltagit i denna studie har fått skriftlig information om studiens utförande samt ett
samtycke som tillgivits vid intervjutillfället. Skribenten informerade sjukskötaren i denna
studie om att deras deltagande är frivilligt och anonymt, samt att de när som helst under
studiens gång kan avbryta medverkan utan speciell orsak, genom detta uppfyller
skribenten samtyckeskravet (Vetenskapsrådet, 2017).

Konfidentialiteskravet har skribenten uppfyllt genom att koda intervjumaterialet så att
ingen obehörig haft tillgång till det. Nyttjandekravet innebär att insamlat material används
endast i forskningssyfte (Vetenskapsrådet, 2017). Intervjumaterialet har behandlats
sakligt och korrekt samt tolkats med respekt. Det inspelade och transkriberade materialet
från fokusgruppintervjuerna har förvarats otillgängligt för obehöriga. Genast när
materialet inte mera behövs kommer det raderas.

23
Jannica Andtfolk

Noggrannhet samt omsorg har skett genom hela studien, dokumenteringen och
presentationen. Datainsamling och bedömningskriterier grundar sig på etik och följer
kriterier för vetenskaplig forskning (Vetenskapsrådet, 2017).

24
Jannica Andtfolk

7. RESULTAT

I detta kapitel presenteras resultatet av det insamlade materialet. Utgående från studiens
syfte har materialet analyserats med hjälp av den kvalitativa innehållsanalysen. Analysen
resulterade i två kategorier och fem underkategorier. Det insamlade materialet baserar sig
på tre fokusgruppsintervjuer som 13 frivilliga sjukskötare deltagit i. De finskspråkiga
citaten från intervjun har översatts till svenska.

Syftet med denna studie var att se hur sjukskötaren upplever handledningen av studerande
efter att det nya handledningssystemet samt trappstegsmodellen tagits i bruk. Den första
forskningsfrågan: 1. Hur upplever sjukskötaren handledningen av studerande efter att det
nya handledningssystemet tagits i bruk? synliggör en kategori som beskriver vad
förändringen av handledningssystemet har lett till, samt tre underkategorier som beskriver
gemensamt ansvar, fokus på kunnande och inlärning samt hur betydelsefullt det är med
återkoppling, muntlig som skriftlig (tabell 2) Den andra forskningsfrågan: 2. Hur
upplever sjukskötaren handledningen av studerande med hjälp av trappstegsmodellen?
bidrog till en kategori som framhåller att trappstegsmodellen ger stöd och underlättar
handledningen. De två underkategorierna som uppkom betonar att modellen ger
handledningen en ram för struktur och innehåll samt ett perspektiv över studerandes
kunnande och inlärning (tabell 2). Nedan kommer kategorierna och underkategorierna
presenteras skilt för sig.

25
Jannica Andtfolk

Kategori

Underkategori
Handledning av studerande är ett gemensamt

Handledningssystemet bidrar till ett gemensamt
ansvar med fokus på studerandes kunnande och
på systematiserad återkoppling.

ansvar
Studerandes kunnande och inlärning sätts i fokus

Muntlig och skriftlig återkoppling ges mer
systematiserat
En ram för struktur och innehåll
Trappstegsmodellen stöder och underlättar
handledningen av studerande

Perspektiv över studerandes kunnande och
inlärning

Tabell 2. Avhandlingens kategorier och underkategorier.

7.1 Handledningssystemet bidrar till ett gemensamt ansvar
med fokus på studerandes kunnande och på systematiserad
återkoppling.
Resultatet som framkom av analysen visade att det nya handledningssystemet, bestående
av en mentor (som fungerar som stödperson ”övervakare” till studerande) och dagliga
handledare, har lett till att vårdpersonalen (sjukskötarna) på den högteknologiska
avdelningen upplever en förändring i handledningen av studerande. Handledarna
uttrycker att det nya systemet är mindre belastande än att ha en studerande som följer
samma handledare under en längre tid, vanligtvis i sex veckor. Det nya
handledningssystemet har resulterat i att informanterna nu anser att handledningen sker
under ett delat och gemensamt ansvar. Deltagarna lyfter fram studerandes kunnande och
inlärning som en utmaning efter att det nya systemet togs i bruk, enligt dem kan
studerandes kunnande och inlärning tidvis blir lidande av att handledarna byts dagligen.
Därför gäller det som handledare och studerande att vara uppmärksam med att få den
dagliga återkopplingen både muntligt samt skriftligt.

26
Jannica Andtfolk

7.1.1 Handledning av studerande är ett gemensamt ansvar

I intervjuerna framkommer det att efter att det nya systemet togs i bruk upplever
handledarna att studerande numera är hela avdelningens studerande. Att de dessutom alla
delar på ansvaret över att studerande lär sig något under sina praktikveckor och att allt
inte ligger på den ena handledarens axlar är enligt informanterna till en positiv fördel.
Såhär beskriver en av informanterna det numera delade gemensamma ansvaret.

”Detta system tvingar verkligen studerande att ta eget ansvar och minskar vårt ansvar.
För att om jag var handledare i sex veckor så är allt på mitt ansvar, hur bra jag har
förklarat och vad jag gjort, men nu när handledarna byts dagligen kan de följa den nya
modellen och själva ta ansvar för vad de gör. ” (B2)

Eftersom handledningen är ett gemensamt ansvar framhåller informanterna att det är bra
med flera handledare, bl.a. för att studerande då får se och bekanta sig med olika arbetssätt
som handledarna har. Det finns inte bara ett rätt sätt att utföra olika vårdaktiviteter på,
utan flera. Trots att själva handledningssystemet ändrats och att ansvaret numera är delat
består själva handledningsstilen oförändrad.

”Det finns inget handledningssätt som är rätt eller fel, det finns bara olika sätt, alla är vi
olika handledare och alla studerande är olika.” (B1)

Det negativa med ett delat och gemensamt ansvar som framkommer i intervjuerna är att
en del av handledarna upplever att det nya systemet belastar mentorerna mer än de dagliga
handledarna. Detta eftersom det hör till mentorernas uppgift att göra arbetslistorna till
studerande, utse de dagliga handledarna, presentera trappstegsmodellen samt regelbundet
gå igenom trappstegsmodellen med sin studerande och följa upp deras inlärning och
kunnande. Enligt några av de få mentorerna som deltog i intervjun anser de inte att det är
tyngre med mentorskapen än att vara handledare, eftersom de fungerar frivilligt som
mentor på avdelningen.

27
Jannica Andtfolk

Trots att informanterna lyfter fram att det nya systemet orsakar mera jobb för mentorerna
är de alla av samma åsikt, att för handledarna är det nya systemet mindre belastande
eftersom handledarna varierar så gott som dagligen och det är mera sällan de har en
studerande att handleda. Det gamla systemet var det mera påfrestande eftersom då
handledde en handledare en studerande i sex veckor. Att som handledare ha olika
studerande varje vecka kan också kännas påfrestande eftersom de upplever att de inte kan
skapa sig samma helhetsbild av studerande som tidigare samt att det är svårare att få fasta
på vad studerande egentligen kan och har lärt sig. Därför anser informanterna att få
handleda samma studerande ofta ger dem en bättre helhetsbild och en mera balanserad
handledning.

7.1.2 Studerandes kunnande och inlärning sätts i fokus

Det nya systemet har enligt informanterna bidragit till att studerande som kommer till
avdelningen, nu uppfattas som hela avdelningens studerande. Detta har lett till att det är
på allas ansvar att se till att studerande lär sig något och faktiskt också kan något när hen
avslutar sin praktik. Alla informanter framhåller tydligt att det är inte bara på
handledarens ansvar utan också på studerandes ansvar att visa och berätta vad de lärt sig.
Allt för ofta har handledaren och studerade olika perspektiv på vad kunnande är.

Det poängteras av informanterna att studerande har olika kunskapsnivåer redan då de
kommer ut på fältet, det märks klart och tydligt vilka ”program” de går, sedan har deras
eget intresse en stor inverkan på inlärningen. En intressant aspekt som framkom efter att
det nya systemet har tagits i bruk var att det ger studerande möjlighet att fuska. Med detta
menar informanterna alltså, när handledaren byts dagligen och om skriftliga
rapporteringen fallerar kan studerande säga att ingen har berättat detta för hen, när det
sedan kollas upp har de visst fått informationen, både visat och förklarat till sig. Som
lösning på detta skulle handledarna kunna tänka sig något litet prov som skulle visa
studerandes inlärningsresultat samt kunnande.

28
Jannica Andtfolk

”Det är svårt att bedöma när en studerande säger att jag kan det här, vad betyder det för
hen att hen kan..? om det i praktiken skulle finnas en litet prov, kan det hända att hens
kunnande skiljer sig helt från vår synvinkel. " (D1)

För att inte ge studerande möjlighet till fusk utan i stället lägga fokuset på deras inlärning
och kunnande framhåller informanterna det viktigt att den dagliga återkopplingen blir
given, både muntligt och skriftligt.

7.1.3 Muntlig och skriftlig återkoppling ges mer systematiserat

Handledarna på avdelningen upplever att de dagligen ger studerande den muntliga
återkopplingen, den skriftliga återkopplingen blir lätt bortglömt och skulle behöva
utvecklas för att göra den snabbare och lättare att fylla i.

7.1.3.1 Muntlig återkoppling

Den muntliga återkopplingen ges dagligen och systematiserat. En av informanterna
framhåller att studerande behöver få den dagliga muntliga återkopplingen för att kunna
vidareutvecklas. Så gott som alla som blev intervjuade lyfte fram att den muntliga
återkopplingen ges dagligen och under hela arbetsskiftet, några av informanterna gav
ännu en sammanfattning vid skiftets slut och frågade dessutom studerande hur de
utvärderade handledaren.

"Jag ger hela tiden utvärdering och sedan vid slutet av arbetsdagen, så jag har gett en
kort sammanfattning, och frågade hen vad som varit bra och vad som varit dålig, och hur
jag har lyckats som handledare?" (D2)

Den positiva muntliga återkopplingen är mycket lättare att ge än den konstruktiva,
åtminstone enligt en del. Somliga säger genast till, till exempel om de glömt ta på sig
förklädet i grundvården, eller om aseptiken blir lidanden. När det sedan gäller saker som

29
Jannica Andtfolk

hur de lär sig, till exempel ta blodprover, utföra munvården, läkemedelsräkning med
mera, kan det vara svårare att säga till och få dem att utföra alla uppgifter rätt. Med tanke
på muntlig konstruktiv återkoppling poängterades det att handledarna önskar sig riktlinjer
över hur man på ”rätt sätt” ger en konstruktiv och byggande/utvecklande muntlig
återkoppling. Det var endast en av informanterna som gick rakt på sak och hade inga
problem med att ge konstruktiv återkoppling. Alla önskade dock att studerande som gör
fel eller behöver mera kunskap inom olika områden får den konstruktiva återkopplingen
genast för att sedan ha möjlighet att förbättra och förändra sig.

”Vi skulle behöva utbildning för handledarna. Hur man ger konstruktiv feedback på ett
sådant sätt att du inte förlorar det goda från dagen. ” (A2)

”Jag tror att det är stora kast mellan oss. Svårt att hitta en linje på hur du ger muntlig
uppbyggande återkoppling.” (D3)

Enligt informanterna ges alltså den muntliga återkopplingen dagligen och under hela
skiftet, medan den skriftliga återkopplingen handledare emellan tidvis blir bortglömd.

7.1.3.2. Skriftlig återkoppling

I intervjun framkommer det bekymmer med den skriftliga återkopplingen. Eftersom
handledarna byts så gott som dagligen och eftersom mentorn är den som sammanfattar
studerandes mellan- och slutvärdering, krävs en omfattande och beskrivande skriftlig
daglig återkoppling. Den skriftliga återkopplingen ges i mapp mellan handledarna som
studerande inte har tillgång till.

”Jag försöker berätta för studerande samma saker som jag skriver, inte skriver jag några
hemliga saker här, utan samma saker som jag säger till er. " (B1)

30
Jannica Andtfolk

Informanterna poängterar att den skriftliga utvärderingen skrivs med egna ord men det
finns hörnstenar som kan följas för att få en heltäckande rapport. Tanken är att
handledaren efter avslutat skifte med ifrågavarande studerande antecknar kort hur dagen
gått, vad som gått bra och vad som behöver tränas mera på.

Inom den skriftliga rapporteringen framkommer det enligt informanterna brister, många
handledare glömmer att anteckna, en del skriver väldigt långa sammanfattningar över
dagen och andra sammanfattar med några ord. Inom den skriftliga återkopplingen
framkommer många utvecklingsbehov för handledarna. Fördelarna med den skriftliga
återkopplingen som lyfts fram av handledarna är att de kan på förhand bläddra i mappen
om de har tid och vet att de kommer ha en studerande nästa dag.

”Utvärderingsmappen för studerande kan användas till godo ...Ibland skulle det ge en
bra uppfattning om studerandes kunnande redan före man träffat hen” (B1)

Det som informanten här med sitt citat vill understryka är att det skulle vara bra för
handledarna att ta tillvara och utnyttja det som redan finns skrivet i mappen. Enligt några
av informanterna underlättar det för handledarna att se hur de andra bedömt studerande
och dessutom kunnat läsa lite om vad de tidigare skiften tagit hand om för patienter.

En intressant kommentar som framkommer under två av tre intervjutillfällen är att
studerande har möjlighet att ge anonym återkoppling till handledarna, själva avdelningen
och till avdelningssköterskan. Detta anser handledarna är mycket bra eftersom få av
studerande vågar ge konstruktiv återkoppling till handledarna öga mot öga trots att de ber
om den. Informanterna lyfter fram att system som återkopplingen ges i heter CLES + T
och fungerar på hela sjukhuset som utvärdering av studerandes praktikperiod. Där jämförs
också olika avdelningar med varandra och det är endast avdelningsskötaren på alla
avdelningar som tillgång till rapporten. En gång om året printas rapporterna ut, bara för
att kunna behålla anonymiteten på studerande. Denna mätning visar sig vara i medeltal
kring åtta på denna avdelning, vilket är ett bättre medeltal än de flesta avdelningar. Med
de vitsordet kan det konstateras att studerande också gillat det nya systemet, dock är det
ännu en lång väg att nå tio, men dit strävar de.

31
Jannica Andtfolk

7.2 Trappstegsmodellen stöder och underlättar
handledningen av studerande
I samband med att det nya handledningssystemet togs i bruk, togs också en ny
handledningsmodell i bruk. Denna trappstegsmodell underlättar och stödjer enligt
informanterna handledningen av studerande eftersom handledaren byts så gott som
dagligen, det kan annars vara svårt att veta vad som borde gås igenom och när.

7.2.1 En ram för struktur och innehåll

Den nya handledningsmodellen ger enligt handledarna en ram över vad studerande har
möjlighet att lära sig inom loppet av sin sex veckors praktik. Om de faktiskt skall hinna
med allt som står skrivet i modellen framhåller informanterna att det skulle vara en ultimat
praktikperiod. Dock är de heller inte beredda att stryka något från modellen eftersom den
beskriver allt vad som kan finnas till påseende just på deras avdelning. Hur en studerades
praktikperiod blir att se ut beror mycket på avdelningens patientmaterial. Eftersom
avdelningen är en akut avdelning kan de på förhand inte veta hurdana sjukdomar eller i
vilket behov av hjälp patienterna är.

Informanterna upplever trappstegsmodellen som realistiskt uppbyggd, de börjar från det
lätta, vecka ett och går sedan veckovis mot svårare utmaningar och målsättningar.
Handledningen är numera strukturerad och de vet bättre vad de skall berätta till
studerande i vilken vecka och inte genast överösa dem med all kunskap. Några av
informanterna framhåller också att den är flexibel, beroende på vilken patient som vårdas
kan de hoppa lite mellan veckorna för att kortfattat berätta om till exempel hur en
andningsmaskin fungerar. När studerande fått mera kunskap inom området och varit på
praktik i ca 4 veckor kan de på nytt gå igenom men nu noggrannare eftersom hen fått
mera erfarenheter och ett bredare kunnande inom en patients syresättning.

Modellen bidrar till att handledningen blir heltäckande samt ger ett helhetsperspektiv på
vad som förväntas av handledarna men också vad som förväntas av studerande, den ger
enligt informanterna en snabb överblick över var studerande befinner sig. Modellen är

32
Jannica Andtfolk

bra att ha som målsättning över inlärningen och handledningen men hela modellen
förverkligas inte alltid. De två första veckorna är lättare att förverkliga medan i senare
veckor kan den vara mycket svår att förverkliga, allt beror dock på patientmaterialet, om
studerande kommer i kontakt med det praktiskt, informanterna framhåller dock att det
finns inget hinder att gå igenom det teoretiskt tillsammans med handledaren.

”jag skulle nog säga att jag har nog försökt gå igenom allt teoretiskt om inte det kommer
emot.. Jag minns speciellt i våras, de som var studerande då sista dagen... kollade vi
igenom då vad de inte sett och så gick vi i grupp igenom det de inte sett.. vi var till och
med till akuten och lekte att vi hade trauma hälytys..” (B3)

Trappstegsmodellen tar tyvärr tid att gå igenom och ibland hinner handledarna inte, dock
framkommer det i intervjuerna att modellen finns laminerad och utsatt på alla
patientplatser så att de skall vara lätta att ta fram även fast de är i patientvården. Att
studerande skulle ha en egen utprintad trappstegsmodell i fickan och kruksa av vartefter
de lärt sig skulle vara optimalt enligt alla handledare. Detta skulle också ge en snabb
överblick över vad studerande kan och har lärt sig samt var hen befinner sig.

7.2.2 Perspektiv över studerandes kunnande och inlärning

Informanterna upplever att de med hjälp av denna handledningsmodell får de en snabb
överblick över vad studerande kan. När studerande inleder sin praktikperiod har de alla
något i sin ryggsäck, det kan vara en tidigare utbildning eller så kan de bara vara väldigt
pålästa. Alla börjar från det lätta och går mot det svårare, men beroende på den tidigare
kunskapen som studerande besitter går det att skräddarsy och hoppa lite i
trappstegsmodellen. Informanterna lyfter fram att trappstegsmodellen, som egentligen är
till för handledarna fungerar ypperligt också för studerande, den ger riktlinjer på vad som
förväntas av dem samt nyfikenhet att ta reda på. Informanterna framhåller att studerande
kan också ta ansvar och lyfta fram trappstegsmodellen och visa vad de vill lära sig samt
vad de redan kan. Enligt handledarna ger trappstegsmodellen studerande en heltäckande
bild av inlärningen, just på denna specifika avdelning. Eftersom studerande får denna
trappstegsmodell i sin hand första dagen på sin praktik kan de också själva ta ansvar och

33
Jannica Andtfolk

vara aktiva över vad som förväntas av dem. En av informanterna framhåller att modellen
aktiverar åtminstone de studerande som finner intresse för just detta område.

Som tidigare också framkom i resultatet anser handledarna att det skulle vara nödvändigt
med ett litet prov, ett bevis på vad studerande kan. Detta eftersom handledarna och
studerande kan ha väldigt olika åsikter om vad kunnande är. Provet skulle inte vara något
stort och omfattande, inte heller något som skapar stress hos studerande. En av
informanterna tycker att det kunde vara, att de kan från början till slut göra munvården
självständigt eller koppla upp en patient till ett cardioskop, eller varför inte en läkemedels
räkneuppgift. En stark åsikt som uppkommer av de flesta är också att mycket vilar på
studerades axlar. De blir varje dag ombedda att säga till om de inte förstår eller och någon
förklarar något otydligt. Informanterna lyfter fram att det är studerandes ansvar över hur
deras inlärning sker.

För att kort sammanfatta informanterna, alla är olika, både studerande och handledarna,
och alla har olika sätt att undervisa på, dock vet alla nu vad de skall ta upp under en sex
veckors praktikperiod, tack vare trappstegsmodellen.

34
Jannica Andtfolk

8. DISKUSSION
I detta kapitel diskuteras resultatet av studien mot tidigare forskning samt studiens
teoretiska utgångspunkter. Målet med studien var att ta reda på hurdan upplevelse
sjukskötaren hade av det nya handledningssystemet och den nya handledningsmodellen.
Diskussionen är uppdelad i två delar, i den första diskuteras handledningssystemet som
lett till ett gemensamt ansvar, studerandes kunnande och systematiserad återkoppling. I
den andra delen diskuteras handledningsmodellen som enligt informanterna ger
handledningen en ram för struktur och innehåll samt ett perspektiv över studerandes
kunnande och inlärning.

8.1 Diskussion av handledningssystemet i relation till tidigare
forskning och teoretisk bakgrund
Studiens resultat visade att det nya handledningssystemet bidrar till ett delat och
gemensamt ansvar. Informanterna menar att alla handledare numera har ansvar för
studerande. Att inte bara ha en handledare utan flera, belastar inte personalen på samma
sätt som tidigare, speciellt när de finns studerande som är hela sex veckor på praktik.
Liknande upplevelser framkommer i Bengtsson et al. (2011) studie, ett delat
handledarskap upplevs som positivt. Det delade handledarskapet avlastade sjukskötaren
eftersom studerandes inlärning inte fanns på någons specifika axlar. Om en studerande
som inte är intresserad av att lära sig något och heller inte kommer överens med sin
handledare är detta ett ypperligt system. En annan fördel som lyfts fram i resultatet varför
det är bra med flera handledare, är bland annat för att studerande då får se och bekanta
sig med olika arbetssätt som handledarna har. Enligt Holmberg (2011) är handledning en
skapande process mellan handledare och de som blir handledda. En viktig fråga är vad
som sker med den skapande processen då flera handledare är involverade i en studerandes
handledning eller är det bara bra?
Det framkommer dock inte bara positiva aspekter med att handledaren byts ofta. Det
negativa som informanterna lyfter fram då handledarna byts dagligen är att sjukskötaren
upplever att de inte hinner få fasta på vad studerande kan eller bör lära sig. Informanterna

35
Jannica Andtfolk

föredrar att få handleda samma studerande några dagar efter varandra för att få en bättre
helhetsbild av vad hen kan. Å andra sidan framhåller informanterna att det finns också
studerande som tror sig kunna allt redan från första dagen och med dessa studeranden bör
handledaren ha ett extra öga. Detta styrker också Bengtsson, et al. (2011) med sin
forskning, där de framkommer att sjukskötaren upplevde studerande som antog sig kunna
allt, tog mera tid och att de behövde hålla ett öga på dem. Informanterna menar också att
det i andra sammanhang gäller att hålla ett öga på studeranden eftersom det nya systemet
med flera handledare ger studerande möjlighet till fusk. Eftersom handledarna byts
dagligen så kan studerade hävda att ingen har varken visat eller lärt mig detta. Trots att
handledarna sinsemellan kollar upp det, och det har gåtts igenom. Å andra sidan kanske
studerande inte förstått vad hen blivit lärt, och det är bra med att få det förklarat på nytt
av någon annan som kanske har ett annat sätt att förklara samma sak på, för alla
studerande har olika inlärningsstilar och alla handledare berättar och förklarar olika.
Alla informanter framhåller tydligt att det inte bara är på handledarens ansvar utan också
på studerandes ansvar att visa och berätta vad de lärt sig. Blohm et al. (2007) poängterar
att handledning skiljer sig från undervisning, studerande förväntas vara aktiva med
uppgifter som de skall förstå och hantera. Problemlösningen skall ligga hos studeranden
inte hos handledaren. Informanterna lyfter fram att det är också på studerandes ansvar att
de visar intresse för sin egen inlärning. Delat ansvar kan vara en fungerande lösning, men
det är möjligt att om det inte skulle finnas en mentor som håller i trådarna för varje enskild
studerande skulle kanske studerandes inlärning bli lidande. Det nya systemet innebär att
det är på allas ansvar att se till att studerande lär sig något och har adekvat kunskap när
hen avslutar sin praktik. Ekebergh (2001) framhåller i sin teori att handledningen utgör
en stor del av studerandes inlärning och utveckling inom sin yrkesroll.
Enligt informanterna bidrar också det nya handledningssystemet till att studerandes
kunnande och inlärning sätts i fokus. Holmberg (2011) poängterar att handledningen sker
utgående från olika teorier och modeller. Handledarens uppgift är att leda och stödja
lärprocessen, detta inkluderar då sammanbindningen av teori och vårdpraxis med
studerandes erfarenhet (Ekeberg, 2009a). Ekebergh (2009a) poängterar att utmaningen
med att fungera som handledare är att skapa en lärande miljö där studerade känner sig
trygg, avslappnad och motiverad. Det krävs också en förmåga av närhet, men också
distans. En form av balans i att kunna stödja men också kunna ställa krav.

36
Jannica Andtfolk

Studerande kan anses som en resurs under deras praktik, det är oftast de som besitter den
senaste kunskapen. Det är lärorikt att lära från varandra. Handledarna är också olika, en
del är nyutexaminerade, andra håller sig uppdaterade med att ständigt samla in ny
information och vill lära sig det senaste både teoretiskt och praktiskt. Sen finns det tyvärr
alltid de som jobbar på samma sätt år ut och år in, de som inte vill lära sig något nytt ej
heller ta emot ny information. Det gäller bara som studerande att kunna föra fram den på
rätt sätt till handledaren.
I resultatet framkommer det att handledaren och studerade ofta har olika perspektiv på
vad kunnande är. Det poängteras av informanterna att studerande har olika
kunskapsnivåer redan då de kommer ut på fältet, det märks klart och tydligt vilka”
program” de går, sedan har deras eget intresse en stor inverkan på inlärningen. Detta
understryker också Bengtsson et al. (2011) i sin forskning, att studerande som kommer
ut på praktik har olika kunskapsnivåer samt bakgrund (Bengtsson, et al., 2011). Kunskap
om studerandes bakgrund, som tidigare studier, mål och personliga karriärer, ger en
inblick i deras tidigare kunskapsnivå. Att känna till studerandes bakgrund möjliggör en
personlig planering av handledningen (Jokelainen 2013, Hanson et al., 2018).
Studerandes individuella egenskaper påverkar framgången för handledningen (Hanson et
al., 2018). För att säkerställa studerandes inlärning skulle informanterna vilja att alla
studerande utförde ett litet prov som skulle visa var studerande befinner sig i sin
inlärning. Ett litet praktiskt prov skulle säkert vara bra, det skulle kunna vara allt från
läkemedelsräkning till grundvård till blodprovstagning. Men här borde det säkert också
göras upp en lite plan över hur alla går tillväga och när studerande skall utföra vilket prov,
eller behöver ens alla studerande ha samma prov? Kanske det kunde variera från
studerande till studerande? Är det då mentorns uppgift att bestämma vem som utför vilket
prov? Här bör dock mentorn ha möjlighet att ta del av handledarens muntliga och
skriftliga återkoppling för att få en helhetsbild av studerandes kunnande och inlärning.
För att lägga fokuset på studerandes inlärning och kunnande framhåller informanterna det
viktigt att den dagliga återkopplingen blir given, både muntligt och skriftligt. Vikten av
återkoppling för studerande anses enligt Berglund och Ekebergh (2015) som den mest
värdefulla faktor för lärandet. Återkoppling är viktigt i sociala lärandeteorier, lärlingars
lärande, vid utveckling av kompetens, vid själv reglerat lärande samt vid bedömningen
av lärandet. Enligt informanterna behöver studerande få återkoppling dagligen för att ha
möjlighet till utveckling och främja sin inlärning på praktikplatsen. Enligt Benners (1993)

37
Jannica Andtfolk

teori utvecklas sjukskötaren främst genom erfarenheten hen införskaffar sig genom att
vara verksam inom ett område under en längre period. Erfarenhet ska kopplas samman
med teoretiska kunskaper, reflektion och återkoppling samt personliga egenskaper, på det
sättet sker utvecklingen från novis till expert. Berglund och Ekebergh (2015) poängterar
att det gäller både att lära sig ge återkoppling samt att ta emot.
Informanterna beskriver utvärderingen av studerande som en utmaning, det är lätt att ge
den dagliga muntliga återkopplingen till studerande under arbetets gång, men den
skriftliga återkopplingen är bristfällig. Den skriftliga återkopplingen blir lätt bortglömd
och det är svårt att skriva den flera dagar senare. Enligt Jansson och Ene (2016)
misslyckas återkopplingar vid dagens slut ofta på grund av brist på tid och hög
arbetsbelastning. Dessutom behöver kanske instruktionerna på hur de skall skriva ner den
dagliga återkopplingen utformas och förnyas. Ett nytt återkopplingssystem med färdiga
alternativ skulle eventuellt kunna underlätta för personalen. Den skriftliga återkopplingen
är till för mentorerna så att de sedan i sin tur skall kunna ge en mellan- och slutvärdering.
Hilli et al. (2014) framhåller också i sin forskning att det är mentorn som förväntas
utvärdera studerande, samt ge feedback på deras föreställningar.
Att ge en konstruktiv återkoppling är enligt alla informanter inte alltid så lätt.
Sjukskötarna önskar sig utbildning i hur de ger konstruktiv feedback på rätt sätt.
Tuomikoski et al. (2018) skriver att en utbildning för mentorer bör innehålla mer fokus
på studerandes utvärderingsprocess och stödja deras inlärningsprocesser. Detta kan öka
andelen sjukskötare som ger studerande tillräckligt med tid för meningsfulla reflekterande
diskussioner. Berglund och Ekebergh (2015) poängterar att det gäller både att lära sig ge
återkoppling samt att ta emot. Informanterna önskade också att de kunde ge studerande
återkoppling på ett sådan sätt, att allt bra från dagen inte går förlorat och att deras
studerande inte tappar ansiktet.
Att få återkoppling vid dagens slut är viktig både för studerande som blivit handledda
samt för den som handlett. Sjukskötaren behöver återkopplingen för att få sitt
yrkeskunnande bekräftat, utvecklas i sitt yrke samt för den ökade självkänslan. Detta
antyder också Bengtsson et al. (2011), sjukskötarna upplevde att de fick återkoppling på
det egna yrkeskunnande när de visade studerande de praktiska handlingarna och efteråt
hade en dialog angående den utförda vårdaktiviteten. När handledarna senare såg att
studerande hade utvecklats i sin profession bidrog det till att handledarna upplevde en

38
Jannica Andtfolk

ökad självkänsla och att hela handledningsprocessen blev stimulerande (Bengtsson, et al.,
2011).
Ekebergh’s (2009a) teori styrker vikten av att studerande också skall kunna ge
handledaren återkoppling. Den bästa återkoppling som fås är muntlig återkoppling, genast
efter en avslutad vårdaktivitet, då har de i tydligt och klart minne vad de upplevt och hur
de känt sig. Tyvärr finns här alltid risk för att de inte känner sig tillräckligt trygga och
vågar kanske inte ge den negativa återkopplingen fast de kanske skulle vilja. Då kan
studerande enligt informanter istället ge anonym återkoppling till handledarna, själva
avdelningen och till avdelningsskötaren. Detta anser informanterna är mycket bra
eftersom få av studerande vågar ge konstruktiv återkoppling till handledarna öga mot öga
trots att de ber om den. Informanterna lyfter fram att systemet som studerande kan ge
anonym återkoppling i till handledaren heter CLES + T. Ekebergh (2009a) anser att denna
typ av återkoppling är ett bra verktyg för handledare för att kunna modifiera och finslipa
handledningsstilen.

8.2 Diskussion om trappstegsmodellen i relation till tidigare
forskning och teoretisk bakgrund
Holmberg (2011) poängterar att handledningen sker utgående från olika teorier och
modeller. I denna studies resultat framstår trappstegsmodellen enligt informanterna som
ett stöd som underlättar handledningen av studerande. Modellen ger enligt informanterna
handledningen en ram för struktur och innehåll. Att handleda med hjälp av en modell
anser Handal och Lauvås (2001) i sin forskning som ett användbart verktyg, för att
bibehålla och utveckla kompetens, framförallt i verksamheter där man arbetar med
människor. Handal och Lauvås (2001) framhåller att enligt dem är det viktigt att
konkretisera tankemodeller till handlingsmodeller, eftersom handlingsmodeller anger hur
man skall gå till väga. Syftet med en modell, att öka den egna förståelsen kring det egna
handlandet i teori och praktik som står i en ständig växelverkan. Gjems (1997) anser att
målet med en modell är att bibehålla och utveckla kompetens hos handledaren och
studeranden som i sin tur avspeglar sig i verksamheten.

39
Jannica Andtfolk

Informanterna anser att trappstegsmodellen med hjälp av sina ramar bidrar till att
handledningen blir heltäckande samt ger ett helhetsperspektiv på vad de förväntas lära ut
till studerande. Handal och Lauvås (2001) talar också om ramar för handledning och
syftar då på att man alltid som handledare bör förstå och hålla sig kritisk till de ramar som
man arbetar inom men också att det finns ramar som inte går att påverka. Dock lyfter
informanterna fram att det inte alltid fungerar att följa trappstegsmodellen steg för steg
eftersom patientmaterialet är väldigt varierande och ibland också på grund av tidsbrist
eller snabba vändningar i patientens tillstånd som kräver akut vård, handledningen blir
åsidosatt. Detta framkommer också i Jansson och Ene 2016, Hanson et al. (2018)
forskning, att förändrade omvårdnadssituationer försvårar effektiv handledning.
Sjukskötaren anser att det är utmanande att kombinera handledning av studerande utav
hög kvalitet med säker patientvård. Försvagning av patientens tillstånd kräver att
handledaren koncentrerar sig på patientens vård, vilket gör det svårt att hitta tid att
handleda studerande (Jansson och Ene 2016, Hanson, et al., 2018).

Handledarna framhåller att de på grund av tidsbrist ena dagen eller på grund av
patientmaterialet inte hinner gå igenom allt som står på trappstegsmodellen just den
veckan, tar de studeranden med och gå igenom det teoretiskt åtminstone, om ej praktiskt.
Men här förväntar de sig också att studerande visar intresse och är nyfiken för de har ju
trots allt samma trappstegsmodell som ram för sin praktikperiod. I Sandvik et al. (2012)
artikel framkommer det att det är studerande som själva bär ansvar över sin kliniska
inlärning, men deras inlärning är dock beroende av att det skapas en lämplig (individuell)
lärmiljö just för dem.

Trappstegsmodellen beskriver enligt informanterna allt vad som kan användas just på
denna högteknologiska avdelning. Trots att det är mycket som skall hinnas gå igenom på
en vecka så vill informanterna inte heller ta bort något från modellen. Modellen är
uppbyggd så att det är lättare i början och sedan följer den en struktur vecka för
vecka. Trappstegsmodellen upplevs av informanterna som realistiskt uppbyggd och
handledningen är numera strukturerad, handledarna vet vad de skall berätta till studerande
i vilken vecka och inte genast överösa dem med all kunskap. Några av informanterna
framhåller också att modellen är flexibel. Med flexibel menar handledarna att beroende

40
Jannica Andtfolk

på patientmaterialet på den akuta avdelningen ger trappstegsmodellen möjlighet att hoppa
mellan veckorna.

Informanterna anser att modellen ger ett perspektiv över studerandes kunnande och
inlärning, de får en snabb överblick över vad studerande kan när de tillsammans går
igenom modellen. Alla börjar från det lätta och går mot det svårare, men beroende på den
tidigare kunskapen som studerande besitter går det att skräddarsy och hoppa lite i
trappstegsmodellen. Detta styrker också Hilli et al. (2014) i sin forskning, att
inlärningsresultat bör vara tillräckligt tydliga att följa. Informanterna lyfter fram att
trappstegsmodellen, som egentligen är till för handledarna fungerar ypperligt också för
studerande, eftersom den ger riktlinjer på vad som förväntas av dem samt nyfikenhet för
studerande att ta reda på. Enligt Karjula och Haataja (2018) behövs skräddarsydda planer
för olika avdelningar som beaktar specifika kunskapskrav och nödvändig kompetens. Det
är speciellt viktigt att ha en handledningsmodell på en högteknologisk avdelning, det är
en informationstät miljö. Modellen fungerar som ett mål att nå. Gericke (2017) menar att
en modell inte alltid är verkligheten, utan en forskarens förenklade bild av vad det borde
vara, dit man strävar.

Enligt Gericke (2017) finns det en viss risk att modeller styr verksamheten i alltför hög
grad. Trappstegsmodellen innehåller mest riktlinjer på vad som skall gås igenom, den ger
inte klara direktiv precis på hur handledningen skall förverkligas till varje specifik
studerande. Det ger handledaren en liten frihet hur hen anser det bäst just för varje enskild
studerande.

Informanterna anser att studerande kan också själva ta ansvar och lyfta fram
trappstegsmodellen och visa vad de vill lära sig samt vad de redan kan. Enligt handledarna
ger trappstegsmodellen studerande en heltäckande bild av inlärningen, just på denna
specifika avdelning. Eftersom studerande får denna trappstegsmodell i sin hand första
dagen på sin praktik kan de också själva ta ansvar och vara aktiva över vad som förväntas
av dem. I resultatet framkommer att modellen aktiverar åtminstone de studerande som
finner intresse för just detta område. För studerande som ser denna trappstegsmodell för

41
Jannica Andtfolk

första gången och dag ett av sin praktikperiod kan det vara väldigt omtumlande. En del
av dem konstaterar att de aldrig kommer att lära sig allt.
Precis som alla andra modeller behöver även denna trappstegsmodell uppdatering med
jämna mellanrum. Det finns ansvarspersoner inom alla områden, även studerande
handledningen som ser till att modellen uppdateras regelbundet. Speciellt på en
högteknologisk avdelning där utveckling av nya maskiner tas i bruk flera gånger om året
är det viktigt att även trappstegsmodellen uppdateras så att handledarna alltid lär ut den
nyaste kunskapen. Gericke (2017) poängterar också att vetenskapliga modeller bör
utvecklas ständigt eftersom modellerna är beroende av att ny kunskap tas fram bland
annat genom att nya observationer eller ny kunskap som skall implementeras.

Trappstegsmodellen är relativt ny och det kommer ständigt ny forskning över hur man
skall handleda, så utvecklande av handledning är en ständigt pågående process. Detta
skriver också Hilli et al. (2014) i sin forskning, nya pedagogiska strategier behövs för att
förbättra implementeringen av evidensbaserad praxis i kliniska miljöer.

42
Jannica Andtfolk

9. METODOLOGISKA ÖVERVÄGANDEN

I detta kapitel redogörs för en kritisk granskning av studiens forskningsprocess, arbetssätt
samt metodiska val som gjorts. Denna kritiska granskning görs i förhållande till kraven
om resultatens trovärdighet, pålitlighet, bekräftelsebarhet och överförbarhet (Cope 2014).

I denna studie har artiklar sökts både nationellt och internationellt. Jag har tagit del av
tidigare forskning kring handledning av studerande som utgår från olika modeller, de
flesta forskningar är dock gjorda från studerandes perspektiv och modellerna som finns
beskrivna är mestadels olika handledningssystem, inga konkreta modeller på
handledningens innehåll. Annan relevant litteratur har sökts bland annat via böcker. Detta
förfarande anser Cope (2014) som trovärdighet i kvalitativa forskningar, med
trovärdighet menar han hur trovärdigt resultatet, tolkning samt resultatets framförande är.
Pålitlighet framhåller Cope (2014) innebär att samma resultat bör framkomma i liknande
undersökningar, det innebär även att beskriva sin förförståelse och hur tidigare
erfarenheter kan ha påverkat metodarbetet, datainsamlingen och dataanalysen samt hur
intervjuerna utförts och hur texten transkriberats.

Skribenten har själv en förståelse i ämnet och har varit med och utvecklat det nya systemet
och trappstegsmodellen, vilket genom erfarenhet och kunskap kunnat styra tolkningen.
Enligt Ohlson och Sörensen (2011) sker tolkningen av texterna från ett hermeneutiskt
forskningsperspektiv genom att kunna fånga upp upplevelser för att sedan kunna förstå,
tolka och förklara sammanhang. I denna studie ansöks först om ett forskningslov av
överskötare på akuta området. Avdelningen i västra Finland som studien skulle utföras på
var på förhand utvald eftersom studien skulle undersöka hur den specifika
handledningsmodellen upplevdes av handledarna. I metodarbetet med denna studie har
jag stått inför en rad olika överväganden som kan ha medfört vissa begränsningar. I valet
av forskningsansats fanns möjligheten att välja en kvantitativ ansats men på grund av att
denna studie utgår från personers upplevelser och erfarenheter, ansågs den kvalitativa
ansatsen som mera relevant eftersom den bättre motsvarade studiens syfte och skulle
kunna ge en mer djupgående och personlig information. Syftet med denna studie var att
se hur sjukskötaren upplever handledningen av studerande efter att det nya

43
Jannica Andtfolk

handledningssystemet samt trappstegsmodellen tagits i bruk. Insamlingen av data skedde
med hjälp av intervjuer. Intervjuer var heller inte ett självklart val från början. Först var
tanken att ha ett frågeformulär med strukturerade frågor samt några frågor med öppna
svarsalternativ. Efter diskussioner med handledare resulterade det dock i att jag valde
fokusgruppintervjuer med semistrukturerade frågor för att med säkerhet kunna få svar på
mitt syfte. I semistrukturerade fokusgruppintervjuer har deltagarna också friheten att ta
upp frågor som inte finns med i de på förhand utsedda forskningsfrågorna, så länge de är
relevanta för ämnet (Wibeck, 2017). Eftersom det fokusgruppintervjuerna utfördes vid
tre skilda tillfällen var det bra att ha semistrukturerade frågor, så att alla hade möjlighet
att diskutera och ge sin åsikt inom samma fråga. Enligt Aspers (2011) skulle
ostrukturerade intervjuer kunnat frambringa ett oöverskådligt material som saknat
relevans för studiens syfte. Sammanfattningsvis ansåg jag att med hjälp av den
semistrukturerade fokusgruppintervjun skulle jag bäst uppnå svar på studiens syfte.

I urvalet av informanter ansågs det bäst om deltagarna får medverka frivilligt. Urvalet av
informanterna begränsades eftersom de skulle ha hunnit arbeta minst tre år, detta på grund
av att de skulle ha hunnit handleda studerande med hjälp av det gamla
handledningssystemet och också hunnit delta i handledningen med hjälp av det nya
systemet. För att sedan i intervjun kunna jämföra och berätta vilket det ansåg bättre och
varför. Ålder, kön eller modersmål hade ingen betydelse eftersom det inte finns någon
parallell mellan dessa aspekter och studiens syfte. 16 deltagare anmälde sig frivilligt att
delta i studien. Ingen av deltagarna hade på förhand möjlighet att välja grupper, ej heller
se frågorna. Grupperna gjordes upp av moderatorn. Tyvärr föll några av deltagarna bort
eftersom den akuta avdelningen krävde mera personal just under intervjutillfällen. Dock
ansåg jag tillsammans med min handledare att, trots att informanterna endast var 13, var
mitt insamlade material tillräckligt för att besvara studiens syfte och frågeställningar.

Intervjuerna utfördes på avdelning där alla informanter arbetade, somliga kom från sin
lediga dag för att närvara, andra kom en timme tidigare eller lämnade en timme längre.
Alla fick dock detta intervjutillfälle räknat som arbetstid. Rummen varierade beroende på
var det fanns plats att sitta ostört. Danielsson (2017) anser att intervjuerna skall se i en
ostörd miljö, för att skapa en god atmosfär för att få ett djup och bra innehåll i
intervjuerna. Alla tre grupper fick samma frågor som godkänts och gåtts igenom med
handledaren. Dock hade det varit bra att på förhand gjort en testintervju för att se om

44
Jannica Andtfolk

frågorna behöver läggas om eller ändras. Enligt Danielson (2017) möjliggör en
provintervju en kontroll av de färdigt planerade frågornas lämplighet och justering.

Två telefoner användes vid inspelningen av intervjuerna, bara för säkerhetsskull.
Intervjuerna transkriberades redan följande vecka till text och namnen på informanterna
fick olika koder. Ingen annan hade tillgång till det inspelade materialet förutom
skribenten. Efter transkriberingen utfördes en kvalitativ innehållsanalys enligt Graneheim
och Lundmans (2004) vetenskapliga metod, texterna tolkades. Meningsenheter togs ut
och kodades som i sin tur resulterade i kategorier och underkategorier.

Resultatet sammanställdes utgående från kategorierna och underkategorierna. Enligt
Cope (2014) skall resultatet visa deltagarnas svar och inte forskarens fördomar eller egna
synpunkter (bekräftelsebarhet). Detta kan påvisas genom att beskriva hur tolkningar och
slutsatser åstadkommits. Vid denna studie har det påvisats genom att lägga in citat från
informanterna i resultatredovisningen. De flesta av informanterna var finskspråkiga, så
deras citat har blivit översatta till svenska, utan att något väsentligt av resultatet försvann.
Jag har satt min förförståelse till sidan och inte tolkat resultatet som framkommit av
informanterna. Förhoppningsvis kan denna studie överföras till andra kontext och
underlätta handledning av studerande på andra avdelningar framöver. Detta avser Cope
(2014) är överförbarhet.

45
Jannica Andtfolk

10. SLUTSATS
Slutsatsen av denna magisteravhandling är att sjukskötare upplever det nya
handledningssystemet som mera realistiskt än det gamla. Det framkommer dock brister
och utmaningar med det nya systemet men sjukskötaren är inte beredda att återgå till det
gamla, eftersom det upplevdes alltför belastande. I samband med att det nya
handledningssystemet togs i bruk, togs också en ny handledningsmodell i bruk. Enligt
informanterna underlättar och stöder denna trappstegsmodell handledningen av
studerande eftersom handledaren byts så gott som dagligen. Den nya handlingsmodellen
ger enligt handledarna en ram för vad studerande skall lära sig. Den nya
trappstegsmodellen fungerar som ett verktyg både får handledaren och studerande. Både
handledaren och studerande kan konstatera som Zig Ziglar, “There is no elevator to
success you have to take the stairs”.

Ekstedt et al. (2019) framhåller att en speciellt bra inlärningsmiljö finns på avdelningar
med en tydlig struktur för att ta emot studerande, som erbjuder handledning från mer än
en handledare och en pedagogisk atmosfär där personalen finner intresserade av att
övervaka studerande och har lätt att närma sig. I sökandet efter bästa kvalitet i klinisk
utbildning måste modeller systematiskt utvärderas och jämföras för att möta framtida
behov och utmaningar. Utvärdering av effekten på studerandes inlärningsresultat behövs.

Resultatet av denna magisteravhandling fyller en del av den kunskapslucka som funnits
kring sjukskötarens upplevelse av handledningen av studeranden utgående från en
specifik modell över vad som skall läras ut. Tidigare forskningar om handledning av
studerande från sjukskötarens perspektiv finns men inte utgående från en specifik modell
som innefattar vad handledaren skall utgå ifrån.

Det finns ännu mycket att forska kring angående sjukskötarens upplevelser av
studerandehandledning. Förslag till fortsatt utveckling och forskning kunde vara att
utveckla och implementera olika typer av återkoppling, samt utarbeta en ny skriftlig
utvärderingsblankett och dessutom ge sjukskötarna utbildning i hur de ger återkoppling

46
Jannica Andtfolk

på rätt sätt. En studie från studerandes perspektiv borde också framtas för att kunna
sammanbinda handledarens och studerandes perspektiv på det nya handledningssystemet.

Jannica Andtfolk

LITTERATURFÖRTECKNING
Aspers, P. (2011) Etnografiska metoder: Att förstå samtiden (2:a upplagan). Malmö:
Liber AB.
Bengtsson, M., Kvarnhäll, J., & Svedberg, P. (2011). Svenska sjuksköterskors upplevelse
av handledningsprocessen vid sjuksköterskestudenters verksamhetsförlagda utbildning.
Vård i Norden, 31 (4) 47-51.

Benner, P. (1993). Från novis till expert: mästerskap och talang i omvårdnadsarbetet.
(Rooke, L. Övers.) Lund: Studentlitteratur.
Berglund, M., & Ekebergh, M. (2015). Reflexion i lärande och vård - en utmaning för
sjuksköterskan. Lund: Studentlitteratur. (Kap 1,2.)
Blohm, A., Andersson, M., & Andersson, J. (2007). HANDLEDNING i vård och
omsorg. Stockholm: Bonnier Utbildning AB
Cope, D. G. (2014). Methods and Meanings: Credibility and Trustworthiness of
Qualitative Research. Oncology Nursing Forum 41(1) 89–91.
Danielson, E. (2017). Kvalitativ forskningsintervju. I M. Henricson, (Red.),
Vetenskaplig teori och metod. Från idé till examination inom omvårdnad (2:a uppl. s.
143,145, 149). Lund: Studentlitteratur.

Ekebergh, M. (2001). Tillägnandet av vårdvetenskaplig kunskap; reflextionens
betydelse för lärandet. Åbo Akademis tryckeri.
Ekebergh, M. (2009a). Att lära sig vårda- med stöd av handledning. Lund:
Studentlitteratur. (s. 14, 65-66)
Ekebergh, M. (2009b). Livsvärldsdidaktik på vårdvetenskaplig grund i sjuksköterske- och
specialistutbildningar. Göteborg: Växjö Univetsity press. (s.19)
Ekebergh, M. (2018). ATT LÄRA SIG VÅRDA- med hjälp av reflexion och handledning.
Lund : Studentlitteratur (s.79)
Ekstedt, M., Lindblad, M., & Löfmark, A. (2019). Nursing students’ perception of the
clinical learning environment and supervision in relation to two different supervision
models – a comparative cross-sectional study. BMC Nursing 18 (49).

Jannica Andtfolk

Esaiasson, P., Gilljam, M., Oscarsson, H., Towns, A., & Wägnerud, L. (2017).
metodpraktikan Konsten att studera samhälle, individ och marknad. Femte upplagan
Nordstets juridik. (s. 329-331, 335)

Forskningsetiska delegationen (TENK). (2012). God vetenskaplig praxis. Hämtad 201811-01från: https://www.tenk.fi/sites/tenk.fi/files/HTK_ohje_2012.pdf

Fredriksson, J. (2007). Lärstilar – En översikt av fyra populära lärstilsteorier.
(Examensarbete Göteborgs universitet) hämtad från http://hdl.handle.net/2077/3944

Fridh, I. (2014). Intensivvårdens miljöer med plats för omtanke. I M. Wijk (Red.)
Vårdmiljönsbetydelse. Lund: Studentlitteratur (s. 89)
Gericke, N. (2017). Multipla modeller och begreppsvariation. Karlstad : Karlstads
universitet. Hämtad från https://larportalen.skolverket.se
Gjems, L. (1997). Handledning i professionsgrupper. Lund: Studentlitteratur.

Graneheim U.H., & Lundman, B. (2004). Qualitative content analysis in nursing research:
concepts, procedures and measures to achieve trustworthiness. Nursing Education Today,
24, 105-112.
Gustavson, I., & Matsson, J. (2018). Klinisk examination utvecklas och förbättras.
Ventilen 4, 30-33.
Handal, G. & Lauvås, P. (2001). Handledning och praktisk yrkesteori. Lund:
Studentlitteratur.

Hanson, SE., MacLeod, ML., & Schiller, CJ. (2018). It's complicated: staff nurse
perceptions of their influence on nursing students' learning. A qualitative descriptive
study. Nurse Education Today 63, 76–80.
Harvey, S., & Uren, CD. (2019) Collaborative learning: Application of the mentorship
model for adult nursing students in the acute placement setting. Nurse Educ Today 74,
38-40. doi: 10.1016/j.nedt.2018.11.022.

Jannica Andtfolk

Hilli, Y., Melander, H-L., Salmu, M., & Jonsén, E. (2014). Being a preceptor - A
Nordic qualitative study. Nurse Education Today 34 (12) (1420-1424)
https://doi.org/10.1016/j.nedt.2014.04.013
Holmberg, U. (2011). Handledning i praktiken: Om hur man skapar en lärande process.
Liber: Stockholm.

Jassim, T. (2018) Att möta utmaningar i den verksamhetsförlagda utbildningenimplementering av peer lerning inom primärvården. Forskningsrapport Malmö
universitet.

Jansson, I., & Ene, KW. (2016). Nursing students´ evaluation of quality indicators during
learning in clinical practice. Nurse Education in Practice 20, 17–22.
Jokelainen, M. (2013). The elements of effective student nurse mentorship in placement
learning environments. Systematic review and Finnish and British mentors´ conceptions.
(Väitöskirja, Itä-Suomen yliopisto)
Karjula. E., & Haataja, M. (2018). Tehohoitajan osaamisen määrittely ja arviointi.
Tehohoito 36 (1), 40-43.
Kjellström, S. (2017) Forskningsetik. I M. Henricson (red.), Vetenskaplig teori och
metod. Från idé till examination inom omvårdnad. (s. 56 - 80) Studentlitteratur: Lund
Manninen, K., Welin Henriksson, E., Scheja M. & Silén C. (2015) Supervisors’
pedagogical role at a clinical education ward – an ethnographic study. BMC
Nursing volume 14 (55).
Mogensen, E., Thorell-Ekstrand, I., & Löfmark, A. (2006). Klinisk utbildning i
högskolan – perspektiv och utveckling. Lund: Studentlitteratur.

Olsson, H., & Sörensen, S. (2011). Forskningsprocessen. (3:e uppl.). Stockholm: Liber.
Sandvik, A-H., Melender, H-L., Jonsén, E., Jönsson, G., Salmu, M, & Hilli, Y. (2012)
Sjuksköterskestudenter erfarenheter av sin första kliniska utbildningsperiod - en nordisk
kvantitativ studie. Vård i Norden 32 (1), 20-25.

Jannica Andtfolk

Tuomikoski, AM., Ruotsalainen, H., Mikkonen, K., Miettunen, J., & Kääriäinen, M.
(2018). The competence of nurse mentors in mentoring students in clinical practice - A
cross-sectional study. Nurse Educ Today 71(78-83). doi: 10.1016/j.nedt.2018.09.008.
Vetenskapsrådet (2017) GOD FORSKNINGSSED. Stockholm
https://www.vr.se/analys/rapporter/vara-rapporter/2017-08-29-god-forskningssed.html

Wibeck, V. (2017). Fokusgrupper. I M. Henricson (red.), Vetenskaplig teori och metod.
Från idé till examination inom omvårdnad. Lund: Studentlitteratur. 168-188.

Jannica Andtfolk

Bilaga 1.

Jannica Andtfolk

Bilaga 2.

Till överskötare inom serviceområdet för akutvård
Ärende: Förfrågan om i

personal medverkan i forskning.

Mitt namn är, Jannica Andtfolk. Jag studerar Vårdvetenskap, Hälsovetenskapen vid Åbo
Akademi. Jag är nu i det skede av min utbildning att jag skall hitta ett intressant och
givande ämne att forska i och skriva min magisteravhandling om. Det är precis där
kommer in i bilden.
Som det kanske från tidigare är känt har jag utvecklat en trappstegsmodell för studerande
handledningen __________. Nu skulle jag i min magisteravhandling vilja intervjua
__________ om hur det tycker att handledning har förändrats sedan modellen blev
ibruktagen samt hur de i allmänhet ser på studerande handledningen på avdelningen.
Min förfrågan gäller tillstånd att genomföra en studie i form av intervjuer med frivilliga
deltagare bland personalen ______. Jag önskar genomföra gruppintervjuer med tre-sex
personer och tre olika grupper. Intervjuerna beräknas ta ca 30-60 minuter. Intervjuerna
önskas utföras t.ex. mellan kl 13-14, alltså före kvällsskiftet för att underlätta
organiseringen av arbetet. Tidpunkten för intervjuerna skulle vara i slutet på november
och början på december. Magisteravhandlingen beräknas vara klar i maj 2020.
Intervjuerna kommer att spelas in och transkriberas till text och vara kodade för att bevara
deltagarnas anonymitet. Ljudfiler och de inspelade texterna kommer att hanteras så att
inte obehöriga kan ta del av dem. Deltagandet i studien är frivilligt och kan när som helst
avbrytas under studiens gång utan att orsaken behöver anges.
Om Ni ställer er positivt till denna förfrågan ber jag er kontakta mig och bekräfta detta
via e-post. Därefter kommer jag att till de personer som är intresserade av att medverka i
denna studie ge skriftlig information om studiens utförande samt ett samtycke som tillges
vid intervjutillfället.

Som

handledare

vid

(linda.nyholm@abo.fi).

min

magisteravhandling

fungerar

Linda

Nyholm

Jannica Andtfolk

Om ni undrar över något, tveka inte att ta kontakt antingen med mig Jannica eller min
handledare.

Med hopp om gott samarbete
Plats Vasa
Datum 08.11.2019
Namn och kontaktuppgifter

Handledares namn

Jannica Andtfolk, HVM stud.

Linda Nyholm, HVD

jannica.andtfolk@abo.fi

linda.nyholm@abo.fi

XXX

XXX

_______________________

_____________________

XXX

XXX

Överskötare

tf avdelningsskötare

_______________________

_____________________

Jannica Andtfolk

Bilaga 3.

Samtyckesformulär
Skriftligt, informerat samtycke till medverkan i intervjustudie.
Hur upplevs handledningen av studerande med hjälp av trappstegsmodellen?
– En kvalitativ studie utgående från handledarens perspektiv
Jag har informerats om studiens syfte, om hur informationen samlas in, bearbetas och
behandlas. Jag har även informerats om att mitt deltagande är frivilligt och att jag, när jag
vill, kan avbryta min medverkan i studien utan att ange orsak. Jag samtycker härmed till
att medverka i denna intervjustudie som handlar om hur handledningen av studerande
upplevs med hjälp av trappstegsmodellen. Detta formulär är uppgjort i två likadana
exemplar, ett för forskaren och ett för deltagaren.

Ort/Datum/År:______ 10.12.2019
Deltagarens underskrift: _________________________________
Namnförtydligande:_____________________________________

Forskarens underskrift: __________________________________
Namnförtydligande : ____________________________________
Kontaktuppgifter
Forskare:
Namn : Jannica Andtfolk
E-post : jannica.andtfolk@abo.fi
Mobil : xxx
Handledare:
Namn : Linda Nyholm
E-post : linda.nyholm@abo.fi
Mobil :xxx

Jannica Andtfolk

Bilaga 4.

Jannica Andtfolk

X
X

