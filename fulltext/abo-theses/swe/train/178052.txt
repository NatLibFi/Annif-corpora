Den vackra sanningen? –
En analys av David Bentley Harts kritik av våldets metafysik med fokus på
sanningsbegreppet

Elli Pellonperä 40233
Pro-gradu avhandling i dogmatik
Handledare: Anni Maria Laato
Fakulteten för humaniora, psykologi och
teologi
Åbo Akademi
2020

ÅBO AKADEMI – FAKULTETEN FÖR HUMANIORA, PSYKOLOGI OCH TEOLOGI
Abstrakt för avhandling pro gradu
Ämne: Dogmatik
Författare: Elli Pellonperä
Arbetets titel: Den vackra sanningen? –
En analys av David Bentley Harts kritik av våldets metafysik med fokus på
sanningsbegreppet
Handledare: Anni Maria Laato
Abstrakt:
I denna avhandling analyseras den första delen av David Bentley Harts bok The Beauty of
the Infinite – The Aesthetics of Christian Truth. I boken berättar Hart om två olika narrativ:
det första kallas våldets metafysik och det andra fredens ontologi. Hart anser att det första
narrativet är det som den västerländska filosofin presenterar som sanningen om verkligheten.
Fredens ontologi är istället den kristna versionen om hurdan världen är. Harts avsikt i den
första delen av boken är att kritisera våldets metafysik och poängtera varför kristendomens
berättelse är enligt honom det sannaste narrativet. Den centrala problemställningen i denna
avhandling är att analysera hurdana argument Hart använder när han i The Beauty of the
Infinite kritiserar våldets metafysik. Fokus ligger speciellt på det hur Hart använder
sanningsbegreppet.
Som metod i avhandlingen används innehållslig idéanalys och argumentationsoch begreppsanalys. Med hjälp av bland annat två doktorsavhandlingar om Harts teologi
forskas i den allmänna linjen i Harts teologi i den första delen av The Beauty of the Infinite.
Harts kritik av våldets metafysik går ofta samman med hans kritik av metafysikbegreppet
och postmodernismen, och den kulmineras i hans analys av Friedrich Nietzsches filosofi.
Hart kritiserar synen på verkligheten som en evig strid mellan olika motpoler. Han anser att
kristendomens berättelse däremot berättar om en evig harmoni och fred som enligt honom
formar verklighetens sannaste natur.
Postliberal teologi, radikalortodoxi och teologisk estetik är teologiska
riktningar som används som hjälpmedel i att rekonstruera Harts teologi. Harts teologi har
likadana betoningar som andra postliberala teologier och Hart själv anser att han har några
kopplingar med radikalortodoxi. I början av The Beauty of the Infinite klassificerar Hart
boken som en deltagare i teologisk estetik. I avhandlingen konstateras att visuella och
estetiska kategorier har blivit viktigare i diskussion kring sanning och också i Harts teologi
har det estetiska en stor roll i sanningssökandet. Hart stöder sin teologi på tanken om Guds
skönhet som världen deltar i och anser att sanningen inte kan separeras från skönhet.
Med sin bok vill Hart väcka tankar och kritisera felaktiga resonemang. Hart
betonar det partikulära i världen och partikularitetens sanna skönhet. Harts text i den första
delen av The Beauty of the Infinite är mest övertygande och intressant som en analys av
våldets metafysik, det vill säga en analys av det mer eller mindre dolda budskapet om nihilism
som Hart hittar invävt i den västerländska filosofin.
Nyckelord: David Bentley Hart, teologisk estetik, postliberal teologi, radikalortodoxi,
sanningen, skönhet, narrativ, postmodernismen, retorik, västerländsk filosofi
Datum: 18.8
Sidoantal: 68
Abstraktet godkänt som mognadsprov:
2

Innehållsförteckning
1 Inledning ............................................................................................................................................... 4
1.1 Två narrativ.................................................................................................................................... 4
1.2 Forskningsuppgift och metod........................................................................................................ 4
1.3 Tidigare forskning .......................................................................................................................... 5
1.4 Material ......................................................................................................................................... 5
1.5 Upplägg.......................................................................................................................................... 6
2 Bakgrund .............................................................................................................................................. 7
2.1 Frågan om sanning i nutida teologi ............................................................................................... 7
2.2 David Bentley Hart......................................................................................................................... 8
2.3 Postliberal teologi.......................................................................................................................... 9
2.4 Radikalortodoxi ........................................................................................................................... 12
2.5 Teologisk estetik .......................................................................................................................... 13
2.6 The Beauty of the Infinite ............................................................................................................ 14
3 Våldet ................................................................................................................................................. 16
3.1 Inledning ...................................................................................................................................... 16
3.2 Harts kritik ................................................................................................................................... 17
3.2.1 Metafysik .............................................................................................................................. 17
3.2.2 Våldet ................................................................................................................................... 21
3.2.3 Postmodernismen ................................................................................................................ 23
3.2.4 Nietzsche .............................................................................................................................. 35
3.3 Sammanfattning .......................................................................................................................... 38
4 Skönheten och sanningen .................................................................................................................. 41
4.1 Inledning ...................................................................................................................................... 41
4.2 Skönheten.................................................................................................................................... 41
4.2.1 Våldets metafysik och skönhet............................................................................................. 45
4.3 Sanningen .................................................................................................................................... 48
4.3.1 Metafysik, postmodernismen och sanning .......................................................................... 49
4.3.2 Postliberala perspektiv på sanning....................................................................................... 50
4.3.3 Olika sätt att diskutera sanning ............................................................................................ 53
4.4 Freden.......................................................................................................................................... 56
4.5 Är Harts argumentation övertygande? ....................................................................................... 58
4.6 Sammanfattning .......................................................................................................................... 61
5 Slutsatser ............................................................................................................................................ 63
Källförteckning....................................................................................................................................... 66

3

1 Inledning
1.1 Två narrativ
I romanen Berättelsen om Pi skriver Yann Martel om en ung indisk pojke, Pi, som råkar i sjönöd
i en liten räddningsflotte mitt i Stilla havet. Med sig i flotten har Pi en fullvuxen, hungrig
bengalisk tiger. När Pi efter 227 dagar på havet slutligen flyter upp på land vill dock ingen tro
på hans otroliga överlevnadsberättelse. En liten pojke och en stor tiger kan inte ha kunnat
överleva så nära varandra så lång tid mitt i ingenting. Så kommer Pi på en annan, hemsk och
brutal berättelse som innehåller mord och våld och ingen samlevnad mellan en pojke och en
tiger. Denna berättelse tas emot som det rimliga och den vackra berättelsen får Pi hålla för sig
själv.
I boken The Beauty of the Infinite – The Aesthetics of Christian Truth skriver den
amerikanska ortodoxteologen David Bentley Hart om en likadan tematik. Såsom i Pis berättelse
vill många människor hellre tro på det tragiska och våldsamma. Att en entydig sanning skulle
finnas, och att den till och med skulle vara vacker kan människor inte tro. I sin bok hävdar Hart
det direkt motsatta – han anser nämligen att sanningen finns och att den sist och slutligen är
vacker. Det tragiska och våldsamma som Pi är tvungen att servera sina åhörare finner Hart
invävt i den postmoderna västerländska filosofins berättelser och i The Beauty of the Infinite får
dessa berättelser känna på den skarpa spetsen av Harts penna. I min avhandling studerar jag
Harts syn på dessa berättelser, eller hans syn på ”våldets metafysik” så som han kallar dem, och
undersöker hans argumentation. Vad menar Hart med våldets metafysik? Eller vad menar han
med det motsatta, det som han kallar fredens ontologi? Varför anser Hart att det senare är det
sannaste narrativet? Vad är det som kallas ”sanning”?

1.2 Forskningsuppgift och metod
Syftet med denna avhandling är att systematiskt analysera den första delen i David Bentley
Harts bok The Beauty of the Infinite (2003). Boken har tre huvuddelar varav den mittersta, Harts
mini-dogmatik, lämnas utanför forskningens ramar eftersom dess syfte och innehåll är
annorlunda än i de två andra delarna, och den sista delen lämnas utanför mest för att begränsa
materialets volym så att den passar för en pro-gradu avhandling. Min huvudforskningsfråga i
denna avhandling är: varför anser Hart att våldets metafysik inte är en sann beskrivning av
4

verkligheten? För att kunna svara på denna fråga undersöker jag följande delfrågor: vad menar
Hart med våldets metafysik och med fredens ontologi? Vad är det som skiljer dessa? Vad är
sanningsbegreppets roll i Harts argumentation? Och sist: är Harts argumentation övertygande?
Jag använder som metoder innehållslig idéanalys och argumentations- och begreppsanalys för
att beskriva, klargöra och evaluera Harts argumentation kring de teman i de två delarna av The
Beauty of the Infinite som är relevanta för min forskningsfråga.1

1.3 Tidigare forskning
I sin doktorsavhandling The interruption of Christ – the language, beauty, and theological
aesthetics of David Bentley Hart (2019) behandlar Ari Koponen The Beauty of the Infinite
särskilt ur perspektivet av Harts teologiska etik och hans syn på skönhet. En annan relativt
nyligen publicerad finsk doktorsavhandling är Lauri Kemppainens Väkivallan ja rauhan
ontologiat – tutkimuksia poliittisesta teologiasta (2016) där skribenten analyserar Harts teologi
om den så kallade ”fredens ontologi”. Enligt Koponen har inga monografilängda forskningar
om Harts teologi ännu inte gjorts2, men tydligt är att hans böcker och tidningsartiklar har
diskuterats mycket. Meningen med min avhandling är att främja denna oavslutade och viktiga
diskussion genom att lägga till en ny röst. För att betydelsen av kristen teologi skulle vara
förståelig för den nutida människan är det viktigt att studera de frågorna som är aktuella i nuet
och de författare som skriver för den nutida publiken. Detta kan göras till exempel genom att
studera den allra senaste teologiska argumentationen i inflytelserika teologernas texter som The
Beauty of the Infinity kan med goda grunder anses att höra till.3

1.4 Material
Som källa använder jag den första delen av David Bentley Harts essäistisk dogmatikbok The
Beauty of the Infinite – The Aesthetics of Christian Truth.4 Som sekundärlitteratur använder jag
framför allt Ari Koponens och Lauri Kemppainens doktorsavhandlingar och till exempel Olli1

Mera om innehållslig idéanalys och argumentations- och begreppsanalys se Grenholm 2006.
Koponen 2019, 17.
3
Till exempel Key Theological Thinkers – From modern to Postmodern nämner Hart som en av de viktiga nutida
teologerna. Se Kristiansen och Rise 2013, 5.
4
The Beauty of the Infinite presenteras närmare i avhandlingens kapitel 2.5.
2

5

Pekka Vainios böcker Beyond Fideism - Negotiable Religious Identities och Postmoderni
filosofia, kulttuuri ja kristillinen teologia. Med hjälp av de två doktorsavhandlingarna och
annan stödlitteratur belyser jag Harts teologi både i min källa och i en bredare teologisk kontext.

1.5 Upplägg
I avhandlingens första kapitel presenterar jag min forskningsfråga, metod, material och
avhandlingens upplägg. I det andra kapitlet beskriver jag kort huvuddragen i David Bentley
Harts teologi och presenterar några centrala teologiska och filosofiska riktningar som fungerar
som en allmän kontext för hans teologi. I det tredje kapitlet börjar analysdelen. Jag
rekonstruerar först vad Hart menar med våldets metafysik och vad han vill kritisera i detta
tänkande. I kapitel fyra rekonstruerar jag fredens ontologi, vilket innebär att jag presenterar det
alternativa narrativet om skönhet som Hart anser vara det sanna och analyserar Harts argument
för detta. Jag fokuserar speciellt på Harts syn om sanning: varför är fredens ontologi sannare
än narrativet om våld? Jag studerar också Harts argumentation: är den övertygande? I det sista
och femte kapitlet sammanfattar jag avhandlingens slutsatser.

6

2 Bakgrund
2.1 Frågan om sanning i nutida teologi
Enligt en artikel om ”postmodern teologi” i boken Key Theological Thinkers – From Modern
to Postmodern har den mycket använda och oklara termen ”postmodernism” orsakat oro i
teologiska cirklar när den har använts som prefix för teologi. Enligt artikeln beror detta på att
postmodernismen anses innebära en ledande tanke om sanningens relativisering, medan
religion anses innebära en tro på sanningens absoluthet.5 På grund av detta låter ”postmodern
teologi” som en konstig sammansmältning av motsatta fenomen: relativism och religion.
Betyder postmodern teologi teologi om sanningens relativisering?
Enligt Staale Johannes Kristiansen och Svein Rise har frågan om sanning varit ett
återkommande tema i den senaste teologin i allmänhet.6 Enligt dem har sanningens definierande
varit tätt sammankopplat med frågan om hur det teologiska språket fungerar. Som exempel
nämner de Jean-Luc Marions teologi om ”human gaze”. Marion skiljer mellan ”idol” och
”ikon”. Människans blick kan göra objektet, till exempel det gudomliga, en annan människa
eller ett svårt begripligt fenomen, antigen till en idol eller en ikon beroende på hur
reduktionistiskt den förhåller sig till det. Idoler födds när blicken stoppar på det första som den
ser och finner bara det som den förväntade sig att finna, och ikoner födds när blicken är mera
öppen, receptiv och försöker gå bakom det första synliga. När blicken gör ikoner glömmer den
subjektobjektförhållandet och fokuserar på att försöka förstå det sedda. Sanningssökandet är
således en jakt efter det rätta sättet att förhålla sig till världen omkring och viktigt i Marions
filosofi är att hitta rätta och förklarande term, ord, som tydliggör de olika förhållningsätt.
Med sin teologi vill Marion rekommendera det förhållningssättet till världen som
gör ikoner, det vill säga siktar på att se objektet som något större och djupare än ett rent objekt,
ett rent forskningsföremål. Kristiansen och Rise anser att Marions kritik av det modernistiska
sättet att dela in verkligheten i subjekt och objekt reflekterar också ett större skifte i det nutida
teologiska tänkandet. Betoningen är igen på de pre-moderna teman som ”bild” och ”symbol”
(jämför med Marions kategori om ikon) istället för den moderna betoningen av rationalitet och
mera kliniska subjektobjektförhållande. Visuella och estetiska kategorier har blivit viktigare.7
Också i David Bentley Harts teologi har det estetiska en stor roll i sanningssökandet. Hart till

5

Svenungsson 2013, 570.
Kristiansen och Rise 2013, 15.
7
Kristiansen och Rise 2013, 15–16.
6

7

och med definierar sanningen som något som inte kan separeras från skönhet och stöder hela
sin argumentation på en filosofi om skönhetens makt.8

2.2 David Bentley Hart
David Bentley Hart (1965–) är en amerikansk ortodox teolog, filosof och samhällskritiker. I
förordet till en finsk översättning av en av Harts böcker, Ateismin harhat (Atheist Delusions),
beskriver teologen Olli-Pekka Vainio Hart som en av de främsta namnen inom filosofisk
teologi9 i Finland under de senaste åren.10 Enligt Vainio är Hart känd som en intellektuell person
som har kommenterat och skrivit om många olika teman med sin egenartade, ibland nästan
anarkistiska stil. Även om Hart hör till den ortodoxa kyrkan är hans teologi vitt uppskattad inom
olika kyrkor och riktningar. I introduktionen till The Beauty of the Infinite skriver Hart om sin
kyrkliga tillhörighet och såsom Ari Koponen anmärker konstaterar Hart att även om han mycket
fritt använder västliga källor är hans avsikt i boken ”filokalisk”11, det vill säga hans avsikt är
bunden till klassisk ortodox teologi om skönhet.12
Enligt Ari Koponen är Harts huvudsyfte att presentera kristendomen som en
”diskurs av ontologisk fred” och kontrastera denna diskurs till västerländska, nihilistiska
filosofier som han beskriver som deltagare i ”våldets ontologi”.13 Till denna tudelning
återkommer jag närmare i de två följande kapitlen av min avhandling men redan här är det värt
att nämna att Koponen anser att denna tudelning finns som ett grundläggande tema i hela Harts
tänkande. Enligt Koponen vill Hart sätta kristendomens diskurser mot det postmoderna och

8

Se mera avhandlingens kapitel 4.
Filosofisk teologi syftar på synen om filosofi som teologins tjänare. Enligt denna modell om teologins och
filosofins förhållande går teologi ofta ”bortom” filosofins gränser men filosofi och teologi anses ändå inte vara i
motsatsförhållande. Se Vainio och Visala 2011, 18–19.
10
Vainio 2010, 9.
11
Syftar på det grekiska ordet φιλοκαλία som betyder "kärleken till det vackra". Filokalia är också namnet till
en viktig ortodox samling av andaktslitteratur. Boksamlingen innehåller texter från 300-talet till 1400-talet. Se
mera till exempel ”Filokalia”, internetkälla, tillgänglig 4.3.2020.
12
Hart 2003, 29–30; Koponen 2019, 73.
13
Koponen 2019, 14.
9

8

dess icke-fundamentism14 och relativism15.16 Hart vill följaktligen först och främst presentera
ett alternativ: kristendom som det alternativa narrativet för den postmoderna nihilismen17 och
dess narrativ.
I det följande presenterar jag kort några centrala teologiska inriktningar som olika
forskare har menat att underlättar förståelsen av Harts teologi och som senare i denna
avhandling används som redskap i analysen av The Beauty of the Infinite. I kapitel 2.2
presenteras postliberal teologi som en bredare kategori i vilken Harts teologi kan klassificeras
och sedan i kapitel 2.3 presenteras en teologisk riktning med namnet radikalortodoxi. Hart anses
ofta ha nära förbindelser till radikalortodoxi även om han inte egentligen är dess anhängare. I
kapitel 2.4 beskrivs vad som är centralt i teologisk estetik som The Beauty of the Infinite hör
hemma i och i det sista delkapitlet, 2.5, presenteras The Beauty of the Infinite noggrannare
tillsammans med en kort lista av Harts andra viktiga verk.

2.3 Postliberal teologi
Enligt Lauri Kemppainen kan Harts teologi klassificeras som ”postliberal teologi”. 18 I sin
artikel ”Interlude: The Postliberal Turn in Theology” definierar Olli-Pekka Vainio
postliberalism som ”den teologiska motsvarigheten” till det som inom 1900-talets filosofi hade

14

Fundamentism är en filosofisk teori om berättigande av påstående. Enligt fundamentala ståndpunkter
berättigas föreställningar med hjälp av vissa grundföreställningar som inte behöver ifrågasättas. Koponen själv
definierar icke-fundamentism som att ge vika ”to no general fundamentum of knowledge or epistemology”. Se
Koponen 2019, 22. Med icke-fundamentism menas följaktligen det motsatta: tron på att det inte finns några
grundföreställningar eller en attityd som inte stöder sig på bestämda grundprinciper. Se Sosa 2005. För
diskussion om det postmoderna, se avhandlingens kapitel 3.2.3.
15
Den antika filosofen Protagoras anses vara en av de första relativister. Enligt honom ”är människan alltings
mått”. En relativist anser att något som är sant eller gott är det bara för någon eller från en synpunkt. Se Craig
2005. Mera diskussion om det postmoderna och postmoderna relativism finns i avhandlingens kapitel 3.2.3.
16
Koponen 2019, 14.
17
Nihilism är en filosofisk uppfattning enligt vilken alla värderingar saknar grunder. Enligt Internet Encyclopedia
of Philosophy betyder nihilism ”the belief that all values are baseless and that nothing can be known or
communicated.” En nihilist tror inte att det finns en mening bakom händelserna eller att moralen skulle stöda
sig på några absoluta grundprinciper. Den mest kända nihilisten är filosofen Friedrich Nietzsche. Se mera
”Nihilism”, internetkälla, tillgänglig 28.3.2020.
18
Kemppainen 2016, 16.

9

framträtt som en våg av pragmatism19 och kommunitarism20.21 Enligt Vainios artikel är
postliberalism en motreaktion mot särskilt den stigande ”liberala radikalismen22” i slutet av
1900-talet men också de äldre, konservativa synerna23. Vainio presenterar teologen George
Lindbecks metod, det vill säga hans sätt att göra teologi, som den metoden som satte teologi på
nya, postliberala, spår och som var designad för att undvika fallgroparna av både den nya
liberalismen och den gamla konservatismen.24 I det följande presenteras kort huvudmomenten
i Lindbecks metod och senare i denna avhandling, speciellt i kapitel fyra, används Lindbecks
metod som ett redskap som underlättar förståelse av Harts resonemang.
Vainio följer Paul DeHarts framställning och presenterar fyra viktigaste moment
i Lindbecks metod.25 Det första av dessa moment har att göra med gemenskaplighet. För att
kristendomen skulle kunna överleva i den sekulära världen26 där den inte längre är så tätt
hopbunden med statsmakter måste den forma nya slags gemenskaper. Viktigt är även att olika
kristna gemenskaper skulle ha en konsensus med varandra, hur liten konsensusen än vore, så
att de istället för att strida med varandra kunde leva tillsammans och fokusera på att bjuda in
människor. Kristna gemenskaper ska alltså vara ”sekteristiska” (sectarian) på ett positivt sätt:
de ska arrangera sitt liv och verksamhet på ett sätt som tjänar livet som en gemenskap.27
Det andra momentet i Lindbecks postliberala metod är dogmer som ett semiotiskt
system. Enligt Lindbeck är dogmer som grammatik: de säger inte vad som är sanningen eller
hurdan Gud är men de styr de sätt på vilket sanningen diskuteras och Gud tillbes. Såsom i det
första momentet är Lindbecks syfte enligt Vainio också här ekumeniskt. Enligt de äldre

19

Med pragmatism menas en filosofisk, empirisk sanningsteori. I pragmatiska synsätt närmas sanning genom
att testa vad som är den bästa (till exempel den mest användbara) lösningen. Se mera Legg och Hookway 2019,
internetkälla 2019, tillgänglig 16.8.2020.
20
Kommunitarism syftar på sådana filosofiska tankesätt som betonar viktigheten av gemenskaper och deras
roll i berättigande av (moraliska) beslut. Kommunitarism kritiserar liberalism av misslyckande i att värdesätta
tillhörigheten till gemenskap. Se Buchanan 2005.
21
Vainio 2010, 69.
22
De liberala teologiska synerna strävar att basera teologi på det som är allmänt och universellt: den religiösa
erfarenheten. Enligt de liberala synerna har olika teologiska riktningar eller olika religioner den religiösa
känslan som deras gemensamma kärna. Under olika tidsperioder och i olika kulturer har denna kärna kommit i
uttryck på olika sätt och därför finns det många olika religiösa riktningar och grupperingar. Se Vainio 2013, 17–
18.
23
Enligt de konservativa teologiska synerna är Bibeln och dess sanningspåstående grunden för teologi. Gud och
hans vilja kan läras känna genom att läsa Bibeln såsom naturfenomen kan läras känna genom att observera
naturen. Se Vainio 2013, 16.
24
Vainio 2010, 69, 76.
25
Vainio hänvisar till Paul DeHarts bok The Trial of the Witnesses: The Rise and Decline of Postliberal Theology
(2006).
26
Vainio definierar denna sekulära värld att vara den i vilken ”the Constantinian order of culture and religion
has largely collapsed”. Se Vainio 2010, 70.
27
Vainio 2010, 70.

10

konservativa synerna är dogmer sanningspåståenden och enligt de nya liberala synerna är
dogmer underordnade religiösa upplevelser. För att dessa parter skulle kunna diskutera anser
Lindbeck att de borde korrigera sin syn på vad dogmer egentligen är – de är grammatik. Om
denna syn på kristendomen som ett ”språk” betonas istället för synen på kristendomen som en
samling av påståenden eller uttryck av upplevelser är det möjligt att förstå och diskutera de
oenigheter som finns mellan olika samfund. Dogmer uttrycker inte direkt vad som är sant eller
vad som de religiösa har upplevt, utan sätter ramarna för diskussionen – och därför är det
möjligt att oenigheter uppkommer, och att dessa oenigheter kan diskuteras.28
Det tredje momentet är synen på sanning. Vainio beskriver den synen på sanning
som Lindbecks metod implicerar som ”performativ”. Enligt Lindbecks metod ska sanningen
först förutsättas och sedan testas i praktiken: ”the truthfulness of religion is measured against
its capacity to shape people’s lives, and in relation to other religions and belief systems in the
sense of making credible accounts of religious phenomena at large.”29 Det enda sättet att utreda
sanningen i kristendomens dogmer är att leva enligt dem och iaktta hur bra de förklarar livet i
jämförelse med andra system.
Det fjärde och sista momentet i Lindbecks metod handlar om intertextualitet30.
Enligt Lindbecks metod ska kristna dogmer inte revideras så att de passar ihop med den nutida
människans upplevelser eller den nutida rationaliteten. Upplevelserna och rationalitet ska
tvärtemot närmas från synvinkeln av det kristna narrativet. Med intertextualitet menas här att
kristendomen, med dess texter men också dess praxis, är den ”texten” genom vilket den kristna
gemenskapen tolkar och läser världen omkring. Till denna ”text” hittar de kristna hänvisningar
i sina erfarenheter om världen. Dessa hänvisningar påverkar för sin tur till det sättet som de
kristna uppfattar Bibeln på. Poängen är att tolkningen av religionen och världen börjar från
Bibelns narrativ och inte från människoupplevelser.31 Vainio konstaterar att detta moment, så
som alla fyra, har diskuterats mycket och också kritiserats. Lindbecks postliberala metod har
kritiserats till exempel för att den anses kunna leda till den relativism som metoden är menad
att undvika. Om ett narrativs sanning bestäms på basis av det levda livet (vilka praktiska följder
orsakar tron på detta narrativs sanningsenlighet?), hur ska det då avgöras om den kristna

28

Vainio 2010, 70–71.
Vainio 2010, 72.
30
I litteraturvetenskap betyder intertextualitet både uttalade och outtalade, explicita och implicita,
hänvisningar till andra texter. Se ”Intertekstuaalisuus”, internetkälla, tillgänglig 11.2.2020. Lindbeck använder
termen metaforiskt för att demonstrera förhållandet mellan religionen och världen.
31
Vainio 2010, 72.
29

11

traditionen är en sann beskrivning av Jesus liv och lära, oberoende om detta narrativ skulle
fungera i det praktiska livet?32
I boken God in Postliberal Perspective skriver teologen Robert Andrew Cathey
om postliberalismen i dagens ljus. I titeln av bokens introduktionskapitel skiljer han mellan det
som kallades ”postliberalism” och det som är ”postliberalt perspektiv” idag. Enligt honom är
det följaktligen viktigt att lägga märke till att postliberalismens egentliga blomstring är redan
förbi medan postliberala syner fortsätter att påverka. Han beskriver postliberalism som ett av
flera olika försök att revidera den moderna liberalteologin.33 ”The sense of ending” som enligt
honom beskrev situationen i teologi efter slutet av ”modern historia” var en följd av den
splittring som hände i gudsbilden.34 Den moderna pluralismen och skepticismen (är det
fortfarande möjligt att säga att alla kristna i olika globala miljöer och kulturer tillber den ena
samma Guden?) ledde till relativism och nihilism och postliberalism var ett sätt att försöka
rädda situationen.
I boken Postmoderni filosofia, kulttuuri ja kristillinen teologia diskuterar OlliPekka Vainio fyra stora linjer i den allra nyaste teologi. Vainio diskuterar Hart och andra
postliberala tänkare som traditionalister. Centralt i traditionalistisk teologisk metod är att sträva
efter att förvara den kristna identiteten. Inspirerad av Karl Barths (1886–1968) teologi förnekar
traditionalism strävandet efter någon allmän och ”neutral filosofi” som skulle berättiga
teologin.35 I denna avhandling använder jag båda term, postliberal och traditionalist, som stöd
i analysen av Harts teologi. Det är viktigt att lägga märke till att även om Hart kan kategoriseras
till exempel som postliberal teolog betyder det inte att han inte skulle samtidigt vara kritisk mot
postliberalismen.

2.4 Radikalortodoxi
Vid sidan av postliberal teologi är radikalortodoxi ett centralt begrepp med hjälp av vilket Harts
teologi ofta sätts i kontext. Till exempel Koponen och Kemppainen anser båda att Harts teologi
inte direkt kan kategoriseras under rubriken ”radikalortodoxi” men att den ändå har mycket
nära förbindelser med den.36 Med radikalortodoxi menas en teologisk riktning som grundades
32

Vainio 2010, 73.
Cathey 2009, 2–3.
34
Cathey 2009, 3.
35
Vainio 2013, 110–111.
36
Kemppainen 2016, 17; Koponen 2019, 14–15, 45.
33

12

i England i slutet av 90-talet av teologer Graham Ward (1955-), John Milbank (1952-) och
Catherine Pickstock (1970-).
Enligt Ola Sigurdsons artikel ”Radical Orthodoxy” i Key Theological Thinkers from
Modern to Postmodern består den ”ortodoxa” dimensionen i radikalortodoxi av viljan att
använda medeltida och patristisk teologi i den moderna teologiska diskussionen.37 Detta syns
till exempel som betoningen på de klassiska trosbekännelserna. De författare som identifierar
sig själva som anhängare av radikalortodoxi anser också att det moderna sättet att tänka genom
teser och antiteser (tro mot vetande, känslan mot förståndet), och den postmoderna idén om
verklighetens kaotiska karaktär (i motsats till det harmoniska som kristendomen predikar om)
kan och borde motarbetas med hjälp av teologi.38
Den ”radikala” dimensionen i radikalortodoxi anser Sigurdson syfta på
åtminstone tre olika saker. För det första hänvisar ”det radikala” till det latinska ordet radix som
betyder ”rot” och syftar följaktligen på återkomsten till teologins patristiska och medeltida
rötter. För det andra hänvisar ordet radikala till radikalortodoxins ”etiska, politiska och estetiska
vision” som kritiserar det moderna samhället, och för det tredje syftar det på behovet av att inte
bara använda sig av tradition, utan också vara kritisk mot den och således vara kritisk mot sig
själv.39 Även om Hart som sagt inte direkt identifierar sig med radikalortodoxi skriver han,
såsom Kemppainen påpekar, att han är radikalortodoxis ”ajoittainen rinnalla kulkija” (tillfällig
medvandrare).40 I denna avhandling används radikalortodoxi som stödkategori för analys av
Harts tankar speciellt när hans syn på postmodernismen och sanning diskuteras.

2.5 Teologisk estetik
I Theological Aesthetics – A Reader definierar Gesa E. Thiessen teologisk estetik som ett sätt
att göra teologi genom olika sinnen, skönhet och konst: ”Theological aesthetics is concerned
with questions about God and issues in theology in the light of and perceived through sense
knowledge (sensation, feeling, imagination), through beauty, and the arts.”41 I
introduktionsdelen av The Beauty of the Infinite beskriver Hart bokens uppgift som skapandet

37

Detta betyder naturligtvis inte att all teologi som använder medeltida och patristisk teologi är
radikalortodoxi.
38
Sigurdson 2013, 582–583.
39
Sigurdson 2013, 585.
40
Kemppainen 2016, 17.
41
Thiessen 2004, 1.

13

av en teologisk redogörelse för skönhet. Enligt Hart har den kristna traditionen ett unikt sätt att
förstå det sköna – ett sätt som inte innehåller våld så som de berättelserna som den västerländska
filosofin för med sig.42 Han presenterar sin bok som en essä (essay) inom teologisk estetik som
är bara en ”extended marginalium” på böcker av en känd estetiker Hans Urs Von Balthasar.43
Centralt i Balthasars teologi är hans syn på sanningen som något mystiskt. Hans teologi grundar
sig på tanken om Guds uppenbarelse som både plural och enad. Gud är en men skapelse har sin
form i pluralitet och Gud kallar människor och hela skapelse tillbaka till sig genom att
uppenbara sig själv till världen: ”Revelation is the one truth spread out in plurality, in order to
gather that which is spread back into unity with God.”44 Till Balthasars teologi hör också
betoningen av sanningens, skönhetens och godhetens enhet. Han argumenterar hur det är först
och främst skönhet som väcker den längtan i människan som får henne att söka sig till Gud.45
I sin bok Kauneus diskuterar den ortodoxa teologen Serafim Seppälä skönhetens
natur. Enligt honom har den västerländska världen glömt skönhetens roll i religioner. Han
skriver att religioner anses ofta vara system av olika föreställningar och moralläror även om
detta är bara en del av sanningen. Det kan nämligen lika bra sägas att en religion är ett
skönhetssystem. Religioner är i världen för att sprida skönhet till den och att få människorna
komma närmare skönhet.46 Harts syn på skönhet diskuteras mestadels i kapitel fyra i denna
avhandling med hjälp Balthasar, Seppälä och kategorin om teologiska estetik i allmänhet.

2.6 The Beauty of the Infinite
The Beauty of the Infinite – The Aesthetics of Christian Truth (2003) anses vara den första stora
boken i David Bentley Harts produktion. Hart själv presenterar The Beauty of the Infinite som
en “lång, elliptisk uppsats inom den teologiska estetiken”.47 I bokens introduktionsdel berättar
Hart om sina syften med boken:
What this book interrogates, then, is the difference between two narratives: one that finds
the grammar of violence inscribed upon the foundation stone of every institution and

42

Hart 2003, 4–5.
Hart 2003, 29.
44
Kristiansen 2013, 254.
45
Kristiansen 2013, 258.
46
Seppälä 2010, 8.
47
Hart 2003, 1.
43

14

hidden within the syntax of every rhetoric, and another that claims that within history a
way of reconciliation has been opened up that leads beyond, and ultimately overcomes, all
violence.48

Harts uppgift är alltså att studera skillnaden mellan två narrativ: skillnaden mellan ett narrativ
som har våld som sin viktigaste grundsten och ett narrativ som hävdar att det finns ”en väg av
försoning” som lämnar allt våld bakom. I bokens introduktionsdel definierar Hart också centrala
begrepp. Han definierar vad som i boken menas med begreppen ”postmodern” och ”metafysik”
och distinktionen mellan ”totalitet och oändlighet”. För diskussion kring begreppet ”skönhet”
ägnar Hart ett eget delkapitel.
I bokens första huvuddel, som är i fokus i denna avhandling, börjar Hart sedan ta
upp den knyt som han har beskrivit i introduktionsdelen, det vill säga den distinktion som han
finner mellan det våldsamma och det fredfulla narrativet. Hart berättar om hans syn på den
nutida västerländska filosofin och dess ”dolda fördomar”.49 Hans avsikt är att avslöja det
budskapet om våld som han anser att den västerländska filosofin bär och poängtera varför detta
budskap är felaktigt. Den andra huvuddelen är menad att vara bokens kulmen. I den presenterar
Hart det kristna budskapet om Kristi fred som alternativet för våldets metafysik. Hart själv
kallar denna del som ”A Dogmatica Minora”, en liten dogmatik, och i den går han genom fyra
stora teman: treenighet, skapelse, frälsning och de sista tiderna (eschaton). Slutligen, i den tredje
och sista huvuddelen av boken återkommer Hart till samma tematik som i första huvuddelen
och konkluderar sin kritik mot våldets metafysik och argumenterar mot dess föregiven
neutralitet.
Till Harts annan produktion hör bland annat berömda böcker såsom Atheist
Delusions: The Christian Revolution and Its Fashionable Enemies (2009), The Story of
Christianity. A history of 2,000 years of the Christian Faith (2009) och The Experience of God:
Being, Consciousness, Bliss (2013) och det mycket kritiserade That All Shall Be Saved: Heaven,
Hell, and Universal Salvation (2019), Harts anförande för läran om universalism50. Mycket
diskussion har också orsakat Harts egen översättning av Nya testamentet, The New Testament:
A Translation (2017).

48

Hart 2003, 2.
Hart 2003, 30.
50
Universalism är en uppfattning inom eskatologi, det vill säga läran om de sista tiderna. Enligt en
universalistisk syn kommer Gud att frälsa alla människor.
49

15

3 Våldet
3.1 Inledning
Hart skriver att huvudfrågan i The Beauty of the Infinite – The Aesthetics of Christian Truth (i
fortsättningen: BI) är om skönhet teologiskt kan legitimeras som den kristna retorikens mål och
grund: ”Is the beauty to whose persuasive power the Christian rhetoric of evangelism inevitably
appeals, and upon which it depends, theologically defensible?”51 Enligt Hart är det skönhet som
den kristna ”missionerande retoriken” både vädjar till och stöder sig på, och frågan blir om
denna vädjan och detta stödande är teologiskt berättigat. ”Retorik” är i Harts teologi ett viktigt
begrepp som används som motsatsen till begreppet ”dialektik”. I sin doktorsavhandling skriver
Koponen att denna indelning kommer från den antika filosofen Aristoteles, och att Hans Urs
Von Balthasar har gjort en teologisk tolkning av den.52 I fotspår av Balthasar diskuterar Hart
kristendomen och dess retorik i jämförelse med filosofi och dialektik. Denna distinktion
diskuteras mera i avhandlingens kapitel 3.2.2.
Samtidigt som Hart vill forska i skönhetens och retorikens part i teologi skriver
han, såsom påpekades i avhandlingens kapitel 2.5, att syftet med BI är att forska i den skillnad
som finns mellan de två olika narrativ, det ena om våldet, det ena om freden. Det första går ut
på att allt har sin grund i något som Hart kallar ”våldets metafysik” och det andra går ut på att
allt har sin grund i freden som världen har tagit emot i Kristus.53 Det är det senare narrativet
som kopplar samman frågan om skönhetens teologiska och retoriska förklaringskraft och frågan
om skillnaden mellan det våldsamma och det fredliga. Hart sammankopplar skönhet tätt med
narrativet om fred och tecknar i BI en stor, komplicerad bild som avslöjar hurdana relationer
våld, skönhet, fred och teologi i hans tänkande har.
I detta och följande kapitel analyserar jag närmare vad Hart menar med dessa två
narrativ på basis av den första delen av hans bok. I kapitel tre i denna avhandling beskriver och
klargör jag hur Hart diskuterar våldets narrativ och undersöker några teman som är centrala för
hans kritik av det i den första delen av BI. Jag tar följaktligen reda på Harts kritik och dess
föremål och det sättet på vilket Hart utför sin kritik. I kapitel fyra beskriver och klargör jag
Harts lösning, det vill säga vad han bjuder på i stället för det narrativet och de idéer som han

51

Hart 2003, 1.
Koponen 2019, 33.
53
Hart 2003, 2.
52

16

kritiserar. Jag koncentrerar mig speciellt på Harts syn på sanning: vad är, enligt Hart, sanningen
om världen och dess narrativ?

3.2 Harts kritik
Den första delen i BI som är i fokus i denna avhandling har Hart döpt med namnet ”Dionysus
against the Crucified – The Violence of Metaphysics and the Metaphysics of Violence”. Första
delen av BI har fyra kapitel och “Dionysus against the Crucified” hänvisar till det tredje kapitlet
i vilken Hart beskriver den motsättning som filosofen Friedrich Nietzsche (1844–1900) ser
mellan det ”sanna” och det ”kristna” narrativ. Han exemplifierar denna motsättning genom
figurerna Dionysus och den korsfäste Kristus. Dessa figurer, Nietzsches kritik om kristendomen
och Harts kritik om Nietzsche diskuteras i avhandlingens kapitel 3.2.4. Den andra delen av
rubriken, Harts träffande uttryck ”metafysikens våld och våldets metafysik” är däremot kärnan
i det budskapet som Hart börjar föra fram redan i det första och andra kapitlet av bokens första
del.
I avhandlingens kapitel 3.2.1–3.2.4 beskriver, klargör och analyserar jag detta
tema – metafysikens våld och våldets metafysik. Detta görs genom att spjälka upp temat i
mindre bitar. Först diskuterar jag vad som menas med begreppet ”metafysik” och sedan vad
som menas med begreppet ”våld”. Efter detta diskuterar jag ett annat stort tema som är viktig
för Harts argumentation, det vill säga postmodernismen. Genom att beskriva, klargöra och
analysera Harts argumentation kring dessa teman (metafysik, våld, och postmodernism)
rekonstruerar jag kärnan i Harts förståelse av och kritik mot det som han kallar ”våldets
metafysik”.54 Därigenom flyttar jag mig till den kritik som Hart riktar mot Nietzsche och som
med goda grunder kan anses vara kulmen i Harts budskap i den första delen av BI.

3.2.1 Metafysik
En viktig röd tråd i den första delen av BI är kritik mot både metafysik och postmodernismen.
I detta delkapitel klargörs vad Hart menar med metafysik och vad det är som han i eller genom
det kritiserar medan Harts kritik om postmodernismen diskuteras mera i kapitel 3.2.3. Båda

54

Denna term har Hart lånat av teologen John Milbank. Se Hart 2003, 29.

17

begreppen, postmodernismen och metafysik, är viktiga att förstå eftersom Harts
rekonstruerande av våldets narrativ överlappar med hans kritik av postmodernismen och
metafysik.
Metafysik är en filosofisk term och redan definierandet av det är en filosofisk
fråga. Traditionellt har metafysik betytt en separat vetenskap eller ett delområde inom filosofin
som studerar varandet, orsaken för varandet och ting som är oföränderliga.55 Denna definition
anses dock vara föråldrad eftersom metafysik så som den har uppfattats efter medeltiden anses
innehålla studerandet av också sådana frågor som inte direkt har att göra med studerandet av
varandet, dess orsak eller oföränderlighet. Frågor kring medvetande och kropp (hurdan är
förhållandet mellan medvetande och kropp? Är förstånd, sinne eller själ enbart psykiska
fenomen?) och modalitet, det vill säga nödvändigheten och icke-nödvändigheten hos varelser
och egenskaper, (är förnuftighet en nödvändig egenskap hos människan?) är exempel på sådana
teman.
Metafysikens meningsfullhet och därigenom hela metafysiken har ofta satts i
tvivelsmål.56 Filosofer har ifrågasatt meningsfullheten i metafysiska frågor och/eller
möjligheten att hitta svar på dem. Det har diskuterats om metafysiska påståenden har något
innehåll alls (hur kan vi forska till exempel om påståendet ”varandet är nödvändigt” är sant?)
och om människoförståndet har kapacitet att göra tillförlitliga metafysiska påståenden (kan
människan studera själens existens?).
I introduktionen till BI berättar Hart att han i sin bok ger utrymme för
definierandet av metafysik inte för att termen skulle ha ett rikt innehåll utan helt enkelt för att
den har så många olika konnotationer. Enligt Hart har metafysik inte någon användbar eller
nyttig betydelse men han konkluderar att den ändå är svår att undvika - ”And yet it is in some
ways indispensable.”57 Men, frågar Hart, vad är metafysik egentligen? Hart gör det tydligt att
hans syn på själva termen, vad den än betyder, inte är särskilt positiv. Enligt honom är metafysik
i själva verket ren fiktion, ”ett sätt att exkludera andra röster än ens egen”.58 Med detta menar
Hart att metafysik ofta används som en kollektiv term för alla ”de andra” tankar och narrativ än
de egna, och han menar att dessa andra narrativ sällan kan fogas samman. I sin
doktorsavhandling skriver Koponen att för Hart är det självklart att det inte finns något narrativ
utan metafysik.59 Detta betyder att alla diskurser och alla narrativ har vissa teorier om till
55

Van Inwagen och Sullivan 2013, internetkälla, tillgänglig 16.8.2020.
Van Inwagen och Sullivan 2013, internetkälla, tillgänglig 16.8.2020.
57
Hart 2003, 8.
58
Hart 2003, 9.
59
Koponen 2019, 35.
56

18

exempel varandet, orsaken till varandet (att det inte finns en orsak är också en teori), själen,
modalitet och så vidare och dessa teorier formar deras metafysik. Det som Hart kritiserar är
dock den västerländska filosofins profana metafysiker som utan det kristna narrativet saknar
det väsentliga. Om termen ”metafysik” uppslukar kristen teologi som om den vore bara en
metafysik i den bemärkelsen att den innehåller bara sökandet efter något neutralt grund för
tanke, då har kristendomens speciella karaktär inte förståtts.
Hart är ändå positiv till att kristendomen aldrig på riktigt har uppslukats av någon
abstrakt kategori: ”Christianity, by virtue of its sheer intractable historical particularity, has
always come (even if belatedly) to govern every speculative reflection upon it, and no
‘metaphysical’ scheme, as a consequence, has ever come to determine its meaning.” 60 Några
metafysiska konstruktioner har aldrig bestämt vad kristendomen är och betyder. Viktigt är Harts
användning av ordet partikularitet (particularity) för att det enligt honom är kristendomens
”historiska egenart” som har garanterat kristendomens frihet från att bli behärskat av något
metafysiskt schema. Detta synsätt kan klassificeras som ”traditionalism”.61 I boken
Postmoderni filosofia, kulttuuri ja kristillinen teologia skriver Olli-Pekka Vainio att viktigt för
Hart är att kristendomens budskap inte är någon tidlös sanning. Det kristna budskapet är
däremot en viss berättelse om en viss judisk man som heter Jesus av Nasaret.62 När Hart
kritiserar metafysik kritiserar han således abstraktion. Kristendomen borde inte ses som ett
abstrakt och allmänt tankesystem utan som en berättelse vilkens partikulära sanning kan testas
endast genom att pröva leva enligt den.
Ett sådant här traditionalistiskt tankesätt kan ses som typiskt för postliberalism.63
Enligt Kemppainen betonar de postliberala teologerna det partikulära i kristendomen i stället
för det existentiella som liberalteologer siktar på att lyfta fram. Kemppainen skriver att viktigt
för Hart är Jesus som ”ratio” i det kristna tänkandet.64 Jesus, en korsfäst jude, är det partikulära
som de kristna vittnar om med sin tro. Det relevanta är inte den stora meningen bakom
tidsbundna händelser, vilka enligt liberalteologi inte har någon betydelse eftersom de inte kan
verifieras med hjälp av vetenskap (till exempel uppståndelse kan inte nås), utan det relevanta
är just de faktiska händelserna i sig. Det är sant att uppståndelsen inte kan verifieras med hjälp
av vetenskap men det är inte heller poängen – poängen är att de faktiska händelserna formar en
stor berättelse och det är denna berättelse som är kärnan i kristendomen. Denna berättelses
60

Hart 2003, 11.
Se slutet av avhandlingens kapitel 2.2.
62
Vainio 2013, 111.
63
Se avhandlingens kapitel 2.2.
64
Kemppainen 2016, 134.
61

19

sanning garanteras inte till exempel genom vetenskap utan helt enkelt genom dess rena skönhet.
Vad Hart egentligen menar med kristendomens partikulära karaktär och sanningens skönhet
diskuteras vidare i avhandlingens fjärde kapitel.
Detta motstånd mot abstraktion fungerar som bakgrund för det sätt på vilket Hart
använder termen metafysik i BI. I första delen av BI fungerar metafysik följaktligen å ena sidan
som en representant för ett felaktigt sätt att bunta ihop kristendomen och andra olika narrativ
som om de alla skulle vara en del av samma ohistoriska och ”tidlösa sanning”. Å andra sidan
använder Hart termen metafysik som ett nyckelbegrepp i den berättelsen som han anser att den
västerländska filosofin i sin helhet för fram som den tidlösa sanningen. Denna berättelse berättar
om fastställandet av nödvändigheten av våld. Den framåtförande kraften i första delen av BI är
Harts kritik mot stora moderna filosofer – han kritiserar till exempel Immanuel Kants (1724–
1804), Friedrich Nietzsches (1844–1900) och Martin Heideggers (1889–1976) filosofi – och
kärnan i Harts kritik är hans motstånd mot det som han kallar ”våldets metafysik”. Kritik av
metafysik i allmänhet är någonting som Hart delar med många av dessa filosofer men enligt
Hart har de antimetafysiska tendenserna hos filosoferna lett dem att tro på felaktiga påståenden,
det vill säga lett dem tro på varandets nödvändiga våldsamhet. Denna våldsamhet tror Hart inte
på.
Ordet ”nödvändigt” hänvisar till den tudelning som kan göras när existerandet
diskuteras i filosofiska termer. Det som existerar ”nödvändigt” förstås i motsatsförhållande till
det som är kontingent, ”icke-nödvändigt”.65 I sin doktorsavhandling skriver Lauri Kemppainen
att Hart uppfattar användningen av ordet nödvändig som ett av de centralaste felen i den
västerländska filosofin.66 Det som den västerländska filosofin uppfattar som nödvändigt,
varandet i dess våldsamhet, är enligt Hart egentligen det motsatta – varandet är en gåva. Den
kristna berättelsen om en skapad värld vittnar om en kontingent och önskad verklighet där man
kan hoppas att bli räddad ifrån det onda och våldsamma. Hart instämmer med John Milbank67
och anser att det felet som de antimetafysiska filosoferna gör är att de i sin kritik landar på
samma spår som gamla hedniska metafysiker.68 Hart anser att det enligt dessa metafysiker finns
endast två alternativ som båda är i grunden våldsamma. Dessa alternativ diskuteras vidare under
nästa delkapitel.

65

Till exempel påståendet ”jag har en vit bil” är kontingent eftersom jag skulle också kunna ha en röd bil.
Påståendet ”alla ungkarlar är ogifta” är däremot nödvändigt per definition.
66
Kemppainen 2016, 52, 60.
67
Jonh Milbank (1952-) är en av grundarna till radikalortodoxi, se avhandlingens kapitel 2.3.
68
Hart 2003, 36.

20

3.2.2 Våldet
Vad betyder ordet ”våld” i Harts vokabulär? Det stora narrativet som Hart kritiserar kallar han
ibland våldets metafysik, ibland våldets narrativ, ibland våldets ontologi och ibland våldets
retorik. I sin doktorsavhandling påpekar Ari Koponen att Harts stil inte bör avskiljas från hans
budskap, ”for Hart, and for the attempts to understand him, the theological style is not to be
separated from its content”.69 I denna avhandling har jag för tydlighetens skull valt att alltid när
det är möjligt använda termen ”våldets metafysik” för att hänvisa till det narrativet som Hart
kritiserar, men viktigt är att lägga märke till att Hart själv har flera termer som han använder
nästan som synonymer. Såsom Koponen påpekar är det inte alltid fruktsamt att definiera
uteslutande systematiskt vad Hart menar med alla dessa termer. Harts slingrande text är ett
ändamål i sig – hans ofta mycket svårförståeliga men vackra skrivsätt berättar om hans syn på
verkligheten, om världen i all dess sköna komplexitet.
I sin doktorsavhandling sammanfattar Kemppainen vad som menas med våldets
metafysik (eller ontologi) i John Milbanks filosofi: ”Väkivallan ontologia tarkoittaa näkemystä,
jonka mukaan oleminen on pohjimmiltaan kaaoksen ja järjestyksen, samuuden ja toiseuden,
eron ja identiteetin välistä taistelua.”70 (Våldets ontologi betyder en uppfattning enligt vilken
varandet i grunden är strid mellan kaos och ordning, den samme och den andre, skillnad och
identitet.) Kärnan i våldets metafysik är tron på alltets grund i strid – i våld. På motsvarande
sätt definierar Milbank ”fredens ontologi” som en uppfattning enligt vilken varandet i grunden
är en fredlig förbindelse mellan godhet, sanning och skönhet.71 Denna vision är i Milbanks och
Harts tänkande den kristna synen och det kristna narrativet.
I första delen av BI använder Hart ett av två figurpar, Parmenides72 och
Herakleitos73 respektive Apollon74 och Dionysus75, för att beskriva hur narrativ av våld svajar
mellan två motpoler, två alternativ, som båda slutligen baserar sig på våld. Såsom anmärktes i
slutet av avhandlingens kapitel 3.2.1 anser Hart att den västerländska filosofin hamnar mellan

69

Koponen 2019, 18.
Kemppainen 2016, 15.
71
Kemppainen 2016, 15. Som anmärktes i denna avhandlings kapitel 2.5 är godhetens, sanningens och
skönhetens enhet ett viktigt begrepp också i Balthasars teologi.
72
Parmenides är en antik grekisk filosof. Han är känd för hans filosofi om verkligheten som en, orörlig och
oföränderlig.
73
Herakleitos är en antik grekisk filosof som är känd för att ha ansett att allt i världen, också världen själv, är i
konstant förändring så att ingenting är permanent.
74
Apollon är en grekisk gud av ljuset och konsten.
75
Dionysus är en grekisk gud av vinet och dramat.
70

21

dessa antika hedniska berättelser även om den försöker kritisera den moderna totalitära
metafysiken. I sin bok listar Olli-Pekka Vainio upp flera motsatspar som på samma sätt som till
exempel Parmenides och Herakleitos anses vara de två motpoler mellan vilka det moderna och
postmoderna etoset svajar. Sådana motsatspar är bland annat en och ingenting, den samme och
den andre, evig och tidsmässig, oändlig och ändlig och det sköna och det sublima.76 Dessa
motsatspar och deras betydelse diskuteras vidare i avhandlingens kapitel 3.2.3 om
postmodernismen, men viktigt redan nu är att förknippa Parmenides och Herakleitos eller
Apollon och Dionysus som representanter för dem i Harts text.
Hart beskriver Dionysus som representant för kaos och Apollo för ordning.77 På
samma sätt representerar Herakleitos konstant förändring medan Parmenides representerar
oföränderlighet. Viktigare än dessa figurers egenskaper är dock som sagt de sättet med vilket
de representerar ett stängt system, ”a tragic economy”, i vilken död och liv turas om och
ingenting annat, ingenting större, kan tänkas att existera.78 I våldets metafysik blir livet bara en
brutal händelse på samma sätt som i antika hedningsnarrativ. Den postmoderna aspekten till
våldets metafysik är enligt Hart det att berättelsen berättas nu genom ”Dionysus dans” istället
för Apollos ordning som var mera populär före modernismens slut.79 Ändå sitter berättelsen
fast någonstans mellan Apollos och Dionysus system, mellan kaos och ordning, det föränderliga
och det oföränderliga, den samme och den andre, skillnad och identitet. Den handlar om en evig
strid, det vill säga om våld.
En till aspekt som nämndes redan i början av avhandlingens kapitel tre är våldets
dialektiska karaktär.80 Koponen beskriver nutida syner på retorik och dialektik med hjälp av
Michael Leffs definition: medan dialektik har att göra med allmänna och abstrakta frågor,
retorik handlar om specifika situationer. Dialektik använder frågor och svar som sin metod och
meningen i den är att övertala opponenten, och retorik använder oavbruten diskussion som sin
metod och meningen i den är att övertala publiken.81 I Harts text representerar dialektik det
sättet med vilket våldets metafysik fungerar medan retorik representerar fredens ontologi, det
vill säga den kristna versionen. Dialektik är våld – den baserar sig på strid och sökandet efter
abstrakta idéer och svar. Retorik däremot handlar om fred, skönhet och kärlek, om estetik.

76

Vainio 2013, 91–92.
Hart 2003, 37.
78
Hart 2003, 129, 39; Koponen 2019, 96.
79
Hart 2003, 36.
80
Se avhandlingens kapitel 3.1.
81
Koponen 2019, 33–34.
77

22

Kristus är i mitten av retorik, han är den övertalning (persuasion) som den kristna retoriken
handlar om och hans form är det som den predikar om. Hart skriver i BI:s introduktion:
But Christian theology has no stake in the myth of disinterested rationality: the church has
no arguments for its faith more convincing than the form of Christ; enjoined by Christ to
preach the gospel, Christians must proclaim, exhort, bear witness, persuade – before other
forms of reason can be marshaled.82

Kristendomen har ingenting att göra med det kalla förnuftet som dialektiska syner på
verkligheter tar som sin utgångspunkt. Det enda argumentet som kristendomen har för sin syn
på världen som Guds skapelse är Kristi form och tillsammans med honom de kristna ska
övertala alla människor om Kristus skönhet och sanning. Först kommer retorik och sedan har
andra former av förnuftet sin plats.

3.2.3 Postmodernismen
Ett av de typiska dragen för radikalortodoxin är dess kritik av den nyaste västerländska
filosofin. I Key Theological Thinkers skriver Ola Sigurdson att detta är något som
radikalortodoxin kan tänkas ha gemensamt med postmodernistisk tankegång i allmänhet.
Såsom det allmänna postmoderna etoset, betonar också radikalortodoxi att den neutrala och
objektiva inställningen som den västerländska filosofin har inbillat sig att ha är egentligen det
motsatta, det vill säga bara ett specifikt sätt att se på världen.83 Detta kan också ses som en av
Harts huvudteser i den första delen av BI; den nutida västerländska filosofin är inte neutral och
den misstar sig när den beskriver verkligheten som en kamp mellan olika motsatspar. Sin kritik
mot filosofin om denna kamp, våldets metafysik, presenterar Hart genom en böljande
diskussion om postmodernismen. Medan Hart och många postmoderna röster kritiserar den
västerländska filosofin utgående från delvis likadana utgångspunkter, det vill säga att de
förnekar filosofins föregivna neutralitet, vill Hart ändå ta avstånd från många aspekter av det
allmänna postmoderna etoset. I detta delkapitel definieras först vad som menas med
postmodernismen i jämförelse med modernismen och pre-modernismen, och sedan analyseras

82
83

Hart 2003, 3.
Sigurdson 2013, 584.

23

vad det är som Hart vill lyfta fram som det postmoderna etoset och vad det är som han i det
kritiserar.
Enligt

Olli-Pekka

Vainio

kan

modernismen

utkristalliseras

i

termen

”motsatsförhållande” (vastakkainasettelu).84 Det pre-moderna (tiden före renässansen eller
upplysningstiden) fastställdes av brist på alternativ – den dominerande ideologin eller
religionen var den enda möjliga – medan modernismen (tiden mellan upplysningen och mitten
av 1900-talet) fastställdes av alternativ som ansågs stå i motsatsförhållande till varandra.
Sådana alternativa idéer var enligt Vainio bland annat det ”tråkiga förflutna” kontra den
”strålande framtiden” och den ”subjektiva känslan” kontra det ”objektiva förståndet”.85
Modernismen karaktäriserades av tron på förståndets och vetenskapens kraft och sekularisering,
det vill säga religionens försvinnande. Vetenskapens sanningar ansågs vederlägga påståenden
av religioner och sekularisering ansågs vara oundvikligt.
Postmodernismen fungerar enligt Vainio å ena sidan som slutet av modernismen
och dess positiva framtidstro och å andra sidan som modernismens förlängning, eller kulmen.86
Det ”allmänna förståndet” som modernismen understödde anses under den postmodernistiska
tiden vara en falsk idé – istället för ett neutralt förstånd tror postmodernismen på olika
tolkningar av verkligheten och betonar att en tolkning alltid bara är någons tolkning. Förståndet
är bundet vid den traditionen och kulturen i vilken den människa eller den gruppering som
påstår sig ha det finns, och alla de förnuftiga, till exempel vetenskapliga, diskussioner och
definitioner som under modernismen betraktades som neutrala påstående återspeglar egentligen
bara de rådandes åsikt och maktbegär. Också de motsättningar som modernismen uppfann är
artificiella och likaväl bundna till de idéer eller ideologier som inföll att vara i dominerande
position.87
Postmodernismen är således modernismens slut i den bemärkelsen att den
förnekar det modernistiska sättet att tro på det allmänna förnuftet och det universella
motsättningsförhållandet mellan ting (till exempel förnuftet och känslan kan inte beskrivas med
termer som objektiv och subjektiv, de är båda egentligen både och). Modernismens förlängning,
eller till och med dess kulmen, är postmodernism å andra sidan till exempel i den bemärkelse
att den fortsätter modernismens misstro mot religion. Postmodernismen i allmänhet beskrivs
ofta med adjektiv som ”relativistisk” och ”skeptisk”. Detta dock samtidigt som

84

Vainio 2013, 12.
Vainio 2013, 10.
86
Vainio 2013, 10.
87
Vainio 2013, 10–11.
85

24

postmodernismen också vittnar om religionens ”återkomst” och predikar att religionen har
betydelse på ett nytt sätt.88
I slutet av sina definitioner av modernismen och pre- och postmodernismen
påpekar Vainio att postmodernismen ändå aldrig har uppslukat pre-moderna och moderna
tankesätt. Pluralism, bekräftelse av mångfald, är lika mycket som relativism och skepticism
kännetecknade för den. Vainio preciserar att det postmoderna sättet att förneka de
modernistiska motsättningsförhållandena har inte heller lett till bortfall av motsättningar,
mängden av dem har snarare vuxit.89 Detta kan härledas tillbaka till Vainios definition av
postmodernismen som både slutet på modernismen men också dess kulmen. Den rådande tiden
som kallas postmodern präglas av förnekandet av objektiva motsättningsförhållanden men även
bekräftande av pluralism som är öppen också för moderna och pre-moderna tankesätt.
Hart definierar postmodernismen som begrepp för första gången i BI:s
introduktion, på samma sätt som han definierade metafysiken. Han fortsätter på samma spår
som Vainio och beskriver postmodernismen både som något som kan skiljas från modernismen
men samtidigt också dess kulmen.90 Enligt Hart är det inte den postmoderna skepticismen eller
relativismen som den teologiska reflektionen borde ta avstånd från utan de moderna ”myterna”
som postmodernismen inte har lyckats befria sig själv ifrån.91 Med dessa myter avser Hart, i
samma stil som den postmodernistiska kritiken i allmänhet, det för modernismen typiska sätt
att försöka härleda meningen av alla berättelser från det allmänna och universella förnuftet.
Även om såväl Hart som det som definieras som postmodern tankegång i Vainios text antyder
båda att postmodernismen är kritisk mot idén om det allmänna förnuftet anser Hart att det är i
just denna kritik som postmodernismen har misslyckats. Det postmodernistiska etoset har
övergett idén om allsmäktighet av något som kallas ”förnuftet”, men den, argumenterar Hart,
fortsätter att ändå tro på ett stort narrativ: ”The truth of no truths becomes, inevitably, truth: a
way of naming being, language, and culture that guards the boundaries of thought against claims
it has not validated.”92 Postmodernismen är kritisk mot det stora förnuftet och alla andra
alltomfattande narrativ – sanningen är att det inte finns sanningar – men tror paradoxalt på
denna ena sanning.
Medan Hart är kritisk mot det moderna inom postmodernismen, och speciellt mot
postmodernismens blindhet mot sitt eget narrativ, är han också positiv till vissa andra tankar
88

Vainio 2013, 10–11.
Vainio 2013, 12.
90
Hart 2003, 44.
91
Hart 2003, 6.
92
Hart 2003, 7.
89

25

som blomstrar i den. Enligt bokens introduktion skall han både godkänna postmoderna tankar
(för exempel om språket) men också kämpa för tankar som inte är så populära i typisk
postmodernism.93 I sin bok kallar Vainio Harts position som en mellanliggande modell
(välimalli): Hart strävar efter att hitta ”en väg på den andra sidan” av postmodernismen och
modernismen genom att både kritisera och utnyttja dessa tidsperioders tankesätt.94 Det som
definierades som ”traditionalism” i kapitel 2.2 och 3.2.1 i denna avhandling kan lokaliseras
också i denna diskussion. Enligt Vainio är traditionalism en av de olika tankeriktningarna som
föddes som reaktion mot den postmoderna vändningen. Hur Harts traditionalistiska
mellanmodell fungerar i första delen av BI studeras under de följande underrubrikerna. Fokuset
ligger på Harts definitioner av postmodernismen och hans kritik av den postmoderna och
moderna filosofin. Såsom har antytts i detta underkapitel går Harts kritik av postmodernismen
ofta hand i hand med hans kritik av modernismen. I slutet av detta delkapitel sammanfattas
hurdant förhållandet är mellan denna diskussion och Harts kritik på våldets metafysik.

3.2.3.1 Olika definitioner av postmodernismen

I början av den första delen i BI antyder Hart att frågan om postmodernismen (vad är kärnan i
denna tidsperiods tankesätt? vad är filosofin bakom den?) egentligen är en fråga om varandet
(being). Hart leder läsaren genom Milbanks, Hegels och Heideggers filosofier och för ett
komplicerat resonemang som godkänner huvudpoängen i Milbanks definition av
postmodernismen men presenterar Hegel och Heidegger i mera kritiska ljus. Varandet är det
mest centrala i diskussionen eftersom det är olika föreställningar om det som den moderna och
postmoderna filosofiska diskussionen egentligen handlar om. Typiskt för postmodernismen är
att välja Herakleitos istället för Parmenides, Dionysus istället för Apollo95, men det relevanta
är inte vilken karaktär blir vald över en annan utan det relevanta är att diskussionen är i det
postmoderna sättet att tänka låst mellan dessa två karaktärer som båda representerar olika sätt
att uppfatta varandet som något ursprungligen våldsamt: antingen är det frågan om Dionysus
våldsamma dans eller om Apollos lika våldsamma regemente.96
För att komma ut ur det våldsamma presenterar Hart alltså först kort Milbanks
kritiska analys om den postmoderna utvecklingen i filosofin och på denna analys bygger Hart

93

Hart 2003, 7–8.
Vainio 2013, 20.
95
Se diskussionen i avhandlingens kapitel 3.2.2.
96
Hart 2003, 36–37.
94

26

sedan sin egen kritik. Så som det konstaterades i början av avhandlingens kapitel 3.2.3 vill Hart
i anda av radikalortodoxi visa att postmodernistiska tänkare inte är på säkra grunder när de
kritiserar den västerländska filosofin för dess tro på dess egen neutralitet, medan de samtidigt,
utan frågetecken, accepterar narrativet om alltets utgångspunkt i kaos och våld. Hart bygger på
Milbanks tanke och beskriver hur filosofin om våldets nödvändighet leder till uppfattningen om
varandets intighet – om våldet nödvändigtvis hör ihop med all ontologi och med allt som
existerar så blir det negativa det positiva – våldet blir den essentiella, skapande kraften som
formar hela verkligheten: ”Being obviously neither embraces nor rejects violence or peace,
cruelty or love: all is in the same way, and being illumines all things with the same empty
effulgence.”97 Om våldet i all dess negativitet nödvändigtvis hör ihop med varandet så kan
varandet inte vara något positivt i sig, och då blir det meningslöst att uppfatta varandet som
något som sätter värde på hela verkligheten. Varandet blir tomt, det blir ett ingenting.
Efter att ha presenterat våldets narrativ som kärnan i Milbanks definition och
kritik av postmodernismen presenterar Hart en annan definition. Enligt den handlar
postmodernismen om olika ”berättelser om det sublima”.98 Denna definition förklarar Hart
genom att kasta blicken på filosofen Immanuel Kants tankar. Dessa tankar presenteras kort
under den följande rubriken. Fokuset är på det ”sublima” som Hart använder som en
överkategori för hans utredning om postmodernismen.
3.2.3.2 Det sublima

Det andra kapitlet i den första delen av BI heter ”The Veil of the Sublime”, det sublimas slöja.
Enligt The Stanford Encyclopedia of Philosophy betyder det sublima i Kants filosofi en känsla
av förnuftets överlägsenhet över naturen.99 Kant skiljer mellan två olika slags förståelser av det
sublima: den första, det matematiska sublima, betyder specifikt den känslan som människan
utsätts för när hon möter något så stort att hon inte riktigt kan föreställa sig det även om hon
med sitt förstånd kan förstå det (till exempel ett stort hav). Förnuftet är här överlägset
föreställningar. Den andra förståelsen, det dynamiska sublima, betyder en mer direkt känsla av
förnuftets överlägsenhet över naturen när människan känner att naturen inte gör henne rädd.
Naturen med alla dess stora krafter, så som vulkaner och orkaner, kan inte dominera den
rationella människan. Nyckelfrasen är förnuftets överlägsenhet – det sublima betyder det vackra
97

Hart 2003, 43.
Hart 2003, 44.
99
Ginsborg 2019, internetkälla, tillgänglig 16.8.2020.
98

27

som inte är bundet vid sinnesförnimmelser utan går över dem. Ett stort hav är omöjligt att
förnimmas med alla dess detaljer men med sitt förstånd kan människan förstå allt det sköna
som finns i det.
Vad som Hart menar med detta sublimitetens döljande funktion blir uppenbart i
hans argumentation kring det moderna sättet att definiera varandet:
The event of modernity within philosophy -- consisted in the dissolution of being: the
disintegration of that radiant unity wherein the good, the true, and the beautiful coincided
as infinite simplity and fecundity, communicating themselves to a world whose only reality
was its variable participation in their gratuity; and the divorce between this thought of
being, as the supereminent fullness of all perfection, and the thought of God --. This vision
was so thoroughly and quickly forgotten -- that being itself could now be conceived only
in the absolute terms: as a veil or an absence, thought or unthought, but in either case
impenetrable – the veil that veils even itself, the empty name that adds nothing to the
essence of beings, sheer uniform existence.100

Det enligt Hart självklara sättet genom vilket varandet i den pre-moderna filosofin definierades
genom dess delaktighet i det goda, sanna och sköna fanns inte längre. Här fortsätter Hart således
i anda av Balthasar den kritik som han presenterade i början av det första kapitlet i den första
delen av BI:101 han anser att modernitet och postmodernitet bringar med sig en attityd enligt
vilken varandet är något ogenomträngligt och tomt och som inte kan berätta något mer än
varelser i sig själva kan. Gud, det goda, varandet och varelser blir en meningslös grupp av ord
utan samband. ”Being, no longer resplendent with truth, appearing in and elevating all things,
could be figured then only as the sublime.”102 Varandet kan förstås endast som det som döljer
verkligheten. Varandet är det sublima.
Det sublima som i Kants filosofi är en känsla av något så stort att det uppfattas
enbart med det som går över sinnena, det vill säga det översinnliga förnuftet, beskriver Hart
med ordet unrepresentable, ”det som inte går att representera”.103 När Hart skriver att varandet
uppfattas som det sublima sätter han detta mot den kristna läran om analogia entis.104 Denna
lära betyder uppfattningen om att Gud inte är totalt annorlunda än varelser och varandet på
jorden – Gud har skapat världen och det sättet på vilket människor existerar liknar det sättet på
100

Hart 2003, 44.
Se avhandlingens kapitel 2.5 och 3.2.3.1.
102
Hart 2003, 44.
103
Hart 2003, 44.
104
Se till exempel McGrath 2017, 165.
101

28

vilket Gud existerar. Allt på jorden kan således anses att vara i analogi med Guds verklighet –
mänsklig kärlek, till exempel, är en slags symbol som representerar Guds kärlek, även om Gud
alltid anses vara mycket fullkomligare. Det sublima som postmodernismen enligt Hart stöder
förklarar existerandet som någonting som inte är symboliskt, det vill säga någonting som inte
går att representera, och som således inte berättar om något annat än sig själv. Denna tanke vill
Hart kritisera. Enligt honom berättar vår verklighet om Gud genom dess skönhet. Det sköna i
världen liknar på ett mystiskt, poetiskt sätt Guds skönhet.105
Kant använder sublimitet och skönhet i flera olika syften i sin filosofi.106 Som
anmärktes positionerar Hart i sin tur dessa två begrepp starkt mot varandra. Varandet som det
sublima borde följaktligen tolkas i kontext med varandet som enligt Hart borde uppfattas som
någonting vackert. Skönheten och dess stora roll i Harts teologi diskuteras mera i avhandlingens
kapitel fyra men viktigt redan här är att förstå dess grundläggande roll för honom. I Kants
filosofi betyder det sublima den känslan av skönhet som människan uppfattar genom sitt
förnuft, det vill säga en sådan skönhet som inte är bunden till någon ”representable” objekt,
något som har en form. Det sköna, i motsättningen till det sublima, är den skönhet som hittas i
konkreta objekt eller föremål och denna skönhet anses i den postmoderna filosofin vara
någonting lägre. Denna hierarki är föremålet för Harts kritik. Enligt Hart är skönhet, inte
sublimitet, den som är den sannaste och högsta skönheten. Detta kan tolkas som en hänvisning
till den partikulära107 och konkreta kristna berättelsen med dess historiska händelse som Hart
anser att vara den sannaste. Det översinnliga och transcendenta sublima är i Harts version bara
en slöja som döljer det faktiska varandet.
En stor del av den första delen av BI ägnar Hart åt att gå genom idéer som han
kategoriserar som olika former av det unrepresentable. Enligt honom är mycket av modernt
och postmodernt etos bundet till Kants filosofi om det sublima.108 Här återkommer vi till det
som diskuterades i avhandlingens kapitel 3.2.1 om Harts syn på metafysik:
[I]nsofar as the ‘postmodern’ is the completion of the deconstruction of metaphysics, it
usually depends upon one immense and irreducible metaphysical attemption: that the
unrepresentable is; more to the point, that the unrepresentable (call it différance, chaos,

105

Se till exempel Hart 2003, 131–132.
Se mera till exempel Ginsborg 2019, internetkälla, tillgänglig 16.8.2020.
107
Se diskussionen i avhandlingens kapitel 3.2.1.
108
Hart 2003, 51.
106

29

being, alterity, the infinite…) is somehow truer than the representable (which necessarily
dissembles it), more original, and qualitatively other --.109

Den anti-metafysiska postmodernismen vilar på ett stort metafysiskt antagande, nämligen på
den redan nämnda tesen om att det som inte går att representera (the unrepresentable), det vill
säga det sublima, är på något sätt sannare än det som går att representera (the representable),
det vill säga det sköna. Enligt Hart kan man beskriva postmodernismen genom till exempel fyra
olika versioner av det sublima. Även om Hart anser att postmodernismen kan definieras som
en tidsperiod under vilken det sublima har fått den centralaste rollen påpekar han att
postmodernismen också är kritisk mot begreppet.110 Så som har kommit fram i denna
avhandling är direkta linjer svåra att dra – postmoderna filosofer är enligt Hart kritiska om det
sublima, men samtidigt påstår Hart att det är just under denna kategori som så många av dem
hör hemma.
Enligt Koponen är Harts syfte med alla de fyra berättelserna om det sublima ”to
express that Christian theology possesses a more original difference, an analogical
difference”.111 Enligt Koponen vill Hart bevisa att kristendomen ser ”skillnaden” som analogisk
och därför kristendomens syn på den är mera originell än den som berättelser om det sublima
berättar om. Försmak av analogitanken fanns i den ovanpresenterade läran om analogia entis,
men vad är denna ”skillnad” som Koponen skriver om? Svaret till denna fråga hittas genom att
ta en noggrannare titt på de fyra berättelserna om det sublima.
Den första berättelsen är i mitten av diskussionen om skillnader, Hart kallar den
nämligen ”the differential sublime”, det vill säga den sublimiteten som baserar sig på
skillnader.112 Med detta menar han att ordet ”skillnad” står i centrum av det postmoderna etoset.
And difference must be the first thought, conceived (though never grasped) before the
thought of identity, defiantly advanced against every form of substantialization or
classification, every epistemological tactic for drawing the different in under the sheltering
eaves of the ‘Same’.113

Postmodernismen betonar skillnader istället för identitet, klassifikationer och likheter. Det som
skiljer ett fenomen eller ting från ett annat är viktigare än det som de tänkas ha tillsammans.
109

Hart 2003, 52.
Hart 2003, 44.
111
Koponen 2019, 24, se fotnot 19.
112
Hart 2003, 52.
113
Hart 2003, 53.
110

30

Hart sätter metafysik och postmodernismen mot varandra och beskriver metafysik som
oförändlighet och närvaro och postmodernismen som föränderlighet och frånvaro. Här syftar
ordet ”skillnad” alltså på skillnaden mellan det som inte förändras och det som förändras.114
Det sublima, det som inte går att representera, korrigerar metafysik genom att betona prioriteten
av förändring.115 Med detta menas att metafysik, som i Harts språk representerar bland annat
sammanfogning av olika berättelser, det vill säga det som är det samma, förklarar han som
motsättningen till postmodernismen i den bemärkelsen att postmodernismen är kritisk mot
metafysik, så som Hart själv, för att postmodernismen inte tror på sammanfogandet av ting och
fenomen. Det finns mera skillnader än likheter. Det är viktigt att lägga märke till att Harts poäng
ändå är att vara kritisk också mot denna kritik som postmodernismen och han i princip delar.
Hart anser nämligen att betoningen av det föränderliga och det frånvarande tar blicken bort från
det som är i världen, det kontingenta, och som, tvärtemot som det sublima, inte döljer varandet
utan är det.
Den andra berättelsen som Hart använder för att beskriva postmodernismen heter
”the cosmological sublime”, det kosmologiska sublima.116 Denna sublimitet förklarar han
genom att hänvisa till Gilles Deleuzes (1925–1995) och Michel Focaults (1926–1984)
filosofier. Fokuset i det kosmologiska sublima ligger på hurdan verklighetens struktur anses
vara. Enligt Hart anser Deleuze att verkligheten grundar sig i kaoset. Hart använder det
filosofiska begreppet ”simulacrum”, som i Deleuzes filosofi betyder en avbild utan likheter,
och förklarar hur Deleuzes filosofi beskriver världen som en sådan avbild – en avbild som, i
motsats till den kristna synen, inte baserar sig på tron att världen är i analogi med en annan
verklighet (Guds verklighet).117 Världen berättar inte om en större verklighet. Hart anser att
Focault, för sin tur, baserar sin filosofi på en verklighet som har sin grund i ”will to power”,
viljan till makt, och att hela människohistorian är en berättelse som börjar från och slutar i en
hela tiden större vilja att ha mera makt.118 Detta anser Hart också att vara mot den kristna synen
som ser verkligheten som något som har sitt ursprung i harmoni, inte i strider som maktbegäret
orsakar.
Hart antyder att det enda alternativet för sådana filosofier som Deleuzes och
Focaults är filosofin om bekräftelse (affirmation) som accepterar världen som sådan som den
synes vara – en våldsam verklighet där kaoset och viljan efter makt råder. Detta, skriver Hart,
114

Jämför detta med diskussionen om Herakleitos och Parmenides, se kapitel 3.2.2.
Hart 2003, 52.
116
Hart 2003, 56.
117
Hart 2003, 57–59, 62.
118
Hart 2003, 67–68.
115

31

kan inte leda till någonting annat än en kall nihilism. Det är endast den kristna synen om
verkligheten, att Gud är verklighetens skapare, som kan bekräfta världen utan att acceptera det
till synes kaotiska varandet som hela sanningen. Bara om världen ses som skapelse som är i
analogi med dess sannaste form i Gud kan den bekräftas utan att bekräfta våld.119 Det synes
våldsamma är inte en del av den djupaste verklighet. Världen baserar sig inte på våld.
Den tredje berättelsen kallar Hart som ”the ontological sublime”, det ontologiska
sublima.120 Hart hänvisar till filosofen Heidegger och hans filosofi om varandet som enligt Hart
har lett många andra filosofer att diskutera ”hur något ter sig vara” istället för ”hur något är”:
slutsatsen är ”’nothing’ that ’nothings’ in the being of beings” – de konkreta varelsers (beings)
varande (being) är sekundärt, det är någonting som bara ser ut att vara någonting, och deras
varandet är således ”ingenting (nothing) som gör ingenting (nothings) i dem”.121 Detta abstrakta
påstående hänvisar tillbaka till det redan diskuterat ingenting, som Hart anser att konstituerar
essensen i varandet såsom postmodernistiska filosofier uppfattar det.122 Det ontologiska
sublima, där ontologi betyder läran om varandet, betyder således att det som är, det vill säga
varelser, inte egentligen berättar något om varandet. Det som är har ingenting att göra med
sanningen om världen – det som går att representeras består alltså av ”ingenting som gör
ingenting” och varandet i varelser berättar ingenting om det riktiga, existentiella varandet
bakom dem.
Den fjärde och sista berättelsen som Hart använder för att beskriva
postmodernismen heter ”the ethical sublime”, det etiska sublima.123 Hart använder många sidor
för att beskriva etiken av filosofen Emmanuel Levinas (1906–1995). Hart skriver att Levinas
begrepp ”den andre” är det sublima i hans filosofi.124 ”Ethics is a ’relation without relation,’ a
’desire’ for the absolutely other, and pure ’asymmetry’; its source is a God who is wholly other,
infinity without relation to being’s totality.”125 För en människa är den enda orsaken att fungera
etiskt rätt mot den andra människan, den andre, att den andre finns. Meningen bakom detta är
att etiken skulle vara oavhängig av sådana faktorer som till exempel känslor. För att känna sig
ansvarig måste människan bara se den andra människans ansikte – men detta utan att titta på
hurdant ansiktet är, annars skulle det etiska inte vara partilöst och neutralt. Hart menar ändå att
denna etik som är som ”ett förhållande utan förhållande” leder till synen om Gud som totalt
119

Hart 2003, 70–72.
Hart 2003, 72.
121
Hart 2003, 73.
122
Se avhandlingens kapitel 3.2.3.1.
123
Hart 2003, 75.
124
Hart 2003, 76.
125
Hart 2003, 79.
120

32

annorlunda – så annorlunda att världen och Gud inte har något förhållande alls. I denna
sublimitet är det igen frågan om en icke-analogisk skillnad mellan Gud och världen. Hart anser
att i Levinas etik är den andre inte egentligen någon andre alls om inget förhållande mellan jag
och den andra människan finns. Utan kärlek är mina etiska akter bara akter som jag gör i min
ensamhet för mig själv, men inte för den andre, om jag inte får erkänna hennes existens.126
Koponen definierade Harts syfte med de fyra berättelserna om det sublima som
att beskriva hur kristen syn på ”skillnaden” är mera radikal än den som dessa berättelser berättar
om. Skillnaden som kan hittas i den första sublima (the differential sublime) är den skillnad
som finns mellan det föränderliga och det oföränderliga. Det centrala i detta sublima är att
sanningen om verkligheten inte kan nås genom den kontingenta världen som är i konstant
förändring. Det andra sublima, det kosmologiska, berättar om en värld som är i grunden kaotisk
och våldsam och som inte reflekterar någon större verklighet. Skillnaden finns mellan världen
och den icke-nåbara sanningen bakom världen. Det tredje sublima, det ontologiska, skapar på
samma sätt en skillnad mellan världen så som den ter sig vara och världen så som den är. Bara
den första av dessa, världen så som den visar sig, kan diskuteras, men denna värld berättar
ingenting om den verkliga existensen. Den sista berättelsen, det vill säga den etiska sublima,
berättar om en skillnad mellan världen och Gud där världen igen berättar ingenting om Gud.
Etiska handlandet får inte basera sig på någonting som finns i den kontingenta världen, och då
blir den kontingenta verkligheten helt irrelevant.
Såsom Hart själv påpekar är det märkvärdigt att vissa element av de olika
berättelserna om det sublima går mot varandra. Deleuzes filosofi som bekräftar världen sådan
som den enligt honom är är till synes i motsatsförhållande till Levinas etik som berättar om
”den andre” och etiken som på inget sätt borde basera sig på världen så som den är. 127 Hart
anser ändå att tematiken bakom alla dessa berättelser är sammanfallande. Den skillnaden som
Hart hittar i alla fyra berättelser är motsatsen till den skillnaden som han anser att kristendomen
berättar om. Berättelserna om det sublima berättar om en skillnad mellan världen som den ter
sig att vara och sanningen om världen. Det som går att representera, det vill säga det ickesublima, formar den närvarande verkligheten och denna verklighet berättar inte om något annat
än sig själv, för att antingen finns det ingen annan verklighet, eller sedan finns det inget
förhållande mellan den historiska och konkreta verkligheten och den andra (Guds) verklighet.
Det sublimas slöja döljer sanningen, och den skönheten som finns i världen anses ljuga: den

126
127

Hart 2003, 80–85.
Hart 2003, 91

33

berättar inte om större och fullkomligare skönhet utan bara om en okänd tomhet bakom allt det
som finns.128
Den analogiska skillnaden som Hart presenterar som kristendomens sätt att se på
världen är däremot baserad på tron om att den närvarande verkligheten återspeglar Gud.
Skillnaden mellan verkligheten och sanningen om verkligheten är å ena sidan mindre än i de
fyra berättelserna om det sublima: världen är inte något totalt annorlunda och skilt utan den
berättar öppet om Gud som är den ultimata sanningen. Å andra sidan är skillnaden större: den
fallna världen berättar inte om verklighetens ultimata kaotiskhet och våldsamhet utan om den
goda och välvilliga Guden.
Hart slutar sin redogörelse om de fyra olika sublima genom att reflektera vad som
var hans ursprungliga uppgift i BI:
to describe a rhetoric free of violence, an opening of the distance between selves that can
span being without negation, privation, or strife, a rhetoric that shows finite difference to
belong – before all else – to an infinite display of blessings at peace with one another,
whose intervals are places of aesthetic mediation in which difference may be shared under
the aspect of gift. This would ideally be a rhetoric, indeed, both predicative and nominative,
invocational and evocative, adorational and lyrical, and endlessly rich in inventive
transitions, inviting gestures, styles of grace: beauty.129

I BI vill Hart beskriva en retorik som visar människor att ändliga skillnader har deras mening i
kontext av tron på oändlighet. Den distansen eller de skillnader som finns mellan idéer och ting
skall inte låtas definiera hela varandet som en strid mellan olika parter. Skillnader borde istället
uppfattas i bakgrunden av den kristna tanken om verkligheten som gåva. Gud har skapat världen
och genom detta lovat att världen är en vacker värld som reflekterar sin skapare. Skillnader och
distanser är en inte någon förbannelse utan de berättar om en verklighet som är något separat
från dess Skapare och således något inte-nödvändigt, som en gåva.
3.2.3.3 Postmodernismen och våldets metafysik
Hurdan är således förbindelsen mellan postmodernismen och våldets metafysik? Såsom
påpekades i kapitlet 3.2.3.1 definierar Hart postmodernismen både som våldets metafysik och

128
129

Hart 2003, 91.
Hart 2003, 90.

34

som berättelser om det sublima. Den första förbindelsen är därför tydlig. Postmodernismen är
våldets metafysik. Detta betyder inte att våldets metafysik skulle vara ett namn för
postmodernismen utan detta betyder att postmodernismen är enligt Hart präglat av denna tanke,
detta narrativ, som Hart kallar våldets metafysik.
Förbindelsen mellan det sublima och våldets metafysik är inte lika intuitiv. Den
blir dock förståelig i den bemärkelsen att berättelserna om det sublima är ett till drag som i
Harts filosofi hör ihop med den postmoderna filosofin. Postmodernismens narrativ om världen
baserar sig på våldets metafysik och våldets metafysik uttrycker sig bland annat genom olika
berättelser om det sublima. Det våldsamma i de fyra aspekter om det sublima som presenterades
ovan är deras syn på verkligheten som ursprungligen kaotisk eller att den baserar sig på till
exempel maktbegär. Det som går att representera döljs av det som inte går att representera och
sanningen är denna slöja: istället för det icke-sublima är det det sublima som berättar om
verkligheten och den berättelsen som det sublima berättar är att verkligheten är dold. Varandet
och varelser blir skilda från varandra, de verkliga historiska varelserna berättar inte om själva
varandet, och varandet blir således någonting okänt och alltid bakom. Den största enskilda
faktorn för det att betonandet av det sublima leder till våld är det att varandet skiljas från det
goda och sköna. I den kristna läran om analogia entis är världen en bild av Guds skönhet, men
i den postmoderna läran om sublimitet är världen inte en bild av det goda och det sköna, och
därför blir den ett stängt system där olika makter strider mot varandra.

3.2.4 Nietzsche
Efter diskussionen om postmodernismen som våldets metafysik och berättelser om det sublima
leder Hart diskussionen till filosofen Nietzsche vems filosofi enligt Hart presenterar ett gott
(”gott”) exempel om våldets metafysik. Såsom det konstaterades redan i början av
avhandlingens kapitel tre kan Harts kritik om, och genom, Nietzsches filosofi hållas som
kulmen i första delen av BI. Hart själv beskriver hur den kristna teologin möter i Nietzsche ”all
the most truly daunting challenges to Christianity emanating from antiquity, modernity, or
postmodernity expressed with a purity and force quite simply unmatched in any other
thinker.”130 Enligt Hart presenterar Nietzsche således en sådan utmaning för kristendomen som
ingen annan har gjort. Koponen konstaterar att Nietzsche är en av de få icke-kristna kritiker

130

Hart 2003, 92.

35

som Hart anser som anmärkningsvärd.131 Enligt Vainio hör BI till sådan kristen produktion som
ser Nietzsche som en viktig tänkare som har värdefulla insikter att ge åt den kristna kyrkan.
Vainio nämner hur Hart anser att Nietzsche är en ”bra motståndare” för kristen teologi eftersom
Hart anser att Nietzsche vet vad som han motsätter sig.132 Det förhållandet som Harts texter har
till Nietzsche är därför speciell på det sättet att Hart å ena sidan värdesätter Nietzsche även om
han å andra sidan anser att Nietzsche har det helt enkelt inte korrekt. I det följande diskuteras
vad som Hart ser som det viktigaste innehållet i Nietzsches filosofi och varför Hart anser att
hans utmaning till kristen teologi är bra, men inte tillräcklig.
Hart har ägnat Nietzsche ett eget delkapitel som heter “The Will to Power”.
Begreppet är Nietzsches eget och har blivit lånat av många andra filosofer (se till exempel den
korta beskrivningen av Focaults filosofi i avhandlingens kapitel 3.2.3.2). Enligt The Stanford
Encyclopedia of Philosophy betyder viljan till makten en uppfattning om att allt som existerar
grundar sig på något slags ”power-centers” vilkas aktivitet kan förklaras genom deras strävan
efter mera makt.133 Koponen kallar Nietzsche som en ”radikal naturalist” som anser att det finns
inga fakta, bara tolkningar.134 Detta betyder enligt Koponen att varandet har i Nietzsches
filosofi inga stabila metafysiska hörnstenar. Varandet, och hela världen, är en planlös vilja till
makten, ”a play of forces that ’lacks intelligence’”.135
I Harts analys är Nietzsches starkaste vapen mot kristen teologi hans ”distaste for
Christian life as an aesthetic phenomenon”. Det är Nietzsches “sensibility, more than his reason,
that suffers offense”.136 Såsom Koponen påpekar anser Hart således att Nietzsche och Hart själv
är på ett sätt lika kraftiga kombattanter.137 Hart skriver nämligen att
[b]etween Nietzsche’s vision of life as an agon and the Christian vision of life as creation
– as a primordial ‘gift’ and ‘grace’ – there is nothing -- that makes either perspective selfevidently more correct than the other.138

Det är inte självklart vems vision av livet är den rätta – Hart anser att Nietzsches kritik av
kristendomen är ”estetisk”, och med detta menar han att i Nietzsches kritik är det frågan om

131

Koponen 2019, 90; Hart 2003, 94.
Vainio 2013, 57.
133
Anderson 2017, internetkälla, tillgänglig 16.8.2020.
134
Koponen 2019, 91.
135
Koponen 2019, 91.
136
Hart 2003, 95.
137
Koponen 2019, 95.
138
Hart 2003, 103.
132

36

smak. Det är Nietzsches smak som är annorlunda än Harts och inte nödvändigtvis hans
resonemang, och därför anser Hart att Nietzsches attack ska tas på allvar. I detta kan ses
estetikens stora betydelse för Harts teologi. Såsom påpekades i avhandlingens kapitel 2.4
beskriver Hart BI:s uppgift som skapandet av en teologisk redogörelse för skönhet.139 Harts
mening är därför att genom teologiska argument visa varför sanningen om världen är en fråga
om skönhet.140 Harts poäng här är att frågan ”vilket narrativet är vackraste?” är en smakfråga.
Nietzsche har rätt förstått logiken i Harts stora tes om att kristendomens sanning garanteras på
grund av dess skönhet, men Nietszche föredrar ett annat narrativ än det som kristendomen
predikar om.141 I Nietzsches filosofi är livet an agon, ett kämpaspel, medan Hart anser att livet
är skapelse som har sin grund i harmoni, inte i strid. Hart och Nietzsche prefererar olika
berättelser.
Hart börjar alltså sin analys om Nietzsche genom att konstatera Nietzsches
intelligens, och sedan börjar han sammanfatta delar av Nietzsches filosofi.142 Den berättelse
som Nietzsche enligt Hart föredrar före kristendomens berättelse baserar sig på indelningen i
det som är naturligt och i det som inte är det. Enligt Nietzsche är kristendomen ”den fattiga
mannens platonism143”: kristendomen hatar livet.144 Det som är naturligt, att de starkaste har
makten och att ha kraft och makt är att vara stark, predikar kristendomen emot. Den kristna
berättelsen predikar istället om svaghetens starkhet, att ’de minsta blir de största’, och detta
håller Nietzsche som någonting onaturligt, som ”Jewish species of hatred”, en judisk typ av
hat.145 Den judeo-kristna traditionen om nästankärleken och betoningen av de svagas starkhet
är egentligen bara avund mot de friska, starka och kraftfulla och således ingen riktig kärlek.
Enligt Hart anser Nietszche således att kristendomen är helt enkelt falskt. Etiken
borde grunda sig på världens egen form, och detta gör den kristna etiken inte.146 Men hurdan är
då den naturen, det naturliga, som Nietzsche vädjar till? Är naturen ett tillstånd eller ett
levnadssätt i vilken man inte hjälper de svaga och inte tror på de minstas likadana värde? Svaret

139

Se kapitel 2.4 och Hart 2003, 4.
Redan bokens namn, The Beauty of the Infinite – The Aesthetics of Christian Truth, hänvisar till sanningens
estetiska karaktär. Harts syner på sanningen och skönhet diskuteras mera djupgående i avhandlingens fjärde
kapitel.
141
Hart 2003, 125.
142
Hart 2003, 94.
143
Platonismen hänvisar till filosofin av den antika filosofen Platon. Enligt Stanford Encyclopedia of Philosophy
är den moderna platonismen ett tankesätt enligt vilket det finns abstrakta objekter, det vill säga objekt som är
icke-fysiska och icke-mentala och som existerar inte i tid eller rum. Se Balaguer 2016, internetkälla, tillgänglig
16.8.2020.
144
Hart 2003, 95.
145
Hart 2003, 98.
146
Hart 2003, 99.
140

37

är ja: såsom det har konstaterats är världen ”will to power” och kristendomen är bara ett uttryck
av denna vilja.147 Kristendomen kanske maskerar maktbegäret som nästankärlek, men det är
lätt att se genom denna mask och räkna ihop evangeliet om fred och viljan till att ha mera makt.
Ett exempel är präster som behärskar människor genom uppfinnandet av ”synd” och dåligt
samvete.148 Kristendomen är därför inte ärlig. Nietzsche verkar följaktligen kritisera
kristendomen sett ur samma utgångsläge som Hart som anser att Nietzsches texter har en viss
skenhelighet. Hart skriver att han inte skulle motsätta sig det sättet med vilket Nietzsche sätter
hans egen berättelse och kristendomens berättelse mot varandra bara om Nietzsche inte skulle
påstå att hans preferens är en mera ärlig och sann version av verkligheten.149
Hart fortsätter sin analys och efter flera invändningar slutar till det som detta
underkapitel började ifrån: att Nietzsches utmaning för kristendomen är en av de bästa eftersom
Nietzsche har förstått att det handlar om en berättelse mot en annan. Hart anser dock att det är
möjligt att bevisa att den resan som Nietzsche tar i sitt försök att undvika metafysik (det vill
säga undvika alla totalitära narrativ, även om Hart anser att Nietzsches narrativ är en av dem)
är cirkulär och inte övertygande, men i Harts mening är det fortfarande Nietzsches ”atrocious”
smak som är det största argumentet emot hans filosofi.150 Nietzsche sätter figuren Dionysus
mot figuren Kristus och antika ädla värderingar mot evangelium om Kristi kärlek, och anser att
den senare är helt enkelt inte tilltalande. ”One gospel confronts another” skriver Hart och
lämnar det inte öppet vilket evangelium som i hans smak är den vackraste och sannaste.151

3.3 Sammanfattning
I kapitel tre diskuterades den kritik som Hart presenterar i den första delen av BI. Meningen var
att rekonstruera vad som Hart menar med begreppet ”våldets metafysik” och vad som han vill
genom det kritisera. I underkapitlet 3.2.1 diskuterades Harts syn på metafysik. Metafysik är ett
filosofiskt begrepp som är svårt att definiera uteslutande. I BI är metafysik en term som Hart
kritiserar på grund av det sättet med vilket den enligt honom ofta används i filosofin som en
överkategori som uppslukar olika tankesystem och berättelser som om de alla skulle vara en
del av ett, stort etos. Hart diskuterar metafysik också som ett mera neutralt, nödvändigt begrepp:
147

Hart 2003, 102.
Hart 2003, 101.
149
Hart 2003, 103.
150
Hart 2003, 117, 124–125.
151
Hart 2003, 124.
148

38

alla filosofier och berättelser har en metafysik. Postmodernismen är anti-metafysisk i den
bemärkelsen att postmodernistiska filosofier är kritiska mot tanken om en stor metafysik, en
stor berättelse, som skulle förklara hela verkligheten, men Hart anser att också postmodernism
har en metafysik som den framhäver. Denna metafysik kallar Hart som våldets metafysik
(termen är lånat av teologen John Milbank).
För att förstå begreppet ”våldets metafysik” definierades det preliminärt i kapitel
3.2.2 vad Hart menar med begreppet ”våld”. Våldet är strid och motsatsen till harmoni som
Hart, tillsammans med Milbank, anser att det kristna alternativet för våldets metafysik baserar
sig på. En central tanke inom våldets metafysik är tron på våldets nödvändighet. Verkligheten
är i grunden kaotisk och baserar sig på motsättningar som är i konstant strid med varandra. Hart
anser att dessa tankar inte är korrekta och leder till nihilism. De västerländska filosofier som
har våldets metafysik som deras dolda metanarrativ sitter fast mellan Dionysus och Apollo eller
Herakleitos och Parmenides, det vill säga mellan två olika berättelser om hurdan verklighet är,
och båda versioner baserar sig på tanken om våldets nödvändighet.
Det alternativet som Hart anser att kristendomen presenterar, det vill säga
berättelsen om fred, presenteras ytterligare i kapitel fyra, men redan i kapitel tre konkluderades
att ett viktigt tema inom den kristna berättelsen är tanken om den kristna berättelsens
partikularitet. Betoning av kristendomens partikularitet är typiskt för postliberala teologier. I
kapitel 3.2.3 förknippades Harts teologi också med radikalortodoxi. Typiskt för radikalortodoxi
är att vara kritisk mot den postmoderna västerländska filosofin. Hart delar denna kritik och
anser att postmodernistiska, och åtminstone vissa modernistiska, filosofier kan summeras som
berättelser om våldets metafysik.
En annan definition som Hart presenterar för postmodernismen är ”berättelser om
det sublima”. Hart skiljer mellan fyra olika sublima: det sublima som baserar sig på skillnader,
det kosmologiska, det ontologiska och det etiska sublima. Enligt Koponen vill Hart genom
dessa sublimitet demonstrera att den skillnad som postmoderna filosofier hittar mellan världen
och sanningen om världen är annorlunda än den som kristendomen berättar om. De fyra
berättelserna om det sublima berättar om en dold verklighet där varelser och den historiska
verkligheten har inte en förbindelse med sanningen om världen och varandet. Hart kontrasterar
denna vision om verkligheten med kristendomens vision. I kristendomen är skillnaden mellan
denna verklighet och den sanna, Guds verklighet en analogisk skillnad. Detta betyder att
världen på ett mysteriöst sätt återspeglar Gud.
I kapitel 3.2.3 diskuterades Harts syn på Friedrich Nietzsches filosofi. Hart anser
att Nietzsches kritik av kristendomen är bra eftersom den är först och främst baserad på hans
39

annorlunda smak och inte så mycket på hans annorlunda resonemang. I Harts mening är
Nietzsches berättelse om hurdan verklighet är, det vill säga i Nietzsches fall hans version om
våldets metafysik, egentligen en lika möjlig berättelse än den som kristendomen berättar.
Skillnaden mellan berättelserna är en smakfråga och Hart konkluderar att Nietzsche har en
mycket dålig smak. Den kristna berättelsens skönhet garanterar dess sanning.
Kapitel tre svarade således mestadels på de två första delfrågorna som
presenterades i avhandlingens första kapitel: ”vad menar Hart med våldets metafysik och med
fredens ontologi?” och ”vad är det som skiljer dessa?”152 Fokuset var på definierandet av våldets
metafysik. I följande kapitel ligger fokuset på fredens ontologi, det vill säga det alternativet
som kristendomen enligt Hart visar för våldets metafysik. Genom presentationen av fredens
ontologi fördjupas också presentationen av våldets metafysik så att svaret kan hittas till
avhandlingens huvudforskningsfråga: ”varför anser Hart att våldets metafysik inte är en sann
beskrivning av verkligheten?”

152

Se avhandlingens kapitel 1.2.

40

4 Skönheten och sanningen
4.1 Inledning
I kapitel tre behandlades Harts kritik om våldets metafysik. Beskrivningen av de filosofier som
Hart kritiserar och själva kritiken formar den största korpusen i den första delen av BI. I detta
kapitel analyseras på ett motsvarande sätt fredens ontologi som är det alternativ som
kristendomen enligt Hart presenterar för våldets metafysik och som Hart avslutar den första
delen av BI med. Fokus ligger på den synen på sanning som Hart i första delen av BI presenterar
så att avhandlingens forskningsfråga (varför anser Hart att våldets metafysik inte är en sann
beskrivning av verkligheten?”) blir svarad.
Diskussionen om fredens ontologi analyseras genom att jag delar in den i tre
teman som är sammanbundna i Harts text, nämligen: skönhet, sanning och fred. För att
tydliggöra innehållet i de enskilda temana och sättet på vilket de hör ihop diskuteras de tre
teman delvis separat, och delvis tillsammans. I slutet av kapitlet reflekteras hurdant förhållande
våldets metafysik och fredens ontologi har och hurdan är betydelse sanningen har i skiljandet
mellan dessa två narrativ. I sin bok om skönhet skriver Serafim Seppälä att när antika filosofer
och tidiga kristna tänkare analyserade skönheten och dess stora påverkan på människan började
de deras sökande från skönheten själv och inte från människans erfarenheter.153 I det följande
presenteras hur Hart börjar från samma tanke och binder ihop hela fredens ontologi tätt med
skönheten, som är början till allt.

4.2 Skönheten
Så som jag konstaterade i kapitel 2.5 skriver Hart att BI är en essä inom teologisk estetik.
Teologisk estetik definierades i samma underkapitel som teologi som görs genom att ta skönhet,
sinnen och konst i beaktande. Det är inte svårt att hitta element av just dessa aspekter i Harts
bok. Hart anser bland annat att allt som är, varande i dess partikularitet, predikar om Guds
skönhet och att skönhet är ”varandet själv”.154 Han anser också, som sagt, att sanningen är

153
154

Seppälä 2010, 9.
Hart 2003, 141, 146.

41

således nåbar endast genom att kontemplera över det estetiska, det sköna, i världen.155 Hart
använder sinnena när han diskuterar emottagandet av den andra människan och han jämför
skönhet med konst när han skriver att skönhet är som musik.156 Det är följaktligen klart och
tydligt att Harts teologi i BI kan klassificeras som teologisk estetik.
Men vad menar Hart egentligen med skönhet? I BI:s introduktionskapitel skriver
Hart att den för hans bok mest centrala termen, skönhet (beauty), är ännu svårare att definiera
än metafysik.157 Han konstaterar också att skönhet, trots detta, är en kategori utan vilken teologi
inte kunde fungera. Teologi är avhängig av en berättelse om skönhet, och därför är det viktigt
även för denna avhandling att gå in på Harts definition om skönhet. Det är heller inte möjligt
att förstå Harts teologi utan att förstå vad som han menar med skönhet.158
Hart tar upp den skillnad som har diskuterats i kapitel 3.2.3.2 i denna avhandling,
nämligen den mellan det sublima och det sköna. Medan det sublima har blivit det ”nya sköna”
för postmodern teologi, den mera sanna formen av skönhet, har skönhet reducerats till det som
är fint eller trevligt, det vill säga till något litet och icke-tilltalande. Detta har hänt eftersom det
är svårt att tala skönhetens riktiga kraft. Som exempel på skönhetens provocerande kraft nämner
Hart hur nazisterna ibland somnade medan de lyssnade på vacker musik av Bach och hur
”Campodian killings fields were often lushly flowered”.159 Skönhet finns till även på de
mörkaste platserna, på de platser där den känns nästan omöjligt att ta emot. ”Beauty seems to
promise a reconciliation beyond the contradictions of the moment, one that perhaps places
time’s tragedies within a broader perspective of harmony and meaning, a balance between light
and darkness; beauty appears to absolve being of its violences.”160 Skönhet hänvisar till en
försoning som placerar allt det för stunden tragiska och mörka i en större helhetsbild där
harmoni råder och där skönheten sätter ljusa och mörka stunder i balans. Skönhet förnekar
varandets våldsamhet och är allt annat än något litet som inte har en påverkan på världen.
Skönheten predikar om hopp även då när det känns nästan löjligt att hoppas på bli räddad från
det hemska i verkligheten.
Efter denna preliminära diskussion skiljer Hart mellan sex olika aspekter, eller
teman, som erbjuder en början till en förklaring av den betydelse som begreppet får i hans bok.
Det första av dessa teman är skönheten som något objektivt. Hart skriver att i skönheten är Guds

155

Hart 2003, 132.
Hart 2003, 144, 148.
157
Hart 2003, 15.
158
Hart 2003, 16.
159
Hart 2003, 16.
160
Hart 2003, 16.
156

42

härlighet (glory) uppenbarad både som något som kan kommuniceras och som något härligt
som orsakar glädje och är värt att älskas.161 Guds skönhet är objektiv, det vill säga den är annan
och utanför människan. Denna skönhet uppenbaras till människor genom analogier. Det
bekanta temat om Guds och världens förhållande som ett analogiförhållande får sin grund här.
Det sköna i världen är objektivt skönt eftersom den återspeglar Guds objektiva och absoluta
skönhet.
Det andra temat är skönheten som ”the true form of distance”, dvs. som den sanna
formen av distans.162 Hart skriver:
This presence of distance within the beautiful, as primordially the effect of beauty, provides
the essential logic of theological aesthetics: one that does not interpret all distance as an
original absence, or as the distance of differentiation’s heterogeneous and violent forces,
but that sees in distance, and in all the series and intervals that dwell in it, the possibility of
peaceful analogies and representations that neither falsify nor constrain the object of
regard.163

Logiken i teologisk estetik är att skönheten orsakar en distans mellan olika ting, och att denna
distans inte är baserad på substantiv som frånvaro eller våld. Distansen som skönheten orsakar
grundar sig istället på fredfulla analogier och representationer. Med detta menar Hart bland
annat att skönheten är det som skapar en distans, det vill säga det sköna uppenbarar att världen
inte är den samma som den som iakttar den. För det andra är den distans som teologin beskriver
inte en sådan distans som skulle begränsa objekten. De analogier som finns i distansen mellan
subjektet och objektet låter objektet vara sådan som den är. Senare i BI förklarar Hart att den
distansen som finns mellan ting i världen är baserad på Guds tre personer vars distans är en
sådan som består av kärlek och tillhörighet.
Det tredje temat är skönheten som kallar fram längtan (desire).164 Guds kärlek är
samtidigt både eros165 och agape166, den är ”a desire for the other that delights in the distance
of otherness”.167 Guds kärlek är därför inte något neutralt, utan den är en vilja – en längtan –

161

Hart 2003, 17–18.
Hart 2003, 18.
163
Hart 2003, 18.
164
Hart 2003, 19.
165
Eros hänvisar bland annat till ett grekiskt ord som betyder erotisk kärlek.
166
Agape är ett grekiskt ord som betyder bland annat osjälvisk kärlek. Ordet används traditionellt om Guds
kärlek.
167
Hart 2003, 20.
162

43

mot den andre. Denna vilja gläder sig inför över distansen som föds mellan den och den andres
skönhet. Det är viktigt att lägga märke till att människoviljan och längtan inte automatiskt är i
enlighet med Guds vilja. Människan måste lära sig att se skönheten i den Gud som har tagit
formen av Kristus, och först efter detta kan hon lita på att hennes längtan efter skönhet leder
henne mot Gud.
Det fjärde temat är skönheten som krossar gränser.168 Med detta menas bland
annat att skönheten enligt Hart inte bara borde talas om endast genom att diskutera den som en
ontologi eller epistemologi, utan också som något konkret som kan smakas och tittas på.
Skönhetens ”idé” kan inte separeras från den skönhet som finns i världen. För Hart är det
således viktigt att förstå skönhet som en kraft som binder samman sådana kvaliteter som ofta
anses vara motsatser: det naturliga och det övernaturliga, det idealistiska och det verkliga.
Skönheten hör till båda (alla) världar. Skönheten krossar gränsen mellan det metafysiska och
det empiriska.
Det femte temat i Harts användning av termen skönhet är skönhetens auktoritet
inom teologi.169 I denna tanke finns två olika aspekter: för det första betonar Hart än en gång
att skönheten verkligen har en viktig och central roll för kristen teologi och för det andra nämner
han att denna tanke används speciellt som ett skydd mot gnosticism.170 Den skönhet som finns
i världen berättar om hur Guds skapelse är den verkliga arenan för Guds härlighet. Vidare
berättar den även om världens ”onödighet”. Gud har skapat världen endast för att världen är
vacker i Guds ögon.
Det sista och sjätte temat är att skönheten inte kan reduceras till att vara det
”symboliska”.171 Skönheten är inte något som förklarar betydelsen i det man tror på och vice
versa. Det sköna är, som sagt, konkret och partikulärt och det har en mening i dess konkretion
och partikularitet. Att tänka på trossatser som symboler om den ”djupare” verkligheten leder
den troende på villovägar och får henne att glömma det konkreta som evangeliet om Jesus
predikar om. En judisk man, fött i historien, är vår Gud.
Här är det värt att nämna att när Hart här förnekar skönhetens symboliska natur
menar han något annorlunda än då när han skriver att världen och Gud är i ett analogiförhållande
med varandra. Världen och den skönhet som finns i den är en symbol för Guds kärlek i
betydelsen att de på ett ofullkomligt sätt representerar och reflekterar Guds fullkomliga skönhet.

168

Hart 2003, 20.
Hart 2003, 21.
170
Hart 2003, 23–24.
171
Hart 2003, 24.
169

44

Skönheten i världen är å andra sidan inte bara en symbol i betydelsen att den värdsliga
skönheten också är riktigt skönhet och inte bara en reflektion av det sanna vackra. Hart
använder den traditionella läran om participation: ”And what one sees and hears, if desire seeks
it, is the creature’s participation in God, the fountainhead of being.”172 Allt som är skapat deltar
i Guds varande och därför existerar det. Allt skapat är vackert eftersom det existerar i Gud som
är vacker.173 Förhållandet mellan denna värld och Gud är samtidigt både enkelt och komplext;
världen existerar i Gud, men den är också bortvänd från honom. Således är världens skönhet
inte fullkomlig, även om den är riktig.
I sin bok om skönhet skriver den ortodoxa teologen Serafim Seppälä att med dessa
sex teman som Hart beskriver världens skönhet på, kan man också beskriva Gud.174 Enligt
Seppälä är Harts sätt att göra modern teologi smart: Gud beskrivs som en dynamisk realitet som
fungerar och existerar på samma villkor som skönheten. ”Toisin sanoen Jumalan
olemassaolemisen tapa on samanlaista kuin kauneuden, ja siksi kaikki on perimmiltään
kaunista. Koska Jumala on kaiken olevaisen takana.”175 (På andra ord är det sättet med vilket
Gud existerar likadant som skönhetens och därför allt är i grunden vackert. Eftersom Gud är
bakom allt som finns.) Allt varande är skapat av Gud och därför är allt varande i grund och
botten vackert.

4.2.1 Våldets metafysik och skönhet
Såsom Hart lovar i BI:s introduktionsdel kan man hitta alla de ovan presenterade sex temana
om skönhet senare i boken. I detta underkapitel forskar jag kort i hur Hart använder dem för att
förklara varför våldets metafysik inte är en sann beskrivning av verkligheten. Det första temat,
skönhetens objektivitet, kan som sagt förenas med den lära om Guds och världens
analogiförhållande som Hart hänvisar till när han till exempel definierar postmodernismen.176
När Hart i den första delen av BI diskuterar postmodernismen diskuterar han den skillnad som
den västerländska filosofin anser att det finns mellan verkligheten och sanningen om
verkligheten, samt den skillnad som kristendomen anser att finns mellan dessa två.177

172

Hart 2003, 144.
Hart 2003, 131.
174
Seppälä 2010, 248–249.
175
Seppälä 2010, 249.
176
Hart har också ägnat analogia entis ett eget delkapitel i BI:s andra del. Se Hart 2003, 241–249.
177
Se avhandlingens kapitel 3.2.3.2.
173

45

Enligt de ovanpresenterade berättelserna om det sublima är skillnaden
dialektisk.178 Med begreppet dialektisk syftar Hart på att den postmoderna filosofen godkänner
varandet antingen som ”polis or exile”,179 antingen som den ena ytterligheten eller som den
andra.180 Polis och exil, Dionysus och Apollo, representerar olika sidor som är i en evig kamp
med varandra. Samtidigt är de båda också tillsammans, i ett motsatsförhållande till
kristendomen och dess icke-dialektiska filosofi. ”Indeed, the event of the world simply is the
occurence of this analogical interval, the space in which beings rise up from nothingness into
the light that gives them existence.”181 Här sammanfogas det första temat i skönheten med det
andra, det vill säga skönhet som något objektivt fogas samman med skönhet som den sanna
formen av distans. Varelser uppväcks från intet till det ljuset, Guds ljus, som ger dem existens.
Det är inte frågan om världen och dess grundprinciper – det finns inga ”grunder”, det finns
ingen nödvändighet, det finns ingen rationell orsak bakom världen. De olika versionerna om
verkligheten som de olika berättelserna om våldet presenterar är alla falska eftersom det inte
finns några alternativa grunder. Det enda som det finns är Gud som har skapat världen eftersom
den är vacker i Guds öga. Denna Gud har uppväckt skapelsen och de skapade från ingenting på
grund av ingenting. Den distans som finns mellan Gud och skapelse är inte en distans mellan
sanningen om verkligheten och verkligheten utan den är en analogi. Denna analogi sätter
världen fri – världen är inte en nödvändig konstruktion som måste existera utan den är en gåva
som reflekterar sin skapare som är sanningen själv. Genom detta är världen sann; inte
fullkomlig men sann.
Det tredje temat, skönhet som kallar fram längtan, finns i Harts teologi i den första
delen av BI bland annat när Hart kritiskt beskriver den västerländska teologin och när han
skriver att många kristna tänkare glömde att Jesu inkarnation ”reconciles us not only to God,
but to the world, by giving us back a knowledge of creation’s goodness, allowing us to see
again its essential transparency – even to the point, in Christ, of identity – before God.”182 I
introduktionskapitelet av BI skriver Hart att det är viktigt att inse att människor inte automatiskt
ser skönheten i Kristus. Precis som citatet lyder så försonar dock Jesus människan med hela
skapelsen när människan inser att Jesus är skönheten och därigenom försonas med Gud.
Skapelsens skönhet lockar fram en längtan och genom denna längtan kan människan hitta sin
väg mot Gud och därigenom acceptera försoningen genom Jesus. Jesus är försoningen som ges
178

Se avhandlingens kapitel 3.2.2.
Polis betyder en stadsstat i antikens Grekland.
180
Hart 2003, 126, 127.
181
Hart 2003, 131.
182
Hart 2003, 134.
179

46

åt den fallna världen och utan hans inkarnation skulle människor inte kunna se den skönhet som
skapelsen egentligen består av. Det är frågan om en cirkel: utan att förstå Jesu skönhet kan
människan inte förstå Guds skönhet och att förstå Guds skönhet hjälper människan att se Guds
skönhet i världen ännu mera.
Det fjärde temat, skönheten som krossar gränser, är också lätt att hitta som en
grundtanke i Harts resonemang i den första delen av BI. Hart skriver till exempel att ”Every
instance of being, as this particular being, equally declares God’s glory.”183 Skönheten finns i
varje del av varandet och i varje varelse. Guds härlighet förkunnas i allt som existerar på jord.
Skönheten är därför inte bara en idé, och inte heller endast ett ting bland andra ting. Sanningen
om världen är en estetisk fråga, en smakfråga, eftersom skönhet finns i allt som finns; i alla
idéer och ting. Alla berättelser om dessa idéer och ting är ändå inte lika bra på att framföra
världens skönhet. Den västerländska filosofin har under modernismen använt metafysik som
ett kollektiv begrepp för alla berättelser om världen, och därmed inte gett rum för kristendomens
berättelse om det partikulära. Också de antimetafysiska berättelserna som postmodernismen har
framfört har beskrivit det partikulära som något sekundärt och försökt hitta det neurala och
ohistoriska ”bakom” det partikulära. Enligt Hart är båda dessa tankevärldar på villovägar ifall
de inte kan tänka sig att sanningen om världen kan vara partikulär. Genom att iaktta skönhetens
kraft lägger man märke till att det är möjligt för sanningen att vara universell, det vill säga
finnas i allt, och samtidigt vara partikulär och komma till världen genom den partikulära formen
av Jesus.
Det femte temat i Harts syn på skönhet är skönhetens auktoritet inom teologi: ”-in Christ, in the practice of Christ as a real style – a real presence – within history, one must be
able to taste and see that the Lord is good”.184 Hart vill betona att världens skönhet är ett tydligt
vapen mot gnosticismen och andra likadana tankesätt enligt vilka världen och varande inte är i
sig något vackert och gott. ”As I have argued”, skriver Hart, ”totality – pagan, Hegelian,
Nietzschean, postmodern – simply cannot grasp Christ as powerful in his powerlessness, cannot
interpret him except as an evanescence.”185 Filosofier som enligt Hart är totalitariska, det vill
säga betonar det gemensamma i alla fenomen, kan helt enkelt inte förstå hur den historiska
figuren Kristus kan vara något som inte försvinner fastän tiden går. Kristus är inte en vacker
blomma som en gång blommade och sedan dog. Tvärtom, Kristus har med sin inkarnation slagit

183

Hart 2003, 141.
Hart 2003, 147.
185
Hart 2003, 147.
184

47

sönder alla gränser när den eviga Guden har kommit till världen som en tidslig man, och
försäkrat världen om att inkarnationen är den verkliga arenan för Guds kärlek.
Det sista och sjätte temat, skönheten som något som inte kan reduceras till det
”symboliska” hittas i Harts tänkande när han går genom olika berättelser om det sublima. Precis
som det framkommit tidigare så är det centrala i dessa berättelser är att det historiska och
konkreta varandet i världen ses som något sekundärt. I dessa berättelser är det översinnliga och
transcendenta sublima det som kan kallas vackert och det som är sant. I Harts version är däremot
det sublima endast en slöja som döljer det faktiska varandet. Hart skriver att den västerländska
filosofin har flyttat sanningen från världen som den är till subjektet: ”moving truth from the
world in its appearing to the subject in its perceiving”.186 Genom detta blir människans förnuft
fritt – man kan som Descartes bara blunda och resonera sig fram sanningen – och sanningen
om världen blir frågan om människans sinne och vilja. Felet i en sådan här våldets metafysik är
att skönhetens makt inte tas i beaktande. När människan iakttar världen omkring sig kan hon
ingenting annat än att förstå hur det sköna i varandet hänvisar till en ännu större härlighet och
skönhet. Det vackra i världen är ett mysterium som väcker människan till en medvetenhet om
hela varandets härlighet och dess delaktighet i det transcendenta skönhet av Gud.187

4.3 Sanningen
Såsom det har tidigare konstaterats i många olika sammanhang i denna avhandling är Harts
avsikt att presentera kristendomen som ett alternativ för de tankar som han klassificerar under
termen våldets metafysik. En viktig del av Harts teologi är därför betonandet av kristendomen
som ett narrativ bland andra narrativ. Hart anser att kristendomens berättelse är bättre än de
andra berättelserna, men han menar trots detta att den kristna berättelsen är en bland många
andra i världen.188 Den ledande tanken i Harts syn är kristendomens partikularitet. Harts teologi
är således karaktäriserad av den spänning som finns mellan tanken om kristendomen som en
berättelse bland de andra kontra tanken om kristendomen i sin partikularitet, det vill säga
kristendomen som predikar något specifikt och annorlunda än de andra.
I sin doktorsavhandling skriver Koponen att “-- in the realm of narrative, Hart’s
aim is not to provide a universal truth, but rather to show how a particular truth can be
186

Hart 2003, 134.
Hart 2003, 135.
188
Se Koponen 2019, 25.
187

48

universal.”189 Vägen mot förståelse av Harts syn på sanning börjar från detta påpekande som
förenar Harts lära om kristendomens narrativa karaktär med Harts tanke om kristendomens
sanning som universell i sin partikularitet (som kan anses vara det motsatta för ”abstraktion”
eller ”neutralitet”). Det modiga i Harts teologi är att han börjar med att medge att den kristna
berättelsen ”bara” är en helt vanlig berättelse. Sedan konstaterar han att det egentligen är en
fråga om smak, en smakfråga, ifall den kristna berättelsen vinner över andra berättelser. Det
speciella och partikulära i kristendomen vinner över det abstrakta i våldets metafysik om
kristendomen kan bevisa sin egen sanningsenlighet. Enligt Hart kan kristendomen göra det
genom att man använder en retorik som berättar om kristendomens oövervinnerliga skönhet. I
det följande analyseras Harts syner på sanning i den första delen av BI och hur dessa syner
formar fredens ontologi.

4.3.1 Metafysik, postmodernismen och sanning
Enligt Hart är nihilism den hemliga kärnan i metafysiken och i tiden efter kristendomen är det
bara denna kärna som är kvar.190 Modernismens och postmodernismens brist på förtroende för
religion har fört med sig en attityd som innebär att varandets tragiska meningslöshet är kärnan
i varandet. Våldets metafysik tar emot det negativa i livet, och i varandet i allmänhet, genom
de medel som den har: att godkänna det onda, våldsamma och tragiska eller till exempel genom
att helt och hållet fly från denna verklighet. I kapitel 3.2.3.2 konstaterades det hur Hart använder
Deleuzes och Focaults filosofi som exempel på det första och Levinas etik som exempel på det
senare. Harts poäng i det sista kapitlet i den första delen av BI är att det kristna narrativet inte
behöver göra något av detta för att kunna ta emot både det vackra och det tragiska i livet.
Kristendomens berättelse berättar om en skönhet som är så överväldigande att alla aspekter i
varandet kan mottas genom att förstå den.
Harts kritik mot metafysik och postmodernismen kan kulmineras i hans kritik mot
tidlösa sanningar. Enligt Hart finns det inte tidlösa sanningar. Harts syn på begreppet sanning
är således motsatsen till det som han anser att är den traditionella metafysikens syn. Medan en
sådan metafysik betonar sanningen som ett begrepp som hänvisar till så neutrala och ospecifika
grundsatser som möjligt anser Hart att sanningen är allt annat än något neutralt. Enligt Hart är
sanningen om världen inte en teori om världen utan sanningen är det sättet på vilket världen är.
189
190

Koponen 2019, 29.
Hart 2003, 133.

49

Harts syn är därför å ena sidan lätt att få tag i: vad är sanningen? är en fråga som
alla människor kan svara på genom att iaktta världen. Å andra sidan är det inte lika intuitivt
tydligt vilka aspekter av varandet som ska iakttas för att få veta sanningen. Och hur ska världen
iakttas? Svaret på dessa frågor kan sökas genom att studera det påstående som Hart presenterar
redan i BI:s introduktion. Hart skriver att när Gud blev en människa blev sanningen en
sanning.191 Så som tidigare konstaterats så är det alltså frågan om en sanning bland andra
sanningar, och därför kan det tänkas att sanningen kan lokaliseras när olika ”sanningar” jämförs
med varandra. Det är dock viktigt att inte göra denna jämförelse med hjälp av dialektikens
metoder, det vill säga genom att sätta rationella påstående emot varandra, för att sist och
slutligen är sanningen inte något som kan resoneras fram. Sanningen kan med hjälp av Harts
metod bara nås genom retorik, det vill säga genom att fästa uppmärksamhet på specifika
situationer och personer och studera dem, och därmed inse att de är vackra. Detta är orsaken till
att kristendomen vinner; bara den lyckas beskriva världens narrativ sådant som det är, som ett
narrativ om skönheten. Bara kristendomen lyckas trovärdigt beskriva varandet som deltagare i
den överväldigande skönheten som finns i Gud.

4.3.2 Postliberala perspektiv på sanning
De fyra moment som i kapitel 2.3 presenterades som George Lindbecks sätt att göra teologi
med en ny, postliberal, tvist kan användas som hjälpmedel i rekonstruerandet av Harts teologi.
I denna avhandling fokuseras på de mest allmänna linjerna i postliberal teologi och de fyra
momenten i Lindbecks metod kan anses vara bara riktningsgivande linjer som jämförs med
Harts teologi i syftet att förstå Harts kontext. Koponen, till exempel, skriver i sin
doktorsavhandling att det finns skillnader mellan Harts och Lindbecks tillvägagångssätt, men i
denna pro-gradu avhandling är det nödvändigt att på en enkel nivå fokusera bara på det
gemensamma som gör Harts och Lindbeck teologier som teologier som härstammar från
postliberala kontexter.192
I detta underkapitel utvecklas förståelsen av Harts syn på sanning genom att
jämföra den med Lindbecks metod. Speciellt Lindbecks moment två, tre och fyra kan
lokaliseras i Harts teologi om sanning. Enligt Lindbecks andra moment är dogmer som
grammatik. Det innebär att de inte säger vad som är sant eller hurdan Gud är, men att de styr
191
192

Hart 2003, 5.
Koponen 2019, 57.

50

de sätt på vilket sanningen diskuteras och Gud tillbes.193 I Harts teologi syns denna postliberala
betoning i hans sätt att betona sanningens narrativa karaktär istället för till exempel att betona
den som något absolut. Enligt Hart är kristendomens sanning således inte en given lärosats,
utan sanningen är partikulär. Sanningen är inte neutral och given utan en den är en specifik
berättelse som också kunde vara osann.
Här lönar det att ställa samma fråga som i förra kapitlet, det vill säga hur kan man
då veta vilken berättelse som är den sanna? Det tredje momentet i Lindbecks sätt att göra teologi
handlar direkt om synen på sanning och om hur sanningen hittas. Som det konstaterades redan
tidigare så kallar Vainio Lindbecks syn på sanning för ”performativ”.194 Enligt det tredje
momentet kan kristendomens sanning utredas genom att leva enligt dess berättelse och iaktta
hur bra den förklarar livet i jämförelse med andra berättelser. En sådan här postliberal betoning
av sanningens praktiska användning kan hittas i Harts teologi till exempel när han skriver att
[t]hus, for Christian thought, to know the world truly is achieved not through a positivistic
reconstruction of its ‘sufficient reason’, but through an openness before glory, a willingness
to orient one’s will toward the light of being, and to receive the world as a gift, in response
to which the most fully ‘adequate’ discourse of truth is worship, prayer, and rejoicing.
Phrased otherwise, the truth of being is ‘poetic’ before it is ‘rational’ --. Beauty is the
beginning and end of all true knowledge: really to know anything, one must first love, and
having known one must finally delight; only this ‘corresponds’ to the trinitarian love and
delight that creates. The truth of being is the whole of being, in its event, groundless, and
so in its every detail revelatory of the light that grants it.195

Att känna till världen och sanningen om den är sist och slutligen möjligt bara genom en
öppenhet inför världen som har skapats som en gåva. Det enda sättet att ta emot denna gåva och
diskutera dess sanning är genom tillbedjan och glädjen. Världen är kontingent, icke-nödvändig,
och därför önskad och älskad.196 Världens sanning är inte först och främst ett rationellt
påstående, utan snarare en poetisk. Sanningen om varandet kan avslöjas bara när varandet tas i
beaktande i sin helhet. Här kan man således urskilja två olika aspekter av sanningens praktiska
sida. Den första är att sanningen ska närmas genom att glädja sig över det vackra som Gud har
skapat. Att någonting är sant ska först tas emot genom sinnena. Att något är sant är således

193

Se mera om Lindbecks metod i avhandlingens kapitel 2.3.
Se avhandlingens kapitel 2.3.
195
Hart 2003, 132.
196
Se diskussionen om det kontingenta och det nödvändiga i avhandlingens kapitel 3.2.1.
194

51

direkt bundet till att något är vackert. Skönheten i världen berättar om sanningen i världen. Den
andra aspekten är att sanningen om varandet avslöjas när varandet beaktas i dess helhet. Allt
som finns och alla små detaljer i världen berättar någonting om vad som är sant om världen och
Gud. Sanningen ska sökas genom att studera världen omkring.
Att sanningen ska sökas genom att betrakta världen så som den visar sig för en
människa kan bättre förstås om man jämför Harts teologi med det sista och fjärde momentet i
Lindbecks postliberala teologiska metod. Såsom det konstaterades i kapitel 2.3 så handlar det
fjärde momentet som diskuterar intertextualitet i princip om de kristnas relation till Bibelns
uppenbarelse. Poängen i det fjärde momentet är att tolkningen av religionen och världen utgår
från Bibelns narrativ och inte från människans upplevelser. I Harts teologi syns detta i det hur
han anser att de kristna kan förstå sig själv och världen bara om de sätter de i kontexten om
världen som Guds skapelse. Han skriver att ”Violence, thus, arises only as a result of a desire
not ordered toward the other as love because not directed ultimately toward God’s infinity; for
only in his light do we truly see.”197 En av de viktigaste poängena i den första delen av BI är att
sanningen, enligt Hart, är inte någonting bakom världen som den erfars genom människornas
sinnen. När Gud tog formen av Jesus tog han formen av något partikulärt, något icke neutralt
och icke abstrakt och något konkret. Därför är det bara genom allt icke neutralt, icke abstrakt
och konkret, det vill säga genom denna värld, som vi kan nå Gud och sanningen. Men samtidigt
kan vi inte bara iaktta världen så som den är om vi inte vet att den skönhet som vi ser är Guds
skönhet och att den mening som vi hittar är skapad av Gud. Vi behöver känna till narrativet om
Gud för att kunna förstå våra egna narrativ.
Här närmar vi oss en av de klassiska kristna syner på uppenbarelse.198 Enligt
denna syn finns det två sätt genom vilket människan får information om och från Gud: genom
allmän uppenbarelse och genom särskild uppenbarelse. Allmän uppenbarelse syftar på den
ordning och skönhet som kan hittas i världen och som kan anses berätta om en gud som har
skapat den intelligenta och vackra världen som vi känner. Särskild uppenbarelse syftar i sin tur
på den uppenbarelse som finns i Bibeln. Utan den särskilda uppenbarelsen kan människan inte
veta hurdan den Gud som kristendomen berättar om är. Också i Harts text betonas vikten av de
båda sätten när det gäller att få veta mera om Gud. Det sköna i världen berättar om en stor och
intelligent skapare och den särskilda uppenbarelsen som Bibelns texter berättar om berättar

197
198

Hart 2003, 145.
Se till exempel McGrath 2017, 144–145.

52

hurdan denna skapare är. Den stora skaparen tog formen av Jesus och det partikulära i Jesus
berättar om sanningens partikularitet.

4.3.3 Olika sätt att diskutera sanning
Vid sidan av de ovannämnda sätten att diskutera sanning kan det hittas också andra betoningar
i Harts text i den första delen av BI. Hart börjar med att tydligt poängtera hur viktig sanningen
är för hela hans text och tanke. Hart konstaterar att skönheten har en alldeles central roll i hans
teologi. Han skriver också att kyrkan inte kan avskilja sanningen från retoriken eller från
skönheten, och han menar att skönheten är oskiljaktig från sanningen: ”Beauty, that is, rather
than simply ‘truth’; or, rather, beauty as inseparable from truth, as a measure of what theology
may call true.”199 Skönheten är måttet för sanning. Sanningen är estetisk eller, såsom det
konstaterades i kapitel 3.2.4, en smakfråga. Vad betyder dessa påståenden igen?
För det första bör man lägga märke till att Hart diskuterar frågan om sanningen
som en självklar fråga. Hart diskuterar den västerländska filosofins antagande, och han påstår
att kristendomen måste vara en lögn (lie) ifall de filosofiska antagandena är sanna.200 På ett lika
direkt sätt beskriver Hart den västerländska filosofin som en aktör som behandlar sanningen
och som, efter det kristna avbrottet, behövde flytta sanningen från världen så som den uppträder
sig till subjektet, det vill säga människan och hennes syn på världen.201 Han nämner världen
och sanningen om den och beskriver hur den sanningen har förlorats. Han skriver också att
kristendomen kom till världen som en (ny) diskurs om sanning.202 Utgående från dessa exempel
kan man således dra den slutsatsen om att sanningen enligt Hart är ett fenomen som kan, och
bör, diskuteras. Fokus ligger dock mera på frågan om var sanningen finns än om sanningen är
ett bra begrepp eller om den överhuvudtaget finns. Det finns både sanna och osanna fenomen,
Hart diskuterar bland annat ”true contingency” och ”true transendence” och får läsaren att anta
att det finns något som är falskt kontingent och falskt transcendent.203 Sanningen är ett begrepp
som Hart inte är rädd för att använda och han sätter gärna sanningen mot sådana begrepp som
lögn och andra ”sanningar”.

199

Hart 2003, 4, 3.
Hart 2003, 128.
201
Hart 2003, 134.
202
Hart 2003, 130, 138.
203
Hart 2003, 128, 129.
200

53

Hart är följaktligen inte av den åsikten att sanningen om världen skulle vara
relativistisk eller omöjlig att närmas. Han anser tvärtom att sanningen kan diskuteras.
Kristendomen är antingen sann eller falsk och diskussion om sanningen hör automatiskt till
teologins diskurser. Såsom det konstaterades i kapitel 4.3.1 så anser Hart att postmodernismen
felaktigt har relativiserat diskussionen om sanningen, och att kristendomen måste visa världen
hurdan sanningen egentligen är och fungerar.
Hart skriver att alla diskurser som typiskt kallas som postmoderna hör till våldets
metafysik bland annat på grund av det att de hittar ”a certain inevitable structure of deceit within
the fabric of finite”.204 Till våldets metafysik hör en tanke om den begränsade världens
lögnaktighet. Sanningen ligger bakom. Den kristna teologins motdrag till detta är Kristi form,
”forma Christi”.205 ”Again, Christ (God’s full and everlasting Word) is a persuasion, a form –
incalculably various in the facets he shows – offered outward to the world as the real shape of
creation, the true grammar of being.”206 Enligt Hart är Jesu skönhet den riktiga grammatiken i
varandet, det vill säga att Jesu figur styr det sättet på vilket sanningen diskuteras och Gud tillbes.
Jesu kraft är en estetisk kraft, hans skönhet övertygar människan om att Jesus är den ultimata
sanningen. Jesu kraft framkommer i hans äkta form och i det sättet som han lever tillsammans
med andra, det vill säga Jesu praxis.207 Tvärtemot vad våldets metafysik meddelar är sanningen
inte något bakom och något som man borde resonera fram, utan sanningen är precis det som
man såg när Jesus gick ibland människor, det vill säga hans sätt att vara.
Det handlar inte heller bara om hurdan Jesus var utan också om hurdan han är:
”he must be available to vision, as a concrete shape and motion that is still possible to extend,
to compose variations upon, to reappropriate and rearticulate”.208 Såsom det citerades redan i
slutet av kapitel 4.2.1 (i diskussionen om det femte temat i Harts definition av det sätt som han
använder sig av skönheten i sin bok), är det ytterst viktigt för Hart att Jesu skönhet är något som
man kan se och smaka – ”in Christ, in the practice of Christ as a real style – a real presence –
within history, one must be able to taste and see that the Lord is good”. Detta gäller fortfarande,
även om Jesus inte är tillsammans med på samma sätt som han var med lärjungarna.209 Detta
kan tolkas som att det betyder att genom att leva såsom Jesus levde och genom att följa hans
praxis, så borde människan vara kapabel att smaka, se och erfara Jesu skönhet och Guds godhet.

204

Hart 2003, 128.
Hart 2003, 117.
206
Hart 2003, 147.
207
Hart 2003, 147.
208
Hart 2003, 147.
209
Hart 2003, 147.
205

54

Jesu form borde vara en sådan att människorna genom alla tider kan uttrycka det genom nya
sätt, utvidga och anpassa det på det sättet att de kan leva genom den.
Det som Nietzsche enligt Hart kritiserade kristendomen för – att kristendomen är
egentligen bara ett sätt att maskera ”will to power” som nästankärlek och att kristendomens
budskap inte är förenligt med naturens lagar om den starkastes rätt att vinna – är således falska
påståenden. Kristendomen handlar nämligen enligt Hart om ett sätt att förstå och leva i världen
så att man undviker den fallgrop som det Nietzsches sätt och andra dialektiska sätt ohjälpligen
faller i. De dialektiska sätten, såsom har det konstaterats i kapitel 3.2.2, grundar sig på en
världssyn som ser allt som motsättningar. Världen handlar om viljan till makt och strid mellan
de starka och de svaga, mellan olika ideologier och mellan olika metafysiska antaganden. Det
enda sättet som Hart anser att sådana livssyner, det vill säga våldets metafysik, kan hantera
motsättningar på är genom att besegra eller bekräfta dem. De båda sätten involverar dock strid,
det vill säga våld. Om en teolog går med på att se världen genom våldets metafysik är hon
tvungen att antigen acceptera att världen handlar om motsatta ideologier, eller så är hon tvungen
att bli världsfrämmande likt en gnostiker som flyr från denna verklighet till en omöjlig
verklighet ”bakom” historien.210
Av den anledningen finns det ett tredje sätt att hantera våldets metafysik på. Detta
sätt är det kristna sättet och det estetiska sättet. ”If beauty is the truth more primordial than
strife, then beauty does not dissemble but restores the face of being.”211 Om skönheten är den
ultimata sanningen, istället för våld och strid, då döljer den inte varandet. Istället upprätthåller
den det. Det sköna i världen visar hurdan verkligheten egentligen är, det vill säga vad som är
sant. Det sublima som postmodernismen enligt Hart handlar om berättar om en värld som inte
har några beröringspunkter med varken sanningen eller med Gud. Det vackra i världen är det
sublima; en slöja som hindrar människor att se det som är sant. Hart motsätter sig detta och
summerar sina tankar:
And, moreover, if the measure of truth is the correspondence of beings not to fixed ideas
but to an infinite beauty whose form is the agape freely shared within the Trinity, known
by way of participation, by renewing the gesture of that love, and if truth is the peaceful
event of being’s limitless difference, as variations on a beauty that infinitely differentiates,
rather than an essence toward which dialectic must make an endless selective nisus, then
there is no need to answer the Nietzschean critique by any means other than a fuller

210
211

Hart 2003, 150.
Hart 2003, 150.

55

theological narrative and charitable practice: Christian thought need only show in
enucleates a beauty that is anything but incidental, but which is narrated continuously,
necessarily, and coherently throughout its story as rhetoric and as peace.212

I citatet kopplar Hart ihop skönheten med den kärleken som finns i Guds treenighet. Skönheten
är här inte längre bara Kristi form, utan skönheten är kärleken som Gud som är tre delar i sig
och från sig. Harts syn på världen som en analogi om Gud förtydligas genom ordet
korrespondens. Måttet för sanningen är varelsers korrespondens, överensstämmelse, med den
infinita skönheten som har sin form i den treeniga Guden. Det sanna är inte varelsers
korrespondens med vissa idéer utan det hur de överensstämmer med Guds skönhet. Det sköna
är sanningen och det sanna är det som är vackert. Sanningen är alla de olika variationer som
finns och på olika sätt reflekterar Guds kärlek. Man ska inte försöka bortförklara de skillnader
som finns och ge skenet av att verkligheten skulle basera sig på olika berättelser som strider om
vem som ska vinna. Den kristna tanken ska visa världen att den skönhet som finns i världen är
planerad och älskad, och den hör till Guds narrativ. Med hjälp av retorik och fred berättar Gud
om skönheten åt människorna, och i denna skönhet kan människorna hitta sin plats i världen.
Slutligen konstaterar Hart att man därmed kan påstå att Nietzsche faktiskt hade
det rätt när han profeterade att det som människor ska välja mellan är Dionysus (och Apollo)
eller Kristus: ”between, that is, the tragic splendor of totality and the inexhaustible beauty of an
infinite love.”213 Antigen väljer mänskligheten att tro på den dialektiska sanningen eller den
retoriska sanningen. Av dessa är det den retoriska sanningen som berättar om sig själv genom
det vackra. Det är viktigt att poängtera att för att kristendomens berättelse ska kunna anses vara
sann, så måste allting i kristendomen peka på sanningens skönhet. Bara om skönheten är en del
av hela den kristna berättelsen, det vill säga en del av allt det som kyrkan predikar om, är
skönheten kristen sanning, vilket som Hart argumenterar för att är fallet.

4.4 Freden
BI leder sin läsare först genom den västerländska filosofiens stora moderna historia som i Harts
händer får namnet ”våldets metafysik” och sedan genom den kristna historien och det kristna
narrativet, det vill säga fredens ontologi. Hart gör det mycket tydligt att ”skönhet” är det mest
212
213

Hart 2003, 150–151.
Hart 2003, 151.

56

centrala begreppet i fredens ontologi, och att även sanningen om världen på samma sätt är
”skönhet”. Som det konstaterades i kapitel 3.2.2 så är ”fredens ontologi” enligt Milbanks
definition en uppfattning om att varandet i grunden är en fredlig förbindelse mellan godhet,
sanning och skönhet. Hart instämmer med Milbank om denna definition.
If being and truth are conceived as already rhetorical, if truth is ultimately aesthetic – a
style, a unity of form and message, having no separable essence or content for dialectic to
pry loose – then peace may be the true name of being: the distance of the other, crossed by
the rhetorical excess of the other, may awaken one to the truth of the other as long as one
can receive that excess as glory.214

Om varandet och sanningen behandlas utifrån en retorisk synvinkel, det vill säga genom att
godkänna budskapets och metodens enhet, då är ”fred” det sanna namnet för varandet. Den
distansen som finns mellan mig och den andre kan förstås rätt genom att iaktta den andres
”retoriska överskott”. Följaktligen anser Hart att det är viktigt att se världen och andra
människor med hjälp av retorikens medel: att se dem som uttryck för Guds härlighet och att
inse att denna härlighet är både metoden och budskapet. Distansen mellan ting uttrycker Guds
oändliga skönhet i det att den andra i sin specifika partikularitet deltar i Guds härlighet. ”The
other has a world, and therefore the world has in him or her a face.” 215 En förståelse för den
andras delaktighet i Guds härlighet hjälper en att förstå varandets fredlighet. Distans och
skillnad betyder inte alienation och strid. Distans, såsom det anmärktes i kapitel 4.2.1, är
skönhet: distansen mellan människan och en annan människa, människan och världen samt
människan och Gud baserar sig på världens analogiförhållande med Gud. Allt som finns är en
analogi om Gud och distans är ett uttryck för Guds skönhet. I det olika och partikulära blir Guds
skönhet visibelt.
Den fred som ger namnet åt den kristna berättelsen om världen beskriver Hart
också som det kristna avbrottet (Christian interruption). Kristendomens avbrott betyder i Harts
teologi den förändring som skedde i prekristna värderingar när kristendomen kom in i bilden.
Enligt Kemppainen så menar Hart att man i började se världen som skapad, önskad och älskad,
det vill säga som kontingent, i det kristna systemet.216 Det vackra i världen ansågs delta i den
transcendenta Gudens skönhet. I den första delen av BI sätter Hart kristendomens berättelse

214

Hart 2003, 144.
Hart 2003, 145.
216
Kemppainen 2016, 18. Se diskussionen i slutet av kapitlet 3.2.1.
215

57

mot den västerländska metafysiken, och han skriver att den kristna versionen kunde öppna
vägen för fredens ontologi endast genom att avbryta den berättelsen som filosofien berättade.
Kristendomen handlar om en berättelse om fred som inte innehåller verklighetsflykt,
abstraktion, reduktion eller död. Kristendomen är en berättelse om Gud vars skönhet och
härlighet allt varande deklarerar.
Slutligen: varför är våldets metafysik inte en sann beskrivning av verkligheten?
Svaret är samtidigt både enkelt och komplext. Det enkla svaret är att våldets metafysik inte
korresponderar med Guds väsen och således inte heller med världen som reflekterar den. Gud
är världens skapare och den bilden av världen som våldets metafysik målar upp passar inte ihop
med bilden av världen som Guds skapelse. Det mera komplexa svaret börjar från att man bevisar
sanningen i fredens ontologi, det vill säga berättelsen om Gud. Våldets metafysik är inte en
sann beskrivning av verkligheten eftersom det finns goda grunder att tro på Guds existens och
att världen har sitt ursprung i Gud. De goda grunderna är dock inte några rationella påstående
eller mönster utan helt enkelt den övertalning, den retoriska kraften, som människan möter i
Jesus. “In the end, that within Christianity which draws persons to itself is a concrete and
particular beauty, because a concrete and particular beauty is its deepest truth.”217 Det sättet
som kristendomen berättar om världen på, det vill säga den kristna berättelsen, drar människor
till sig på grund av dess skönhet.

4.5 Är Harts argumentation övertygande?
I början av denna avhandling konstaterades det att Hart, så som den lilla Pi i Yann Martels
roman, vill berätta en berättelse om sanningens skönhet. Ingen ville tro på Pis otroliga
överlevnadsberättelse som berättar om ett händelseförlopp som slutar oväntat vackert. Men vad
är BIs öde? Är Harts berättelse mera övertygande? Studerandet av denna fråga kan börjas
genom att iaktta Harts stil. Medan Berättelsen om Pi är fiktion är Harts berättelse ett studium
inom teologi och siktar på att forska i förhållandet mellan två olika berättelser om verklighetens
sanning. Karakteristiskt för Hart är hans bruk av massvis med olika teman och tänkare och hans
användning av ett bildligt och komplicerat språk. Såsom jag har konstaterats så är det vackra
men komplexa sättet att använda ord en viktig del av Harts budskap. Verkligheten, så som Harts
text, är skönt komplex och motsatsen till något neutralt och enkelt. Eftersom Harts långa

217

Hart 2003, 28.

58

meningar och stycken och ovanliga ord förekommer på varje sida i boken är det som läsare
svårt att glömma denna komplexa aspekt. Läsaren kommer hela tiden ihåg att retoriken, det
sättet som något sägs på, är en stor del av budskapet. Harts text lever som den lär.
Samtidigt är Harts komplexa skrivsätt en utmaning för läsaren. Det bildliga och
metaforiska språket lämnar mycket öppet och tvingar läsaren att ta pauser och bläddra tillbaka
i texten. Att vara säker på att man har förstått Harts text korrekt är därför svårt ibland. Det
bildliga i texten både fördröjer läsningen och ger läsaren frihet. Läsningen fördröjs eftersom
läsaren har svårigheter att förstå den komplicerande diskussionen och all dess detaljer och
vändningar, men samtidigt får läsaren också mera frihet då hon får uppleva skönheten i de bilder
som Hart målar upp med sina egna tolkningar och förnimmelser. När Hart beskriver Kristi
skönhet skriver han till exempel att den skönheten ”does not hover over or beyond history,
recalled as privation and hoped for simply as futurity, but pervades time as a music that now
even the most frenetic din of violence cannot drown out”.218 Skönheten är inte något som är
ovanför eller bakom historien, utan något som finns i den. Våldets oväsen kan inte dölja den
musik som skönheten är. De abstrakta kategorierna våld och skönhet beskrivs bildligt, som
oväsen och musik. Stora och bildliga ord och kategorier som i Harts text inte alltid har tydliga
definitioner ger utrymme för läsarens egna tankar.
Vid sidan av dessa stilistiska aspekter är det sättet som Hart delar in texter på
ytterligare en faktor som påverkar evaluerandet av hans argumentation. Hart har valt att ha stora
helheter under en rubrik och han byter tema utan några introduktionskapitel. I enlighet med den
essäistiska stilen som Hart använder är rubrikerna snarare tankeväckande än informativa.
Textens underkapitel slutar och börjar med närmast provocerande meningar, obesvarade frågor
och dramatiska sammanfattningar som förbereder läsaren för det som komma skall. Harts avsikt
är inte direkt att förklara sig själv och sin metod, utan snarare att skriva ner den berättelsen som
han anser att är sann. Harts text är följaktligen mestadels på en nivå ”ovan” metanivån. I bokens
introduktionskapitel presenterar Hart olika term som han kommer att använda och olika källor
som han har inspirerats av, men det förekommer inga specifika litteraturlistor eller
beskrivningar av hans tillvägagångssätt. Harts text flyter med nästan skönlitterär lätthet
samtidigt som dess slingrande teman och tankekedjor tar läsaren djupt in i den långsamma
världen av komplicerade diskussioner inom filosofi och teologi.
Är Harts argumentation övertygande? På basis av de ovannämnda aspekterna är
det viktigt att lägga märke till att avsikten med Harts text inte är att vara en traditionell handbok

218

Hart 2003, 148.

59

i dogmatik. Hart vill med sin text å ena sidan presentera sin teori om den västerländska filosofis
gömda berättelse och å andra sidan presentera det kristna alternativet för det. Han vill väcka
tankar och kritisera felaktiga resonemang, det vill säga han vill inte bara presentera olika
teologiska approacher utan han vill aktivt berätta vad som enligt honom är bra teologi. Harts
text i den första delen av BI är mest övertygande och intressant som en analys av våldets
metafysik, det vill säga en analys av det mer eller mindre dolda budskapet om nihilism som
Hart hittar invävt i den västerländska filosofin.
Den första delen av BI är en slags introduktion för Harts minidogmatik som han
har placerat i bokens andra del. Avsikten med den första delen är således inte att visa hur
skönheten verkligen kan hittas i kärnan av kristendomens läror utan mest presentera denna
tanke. Harts argumentation i den första delen av BI kan naturligtvis inte separeras från de andra
delarna och därför är det i denna avhandling inte möjligt att evaluera Harts argument i sin helhet.
Det som kan konstateras är att Hart redan i den första delen av BI börjar svara på de frågor som
han presenterar i början av boken (skillnaden mellan de två olika berättelserna och skönhetens
legitimitet som teologiskt koncept), och att han för bokens handling vidare på ett koherent sätt.
Det kristna alternativet för våldets metafysik får i första delen mindre utrymme än våldets
metafysik, men för en läsare som inte är bekant med till exempel Milbanks teologi är det just
våldets metafysik som ger den mest tankeväckande informationen. Harts teologi verkar i stora
drag vara mycket klassiskt, han använder sig nämligen av traditionella läror om till exempel
uppenbarelse och teodicé. Det är inte heller överraskande att en ortodox teolog talar om
sanningens ultimata skönhet. Det som dock överraskar är att Hart modigt beskriver våldets
narrativ och fredens ontologi som i princip lika starka kämpar, samt att han skriver om
sanningen som smakfråga. Läsaren blir nyfiken om hur denna resa kommer till att sluta.
Mycket hänger således på det hur Hart slutför de resonemang som han börjar på
i första delen av BI. Efter att ha läst den saknar läsaren exempel på hur kristen teologi faktiskt
är teologi om skönhet, vilket diskuteras i den följande delen av boken, men också exempel på
hur skönhet ska sökas och hittas i det levda livet, som enligt boken är det som ska göras. Läsaren
saknar mera konkreta verktyg att se och förstå Guds skönhet i världen. Harts abstrakta text gör
att det ibland är svårt att förstå förhållandet mellan det abstrakta som Hart kritiserar i filosofin
och det konkreta och sköna som Hart predikar om. En till fråga handlar om det mål som Harts
resonemang leder till. Hart är emot relativismen, men är det inte lätt hänt att en syn på sanningen
som går ut på att sanningen hittas genom att leva enligt den, det vill säga sanningen som
smakfråga, leder till relativism? Enligt Koponen vill Hart dock medvetet vårda denna

60

distinktion i sin teologi.219 Det narrativa, historiska och partikulära i kristendomen hindrar den
att bli en dialektik där olika abstrakta tankesystem är i evig strid med varandra.
I sin teologi om sanningens skönhet har Hart lyckats att beskriva något som är lätt
att intuitivt acceptera. Det som är vackert är sant. En förälders kärlek till sitt barn är vackert,
och därför är det någonting som är så orört så att ingen vill motsäga dess sanningsvärde. En
solnedgång är vacker, och därför finns det något sant i den, något som gör en människa tyst och
villig att acceptera världen som den ter sig i stunden. Samtidigt krävs det mycket av människan
för att hon ska kunna se skönheten som en konstant närvarande makt eller som en alltomfattande
förklaring till världen. I den första delen av BI har Hart dock lyckats med att påbörja en sådan
berättelse som väcker läsarens medvetenhet om olika narrativ som världen kan förklaras med.
Även om fredens ontologi förblir i väntan på ytterligare förklaringar så får den läsaren att
fundera kring skönhetens makt. Kanske det kan vara så att alla fula sanningar i grund och botten
bara är ofärdiga bilder av en infinit skönhet?

4.6 Sammanfattning
I kapitel fyra diskuterades Harts syn på skönhet och sanning och därigenom definierades det
också vad som han menar med fredens ontologi. Enligt Hart är teologi avhängig av en berättelse
om skönhet. Hart öppnar teologis och skönhetens förhållande genom att presentera sex aspekter
som han använder sig av när han använder och förklarar begreppet skönhet i BI. Poängen är att
skönheten inte enbart är något litet och sött. Skönheten har auktoritet, den är objektivt, den
krossar gränser och väcker längtan till Gud. Tack vare att man förstår skönheten så kan man
förstå varför våldets metafysik inte är en sann beskrivning av verkligheten. Våldets metafysik
förnekar skönhetens förklaringskraft och makt och predikar om en tom värld där skönheten inte
riktigt har någon referenspunkt.
Hart anser således att skönheten är sann. Sanningen om verkligheten är av en
estetisk karaktär. Det innebär att sanningen endast kan hittas med hjälp av retorik, det vill säga
genom att studera det partikulära i världen och inse att det är vackert. Kristendomen är en sann
beskrivning av verkligheten bara om den lyckas förklara världen med hjälp av en berättelse som
har skönheten som sin grund, och Hart anser att kristendomen lyckas med detta. Allt skapade
deltar i Gud och allt vackert i världen deltar i Guds skönhet. Sanningen är inte något abstrakt

219

Koponen 2019, 25.

61

och tidlöst. Sanningen är det konkreta och partikulära, precis som Jesus som kallas sanningen
kom till världen som en konkret och partikulär människa.
Jag studerar Harts syn på sanning ytterligare i kapitel 4.3.2 när jag identifierat
olika postliberala aspekter i den. Såsom Lindbeck betonar i sitt andra moment (dogmer som
grammatik) så betonar också Hart sanningens narrativa karaktär. Sanningen är inte neutralt och
givet, utan den är en viss berättelse som också kunde vara osann. Andra grundläggande
betoningar i Harts text är bland annat att han anser att sanningen inte kan vara relativistisk och
att den kan diskuteras. Hart anser att människan kan smaka och se Jesu skönhet och Guds
godhet samt förstå den sanningen som de är genom att följa Jesu praxis. De dialektiska sätten
att tänka på sanning baserar sig på strid och våld medan det kristna sättet baserar sig på retorik
och kärlek.
I kapitel 4.4 sammanfattade jag varför fredens ontologi, det vill säga det kristna
alternativet för våldets ontologi, är sant och varför våldets ontologi inte är. Det enklare svaret
lär att våldets metafysik, till skillnad från fredens ontologi, inte korresponderar med Guds väsen
och världen som reflekterar Gud medan fredens ontologi, berättelsen om infinita skönhet, gör
det. Enligt det mera komplexa svaret är våldets metafysik inte en sann beskrivning av
verkligheten eftersom det finns goda grunder att tro på Guds existens och att världen har sitt
ursprung i Gud. De goda grunderna är dock inte några rationella påstående eller mönster utan
helt enkelt den övertalning, den retoriska kraften, som människan möter i Jesus.
I kapitel 4.5 diskuterade jag hur övertygande Harts argument är. Jag konstaterade
att det mest intressanta i första delen av BI är Harts analys av det budskapet som han hittar i
den västerländska filosofin och som han kallar våldets metafysik. Harts argument kan inte
analyseras i sin helhet utan att studera också de andra delarna i BI, men redan i första delen av
boken börjar han hitta svar på de frågorna som han har presenterat i början av boken. Harts
essäistiska stil är en utmaning för läsaren och hans abstrakta stil lämnar sanningens praktiska
sida oklar, men han lyckas ändå med att fånga något intuitiv om skönhetens sannhet.

62

5 Slutsatser
Såsom berättades i avhandlingens introduktionskapitel, har syftet med denna avhandling varit
att svara på frågan ”varför anser Hart att våldets metafysik inte är en sann beskrivning av
verkligheten?” För att underlätta förståelsen av Harts teologi i allmänhet presenterades i
bakgrundskapitel först kort hans teologiska bakgrund och olika teologiska riktningar som har
påverkat honom. En av dessa riktningar är postliberal teologi som är en motreaktion både mot
liberalismen och konservatismen och under vilket Harts teologi kan kategoriseras. George
Lindbecks postliberala sätt att göra teologi användes som hjälp i att rekonstruera betydelsen av
”postliberal teologi” och också som hjälp i att analysera Harts syn på sanning. Posliberala
perspektiv i Harts förståelse av sanning kan tänkas vara bland annat hans betoning av
sanningens narrativa och ”performativa” karaktär. Hart anser att sanningen är en berättelse som
människor lever enligt.
Radikalortodoxi är en annan riktning under vilket Harts teologi kan löst
kategoriseras. Till radikalortodoxa betoningar i BI kan räknas till exempel Harts mening att
kritisera den västerländska filosofin och dess idé om verklighetens kaotiska karaktär. Enligt
Hart är sanningen om världen harmoniskt och kan förstås genom kristen teologi. Teologisk
estetik är i sin tur en riktning som är mycket tydligt fram i hela BI. Skönhet är ett centralt
begrepp för Hars teologi, han skriver till exempel att sanningen om verklighet är sist och
slutligen en smakfråga, det vill säga en fråga om estetik.
I kapitel tre presenterades det så kallade våldets metafysik och Harts kritik av den.
Hart anser å ena sidan att metafysik som begrepp används som en abstraherande kategori genom
vilket kristendomen och alla andra narrativ buntas ihop på ett felaktigt sätt. Å andra sidan anser
Hart att metafysik inte är möjligt att undvika eftersom alla berättelser har något slags metafysik.
Viktigt är att inte tro på att verkligheten grundar sig på våld. Med våldet menas i BI det stridet
som dialektiska sätt att tolka verkligheten baserar sig på. Kristendomens syn på världen baserar
sig däremot på användning av retorik. Kristi skönhet är en övertalning som inbjuder människor
att tro på honom och hans sannhet.
Som en del av sin kritik av våldets metafysik beskriver Hart också andra
postmoderna tankesätt som enligt honom är felaktiga. Hart definierar postmodernismen som
våldets metafysik och också som ”berättelser om det sublima”. Vad som olika berättelser om
det sublima har gemensamt med varandra är deras syn på förnuftets överlägsenhet. Det sublima,
det vill säga det som inte går att representera, det översinnliga förnuftet, är det medlet genom
vilket sanningen om världen kan nås. Det som går att representera, det vill säga det historiska
63

och partikulära i verkligheten, har enligt berättelser om det sublima inte någon del i sanningen
som ligger bakom.
Enligt Harts syn är det precis tvärtom: det är genom det partikulära i världen att
sanningen nås. Kristus kom till världen i en partikulär form och genom att leva i enlighet med
hans form kan människor förstå att sanningen om världen handlar slutligen om skönhet som
finns i allt. I slutet av avhandlingens kapitel tre konstaterades det att Harts kritik av Nietzsches
filosofi kan anses vara kulmen i hans kritik av våldets metafysik. Hart kritiserar Nietzsche för
dålig smak. I Nietzsches filosofi baserar världen sig på en jakt efter makt. Varandet är en planlös
vilja till mera makt och denna vision om livet som ett kämpaspel är den som Nietzsche har valt
att preferera. Den kristna versionen, det vill säga varandet som ursprungligen harmoniskt, är
däremot det som Hart prefererar och som han anser att är det narrativet som vinner.
I avhandlingens fjärde kapitel utvecklades vidare Harts alternativ för våldets
metafysik, det vill säga det som kallas fredens ontologi, genom att analysera hans syner på
skönhet, sanning och fred. Harts syn på sanning delades i bitar enligt hans egen tematisering.
De sex olika teman, det vill säga skönheten som objektivt, skönheten som den sanna formen av
distans, skönheten som väcker längtan, skönheten som krossar gränser, skönhetens auktoritet
och skönheten som inte kan reduceras till det symboliska. Alla dessa aspekter av skönhet kan
hittas i första delen av BI och tillsammans förklarar de Harts teologi som med goda grunder kan
kallas som teologi om skönhet.
Sanningen som begrepp var i fokus i avhandlingen. Hart diskuterar sanningen
som ett tema som automatiskt hör till teologins diskurser. Vid sidan av att sanningen är av
narrativ och performativ karaktär är det estetisk. Harts teologi kan ses som en del av den
utveckling som beskrevs i avhandlingens början: estetiska och visuella kategorier har blivit
viktigare. Hart anser att sanningen kan inte dialektiskt resoneras fram utan den hittas endast
genom att undersöka Kristi form. Genom att leva enligt den praxisen som Jesus har visat kan
människan förstå Guds skönhet och sanning. När Gud blev en människa blev sanningen en
sanning, och den skönheten som man hittar i denna Gud-människa finns också i den kärleken
som Guds tre personer delar. Hela världen reflekterar skönheten av den treeniga Guden och
måttet för sanningen är världens korrespondens med Guds skönhet.
Våldets ontologi är därför inte en sann beskrivning av verkligheten eftersom den
inte korresponderar med Guds godhet och skönhet, det vill säga Guds väsen. Fredens ontologi
baserar sig däremot på världens och Guds analogiförhållandet, det vill säga att världen
reflekterar på ett ofullkomligt sätt Gud, och berättar en berättelse i vilken Gud och hans värld
korresponderar med varandra. BI:s läsare måste först gå djupt ner i den diskussion som Hart
64

börjar i den första delen av boken och inte gå vilse i dess komplexitet, och så kan Harts
berättelse göra läsaren medvetet om olika narrativ med vilket världen förklaras och få henne att
ödmjukt förundra den skönhet som Hart så vackert presenterar genom kristendomens berättelse.
Det finns ingen värld utan ett narrativ, och istället för ett narrativ som baserar sig på strid och
motsatser kan det väljas ett narrativ som baserar sig på skönhet och fred.

65

Källförteckning
Primärlitteratur
Hart, David Bentley
2003
The Beauty of the Infinite – The Aesthetics of Christian Truth. Grand Rapids,
Michigan: Wm. B. Eerdmans Publishing Company.

Sekundärlitteratur
Anderson, R. Lanier,
2017
"Friedrich Nietzsche" i: Edward N. Zalta (red.): The Stanford Encyclopedia of
Philosophy [e-bok], Summer 2017 Edition.
https://plato.stanford.edu/entries/nietzsche/. Hämtad 12.8.2020.
Balaguer, Mark
2016
"Platonism in Metaphysics" i: Edward N. Zalta (red.): The Stanford
Encyclopedia of Philosophy [e-bok], Spring 2016 Edition.
https://plato.stanford.edu/entries/platonism/. Hämtad 12.8.2020.
Buchanan, Allen
2005
“Community and Communitarianism” i: Edward Craig (red): The Shorter
Routledge Encyclopedia of Philosophy. London och New York: Routledge
Taylor & Francis Group.
Cathey, Robert Andrew
2009
God in Postliberal Perspective – Between Realism and Non-Realism. Surrey,
England: Ashgate Publishing Limited.
Craig, Edward
2005
“Relativism”, i: Edward Craig (red): The Shorter Routledge Encyclopedia of
Philosophy. London och New York: Routledge Taylor & Francis Group.
“Filokalia”, https://www.ortodoksi.net/index.php/Filokalia. Hämtad 4.3.2020.
Ginsborg, Hannah
2019
"Kant’s Aesthetics and Teleology" i: Edward N. Zalta (red.): The Stanford
Encyclopedia of Philosophy [e-bok], Winter 2019 Edition.
https://plato.stanford.edu/entries/kant-aesthetics/. Hämtad 12.8.2020.
“Intertekstuaalisuus”,
https://tieteentermipankki.fi/wiki/Kirjallisuudentutkimus:intertekstuaalisuus. Hämtad
11.2.2020.

66

van Inwagen, Peter & Sullivan, Meghan
2013
“Metaphysics”, i: Edward N. Zalta (red.): The Stanford Encyclopedia of
Philosophy [e-bok], Spring 2020 Edition.
https://plato.stanford.edu/entries/metaphysics/. Hämtad 12.8.2020.
Kemppainen, Lauri
2016
Väkivallan ja rauhan ontologiat – tutkimuksia poliittisesta teologiasta. (Diss.)
[e-bok] Helsinki: Unigrafia.
Koponen, Ari
2019
The interruption of Christ – the language, beauty, and theological aesthetics of
David Bentley Hart. (Diss.) [e-bok] Jyväskylä: University of Eastern Finland.
Kristiansen, Staale Johannes
2013
"Hans Urs von Balthasar", i: Kristiansen, Staale Johannes & Rise, Svein (red.):
Key Theological Thinkers – From modern to Postmodern. Surrey, England:
Ashgate Publishing Limited.
Kristiansen, Staale Johannes & Rise, Svein
2013
Key Theological Thinkers – From modern to Postmodern. Surrey, England:
Ashgate Publishing Limited.
Legg, Catherine & Hookway, Christopher
2020
"Pragmatism", i: Edward N. Zalta (red.): The Stanford Encyclopedia of
Philosophy [e-bok], Fall 2020 Edition.
https://plato.stanford.edu/entries/pragmatism/. Hämtad 12.8.2020.
McGrath, Alister E.
2017
Christian Theology – An Introduction [e-bok], sjätte upplagan. Wiley Blackwell.
Pratt, Alan
”Nihilismi”, i: Internet Encyclopedia of Philosophy [artikel på webbsida],
https://www.iep.utm.edu/nihilism/. Hämtad 28.3.2020.
Seppälä, Serafim
2010
Kauneus – Jumalan kieli. Helsinki: Kirjapaja.
Sigurdson, Ola
2013
”Radical Orthodoxy”, i: Kristiansen, Staale Johannes & Rise, Svein (red.): Key
Theological Thinkers – From modern to Postmodern. Surrey, England: Ashgate
Publishing Limited.
Sosa, Ernest
2005
“Foundationalism”, i: Edward Craig (red): The Shorter Routledge Encyclopedia
of Philosophy. London och New York: Routledge Taylor & Francis Group.
Svenungsson, Jayne
67

2013

“Postmodern Theology”, i: Kristiansen, Staale Johannes & Rise, Svein (red.):
Key Theological Thinkers – From modern to Postmodern. Surrey, England:
Ashgate Publishing Limited.

Thiessen, Gesa E.
2004
Theological Aesthetics – A Reader. London: SCM Press.
Vainio, Olli-Pekka
2010
Beyond Fideism – Negotiable Religious Identities. Surrey, England: Ashgate
Publishing Limited.
Vainio, Olli-Pekka
2013
Postmoderni filosofia, kulttuuri ja kristillinen teologia. Helsinki: Suomalainen
teologinen kirjallisuuseura.
Vainio, Olli-Pekka & Visala, Aku
2011
Johdatus Uskonnonfilosofiaan. Helsinki: Kirjapaja.

68

