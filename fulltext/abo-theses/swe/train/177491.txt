Jonatan Finell

Den ömsesidiga effekten mellan matematikprestation,
självuppfattning i och intresse för matematik
En longitudinell kvantitativ studie

Jonatan Finell

Avhandling pro gradu i specialpedagogik
Fakulteten för pedagogik och välfärdsstudier
Åbo Akademi
Vasa, 2020

Jonatan Finell

Abstrakt
Författare

Årtal

Jonatan Finell

2020

Arbetets titel

Den ömsesidiga effekten mellan matematikprestation, självuppfattning i och intresse för
matematik
Opublicerad avhandling i pedagogik för pedagogie magisterexamen.

Vasa: Åbo Akademi. Fakulteten för pedagogik och välfärdsstudier.

Sidantal

50

Ev. projekt inom vilket arbetet gjorts

Avhandlingens data kommer från FRAM-projektet
Referat
Den ömsesidiga effektmodellen mellan självuppfattning och prestation i matematik antas
vara kulturellt universal och modellen innebär att båda variablerna predicerar varandra. För
att framgångsrikt hitta en ömsesidig relation är det viktigt att mäta en domänspecifik
självuppfattning som samstämmer med den domänen av prestation som undersöks. Teorin
för självuppfattning grundar sig på ett koncept om en multidimensionell hierarki som
förgrenar sig och blir mer specifik desto längre ner i hierarkin man tar sig. Ett domänspecifikt
intresse har i vissa studier bevisats ha en ömsesidig effekt på matematikprestation. Intresse
är en erkänd viktig mental resurs som behövs när man utvecklar inlärningsstrategier. Intresse
fungerar dessutom som ett underlag för vår uthållighet vid inlärning.
Syftet med den här avhandlingen är att undersöka förhållandet mellan självuppfattning i,
intresse för och prestation i matematik hos elever i årskurs 7–9. Från syftet har följande
forskningsfrågor formulerats:
1. Hurdana samband finns det mellan elevers självuppfattning i matematik och
matematikprestationer under fyra mättillfällen i årskurs 7–9?
2. Hurdana samband finns det mellan elevers intresse för matematik och
matematikprestationer under fyra mättillfällen i årskurs 7–9?
3. Hurdana samband finns det mellan elevers självuppfattning i matematik och intresse
för matematik under fyra mättillfällen i årskurs 7–9?
Den här avhandlingen är kvantitativ och data kommer från FRAM-projektet som leds av Åbo
Akademi. Data (n = 583) är longitudinella och baserar sig på enkätsvar och ett matematiktest
som har mätts vid fyra tillfällen under loppet av knappt fyra år. En longitudinell
strukturekvationsmodell skapades för att besvara avhandlingens forskningsfrågor. Från
avhandlingens resultat kan man avläsa en ömsesidig effekt mellan självuppfattning i
matematik och matematikprestation. Självuppfattning i matematik predicerar
matematikprestation starkare än vice versa. Intresse för matematik och matematikprestation
samt intresse för och självuppfattning i matematik predicerar varandra mer sporadiskt.
Sambanden som undersöks i forskningsfråga 2 och 3 har inte en konsekvent ömsesidig
effekt. Men intressant nog har intresse en predicerande effekt på självuppfattning i och
prestation i matematik från enbart tidpunkt 2–3, vilket också är den längsta tidsperioden
mellan mättillfällena. Resultaten innebär att om man förbättrar elevers matematiska
prestationer leder det till en förbättring av deras självuppfattning i matematik och eventuellt
en liten ökning i intresse för matematik i årskurs 7. Förbättrad självuppfattning i matematik
leder till förbättrad matematikprestation under hela årskurs 7–9, och i årskurs 9 även en
ökning i intresse för matematik. Förbättrat intresse för matematik i årskurs 7 kan leda till en
förbättring i både självuppfattning och prestation i matematik på lång sikt.
Sökord

Självuppfattning i matematik, intresse för matematik, matematikprestation

Jonatan Finell

Innehållsförteckning
1 Inledning ................................................................................................................................ 1
1.1 Problemdiskussion ........................................................................................................... 2
1.2 Centrala begrepp .............................................................................................................. 2
1.3 Avhandlingens disposition ............................................................................................... 3
2 Generell och akademisk självuppfattning .......................................................................... 4
2.1 Definition av självuppfattning .......................................................................................... 4
2.2 Struktur av självuppfattning ............................................................................................. 5
2.3 Akademisk självuppfattning............................................................................................. 8
2.3.1 Självuppfattning i matematik..................................................................................... 9
2.3.2 Faktorer som påverkar akademisk självuppfattning ................................................ 10
2.3.3 REM – En ömsesidig påverkan ............................................................................... 11
3 Intresse ................................................................................................................................. 13
3.1 Vad är intresse? .............................................................................................................. 13
3.2 Varför behöver man intresse? ........................................................................................ 14
3.3 Intresse och matematik ................................................................................................... 15
3.4 Intresse och självuppfattning för matematik .................................................................. 16
3.5 Avhandlingens syfte, forskningsfrågor och hypoteser ................................................... 16
4 Metod och genomförande ................................................................................................... 19
4.1 Metod och forskningsansats ........................................................................................... 19
4.2 Projektet FRAM ............................................................................................................. 20
4.3 Datainsamling och mätinstrument .................................................................................. 20
4.4 Deskriptiv statistik och imputering av data .................................................................... 21
4.5 Bearbetning och analys .................................................................................................. 23
4.6 Explorativ och konfirmerande faktoranalys ................................................................... 24
4.7 Kvalitetskriterier............................................................................................................. 27
4.8 Forskningsetiska aspekter .............................................................................................. 34
5 Resultat ................................................................................................................................ 35
5.1 Hurdana samband finns det mellan elevers självuppfattning i matematik och
matematikprestationer i årskurs 7–9? ................................................................................... 35
5.2 Hurdana samband finns det mellan elevers intresse för matematik och
matematikprestationer i årskurs 7–9? ................................................................................... 36
5.3 Hurdana samband finns det mellan elevers självuppfattning i matematik och intresse för
matematik i årskurs 7–9?...................................................................................................... 37

Jonatan Finell
6 Diskussion ............................................................................................................................ 38
6.1 Resultatdiskussion .......................................................................................................... 38
6.2 Metoddiskussion............................................................................................................. 40
6.3 Slutsats och förslag till fortsatt forskning ...................................................................... 43
7 Litteraturförteckning ......................................................................................................... 45

Bilagor
Bilaga 1: Standardiserade regressionskoefficienter i den konfirmerande faktoranalysen
Bilaga 2: Samvariation i den konfirmerande faktoranalysen.

Tabeller
Tabell 1: Jämförelse av data med och utan bortfall.................................................................23
Tabell 2: Faktorladdningar från explorativ faktoranalys.........................................................25
Tabell 3: Test-retest för KTLT................................................................................................28
Tabell 4: Validitetsvärden för den konfirmerande faktormodellen.........................................30
Tabell 5: Modellpassform för den konfirmerande faktormodellen.........................................31
Tabell 6: Modellpassform för SEM.........................................................................................32

Figur
Figur 1: Struktur av självuppfattning.......................................................................................6
Figur 2: Modell för akademisk självuppfattning......................................................................9
Figur 3: Konfirmerande faktoranalys......................................................................................27
Figur 4: Slutgiltiga longitudinella strukturekvationsmodellen................................................33
Figur 5: SEM med endast signifikanta regressionslinjerna.....................................................36

Graf
Graf 1: Medelvärde för KTLT, MaSj och MaIn över fyra tidpunkter....................................35

Jonatan Finell

1 Inledning
Seaton m.fl. (2014) skriver att sambandet mellan akademisk självuppfattning och akademisk
framgång är en viktig fråga för pedagoger. Ska pedagoger sätta fokus på att förbättra elevers
skolprestationer eller är det också nödvändigt att stöda elever att utveckla en positiv uppfattning
av sina egna färdigheter? Marsh och Martin (2011) skriver att en positiv självuppfattning är
ett önskvärt utfall i de flesta disciplinerna inom sociala vetenskaper. Självuppfattning anses
dessutom vara en av de äldsta och viktigaste konstruktionerna inom de sociala vetenskaperna
och kan dateras ända tillbaka till slutet av 1800-talet (Marsh & Scalas, 2011).
Spielman (2014, s. 386) understryker att självuppfattning utvecklas genom sociala erfarenheter
och att man kan se självuppfattningen som vår tilltro till våra färdigheter. Självuppfattning
spelar en roll i hur man möter utmaningar och uppnår sina mål. Upadyaya och Eccles (2015)
markerar särskilt pedagogernas ansvar att stöda elevernas utveckling av en positiv
självuppfattning. Som en del av Upadyayas och Eccles studie (2015) fick lärarna värdera
elevernas färdigheter i matematik och läsning. Lärarnas uppfattning av elevernas förmåga i
matematik och läsning visade sig ha en positivt predicerande effekt på elevernas
självuppfattning. När lärare angav en lägre värdering av elevernas förmåga i matematik och
läsning kunde man observera en minskning i elevernas självuppfattning i matematik och
självuppfattning i läsning. En högre värdering i ett specifikt ämne från lärarna predicerade en
högre ämnesspecifik självuppfattning hos eleverna.
Hulleman och Harackiewicz (2009) skriver att pedagoger idag är måna om att göra
undervisningsstoffet relevant för sina elever. När elever lyckas med att koppla ihop
undervisningsstoffet med sin vardag ökar både intresse och kursprestationer hos elever som
har låga förväntningar på sina egna kursprestationer innan kursen. Däremot hittar forskarna
inget samband mellan ökat intresse och kursprestation hos elever som redan har höga
förväntningar på sina egna kursprestationer. Ett exempel på hur intresse rent praktiskt kan öka
ens inlärning kommer från Harackiewicz m.fl.:s (2002) longitudinella studie. Forskarna
demonstrerar i sin studie att självrapporterat intresse hos första årets universitetsstuderande
kunde predicera val av kurser i större grad än studerandes kursvitsord. Författarna understryker
att intresse kan ha en avgörande roll för huruvida högskolestuderande slutför sin examen.
En utmaning för lärare idag är att motivera eleverna. Motivation är en grundförutsättning för
optimalt lärande och för att man ska utvecklas i skolan. För att elever ska lyckas bli motiverade
krävs det att de har en positiv uppfattning av den egna kapaciteten inom ämnet ifråga. Eleverna
1

Jonatan Finell
behöver tro att de klarar av uppgifterna som sätts framför dem (Skaalvik & Skaalvik, 2016, s.
7–8, 95).

1.1 Problemdiskussion
Shavelson m.fl.:s (1979) teori om självuppfattningens hierarkiska, domänspecifika
konstruktion (se figur 1) är tillsammans med Marsh m.fl.:s (1988) uppdatering av
konstruktionen (se figur 2) en utgångspunkt för många forskare som undersöker
självuppfattning. Inom skolvärlden pratar man förmodligen mera om självförtroende, både rent
allmänt (generell och akademisk självuppfattning) och inom ett givet ämne (domänspecifik
självuppfattning).
Både självuppfattning och intresse är faktorer som kan komma att spela en stor roll i elevens
skolutveckling (Ferrer & Fugate, 2003). I den här avhandlingen ligger fokuset på variablerna
(1) självuppfattning i matematik, (2) intresse för matematik och (3) matematikprestation.
Självuppfattning i och intresse för matematik har mätts med frågor från instrumentet Self
Description Questionnaire I (SDQ-I), som skapades av Marsh 1988 (Hay m.fl., 1998).
Matematikprestation har mätts med det elektroniska testet KTLT som är normerat för
finlandssvenska ungdomar.
Syftet med den här avhandlingen är att undersöka förhållandet mellan självuppfattning i,
intresse för och prestation i matematik hos elever i årskurs 7–9.
En longitudinell strukturekvationsmodell skapades där självuppfattning och intresse fungerar
som latenta variabler och matematikprestationer som direkt observerade variabler. Tidigare
studier om ämnet presenteras och jämförs med egna analyser. Data som används i den här
avhandlingen tillhör projektet FRAM som bedrivs vid Åbo Akademi. Respondenterna utgörs
av ett finlandssvenskt sampel och mätningarna är tagna vid fyra mättillfällen under åren 2016–
2019.

1.2 Centrala begrepp
Definitionen av självuppfattning kommer från psykologin och sammanslås ofta med samma
definition som självkänsla (Nationalencyklopedin, u.å; Psykologiguiden, u.å). Självkänsla kan
definieras som en människas egen uppfattning om sig själv, såsom fysisk, psykisk och social
uppfattning (Psykologiguiden, u.å). Det finns ett flertal definitioner av självuppfattning i
litteraturen som behandlas i den här avhandlingen, och de används ofta synonymt med
självkänsla (eng. self-esteem) (Marsh & Martin, 2011; Shavelson m.fl., 1979). Global
2

Jonatan Finell
självuppfattning (som också hänvisas till i litteraturen) kan i kontrast till en multidimensionell
modell av självuppfattning ses som en endimensionell modell av självuppfattning där fokuset
sätts på den generella självuppfattningen.
Begreppen självkänsla och självuppfattning används tidvis på ett inkonsekvent sätt i
litteraturen (Bandura, 1994). I den här magisteravhandlingen behandlas en genomgång av
självuppfattning från tidigare litteratur och vid analyserna används enbart självuppfattning i
matematik, vilket ses som en domänspecifik akademisk1 självuppfattning.

1.3 Avhandlingens disposition
Avhandlingen består av sex kapitel: (1) inledning, (2) generell och akademisk självuppfattning,
(3) intresse, (4) metod, (5) resultat och (6) diskussion. Det första kapitlet består av en inledning
med avsikt att ge läsaren en kort överblick över ämnet och syftet med den här avhandlingen. I
det andra kapitlet definieras självuppfattning och dess struktur. Tidigare forskning om
sambanden mellan självuppfattning och skolprestation presenteras också. I kapitel tre utreds
hur intresse utvecklas och intressets koppling till skolprestation. I kapitel fyra beskrivs den här
avhandlingens tillvägagångssätt, sampel och analyser. I det femte kapitlet presenteras
avhandlingens resultat. I kapitel sex diskuteras resultaten utgående från tidigare forskning samt
metoderna som användes i denna avhandling.

1

I den här avhandlingen är akademisk självuppfattning en direktöversättning av engelskans ”academic selfconcept”. I det här fallet syftar akademisk självuppfattning inte till en uppfattning inom en högre utbildning, utan
det är en översättning av ett etablerat begrepp från engelskan och syftar till självuppfattning inom skolämnena
oberoende utbildningsnivå.

3

Jonatan Finell

2 Generell och akademisk självuppfattning
I det här kapitlet presenteras definitionen och konstruktionen av generell och akademisk
självuppfattning. Självuppfattning i matematik, som är en variabel i den här avhandlingen,
presenteras också i detta kapitel. Vidare diskuteras olika teorier om vad som påverkar och
påverkas av självuppfattning. En sådan teori är REM (reciprocal effects model), som även
fungerar som utgångspunkten för den här avhandlingens strukturekvationsmodell. Andra
teorier som kan förklara hur självuppfattning påverkas diskuteras också, såsom big–fish–little–
pond effect (BFLP effekten) och den inre/yttre referensmodellen (eng. internal/external frame
of reference model).

2.1 Definition av självuppfattning
Enligt Shavelson m.fl. (1979) kan man på ett förenklat sätt definiera självuppfattning som en
persons uppfattning av sig själv som formas genom personens erfarenheter. En specifikare
definition är att självuppfattning är ens attityder till, känslor om och kunskap om ens förmågor
och uppträdande (Byrne, 1984). Ferrer och Fugate (2003) skriver att ett barns självuppfattning
är barnets syn på sig själv och självuppfattningen byggs upp från barnets uppfattning om sin
egen förmåga och känsla av tillhörighet. Barnets självuppfattning börjar utvecklas redan efter
födseln genom anknytningen mellan vårdnadshavaren och barnet. I takt med barnets utveckling
utvidgas det sociala nätverket som resulterar i att allt fler människor (utöver vårdnadshavaren)
kommer att påverka barnets självuppfattning. En hälsosam självuppfattning för ett barn innebär
att barnet tycker om sig själv och tror att hen kan utföra uppgifter på ett adekvat sätt. Ett barn
med god självuppfattning kommer generellt sett att klara sig bättre i skolan, ställa upp flera
mål, ha goda förutsättningar att nå sin fulla potential och vara mer villigt att lära sig nya saker.
Författarnas (Ferrer & Fugate, 2003) syn på utvecklingen av självuppfattning stämmer delvis
överens med Shavelson m.fl.:s (1979) som också anser att ett barns självuppfattning utvecklas
och påverkas utifrån barnets miljö.
Rogers (1995, s. 155), som utgår från en psykoterapeuts perspektiv, skriver att genom att visa
empati kan man få klienten att förändra sättet som hen ser på sig själv. Klienten kommer i sin
tur att visa ändringar i sitt beteende vilket kommer att reflekteras i klientens självuppfattning.
En människas självuppfattning är alltså i ständig utveckling. Frågan ”när börjar
självuppfattning utvecklas?” är inte lätt att besvara. Litteraturen erbjuder inte svaren svart på
vitt.

4

Jonatan Finell
Musholt (2015, s. 142) skriver att när barnet lär sig prata får barnet tillgång till representationer
av sig själv och andra i lingvistiskt format. Dessa representationer kommer att formas av
barnets närmiljö. Barnets sociala interaktioner (lek, berättelser osv.) förvandlas småningom till
inre tal som i sin tur påverkar barnets förmåga att reflektera över sig själv. Reflektionerna
kommer att forma utvecklingen av barnets självuppfattning. Shavelson m.fl. (1979) skriver att
spädbarn inte verkar kunna urskilja sig själva från sin omgivning, utan det sker först senare. En
studie som kan ge en indikation när utvecklingen av självuppfattning äger rum är Amsterdam
(1972), som med sitt ”spegelexperiment” (n = 88) visade på att barn yngre än 18 månader (i
snitt) inte visade uttryck på igenkännande när de såg sin egen spegelbild. Först vid 18 månaders
ålder visade 42 % av samplet uttryck på igenkännande. Spielman (2014, s. 315) skriver (likt
Shavelson m.fl., 1979) att spädbarn inte har en förståelse för vem de är och med andra ord kan
man säga att spädbarn saknar självuppfattning. Spielman (2014, s. 315) och Amsterdam (1972)
förklarar utvecklingen i mera definitiva termer och presenterar fenomenet i konkreta stadier
som tar sig uttryck först i en viss ålder. En sådan syn skiljer sig till viss del från Ferrers och
Fugates (2003, s. 1) syn på självuppfattning som hävdar att självuppfattning utvecklas redan
från födseln. Gällande hur tidigt man kan kartlägga och analysera självuppfattningens effekt
på skolprestationer, kan man titta på Wattenbergs och Cliffords (1964) studie. Författarna
visade i sin studie att självuppfattning, hos barn i daghem, kunde predicera barnens
läsfärdigheter två och ett halvt år senare när de gick i årskurs 2.
Markus och Wurf (1987) benämner självuppfattning som den dynamiska självuppfattningen.
Författarna menar att självuppfattningen är ett omfattande system som påverkas av flera
faktorer och kan därför beskrivas som dynamisk. I likhet med Rogers (1995) poäng stöder
Markus och Wurf (1987) idén om att självuppfattningen inte är konstant utan den påverkas av
individens sociala erfarenheter.
En del aspekter av definitionen av självuppfattning överensstämmer vid jämförelser av
litteraturen, såsom att självuppfattning är formbart, påverkas av yttre miljöförhållanden och
börjar utvecklas från en tidig ålder. Det är svårt att hitta total samstämmighet gällande när
startskottet för utvecklingen av självuppfattning äger rum men det verkar som om senast efter
att barn är 18 månader gamla kan man observera en tydligare utveckling av självuppfattning.

2.2 Struktur av självuppfattning
Huang skriver i sin metaanalys (2011) att tidigare forskning utgått från att självuppfattning är
ett globalt eller endimensionellt koncept som saknar en multidimensionell aspekt. Valentine
5

Jonatan Finell
m.fl. (2004) lyfter fram att forskning på samband mellan självuppfattning och akademisk
framgång har obstruerats av oenig begreppsanvändning. I senare forskning ser man
självuppfattning som ett hierarkiskt globalt koncept där generell självuppfattning rangordnas
som den högsta nivån i hierarkin (Huag, 2011). Hierarkin förgrenar sig sedan till ett flertal
domänspecifika komponenter.
Under de senaste decennierna har det utförts en omfattande mängd studier kring konceptet
självuppfattning och ett flertal modeller för konceptet har utformats, både endimensionella och
multidimensionella (Wu, 2012). Den mest inflytelserika modellen av självuppfattning
härstammar från Shavelson m.fl.:s (1979) modell av självuppfattning som bygger på en
multidimensionell hierarkisk modell (se figur 1) (Wu, 2012; Marsh & Craven, 2006). Det bör
dock påpekas att modellen är troligen mer komplex än vad man ursprungligen trodde (Marsh
& Shavelson, 1985).

Figur 1. Struktur av självuppfattning. Fri översättning av Shavelson m.fl.:s figur (1976, s .413).
Modellen som Shavelson m.fl. (1979) skapade är fortfarande aktuell och används ofta som en
utgångspunkt när man definierar självuppfattning. Marsh och Craven (1997) betonar att man
bör uppfatta att självuppfattning har en multidimensionell domänspecifik egenskap. En person
6

Jonatan Finell
kan till exempel ha svaga sociala och språkliga självuppfattningar medan samma person har
starka självuppfattningar i ämnena matematik och fysik. Bandura (1994) för fram att
självuppfattning är domänspecifik men inte uppgiftsspecifik.
Shavelson m.fl. (1979) listar sju egenskaper som sammanfattar konceptet självuppfattning: (1)
organiserad, (2) mångfacetterad, (3) hierarkisk, (4) stabil, (5) förmåga till utveckling, (6)
utvärderande och (7) differentierbar. Stabilitet är en egenskap som endast gäller generell
självuppfattning. Desto lägre ner i hierarkin man tar sig desto mindre stabilt är
självuppfattningarna. Gällande könsskillnader i självuppfattning finns det stöd för att pojkar
har en stabilare och högre självuppfattning än flickor (Verkuytens, 1995).
I Scheirers och Krauts (1979) litteraturundersökning behandlade forskarna både publicerade
och icke-publicerade artiklar om utvärderingar av interventionsprogram ämnade att höja
självuppfattning. Forskarna hittade inga starka belägg för att höjd självuppfattning leder till
höjd akademisk prestation. Istället varnade författarna uttryckligen andra forskare och
pedagoger att trava varsamt före man påstår att höjd självuppfattning leder till höjda
prestationer. Även i en senare övergripande litteraturstudie om självkänsla visar Baumeister
m.fl. (2003) på att hög självkänsla inte kan på ett tillförlitligt sätt öka ens senare skolprestation.
Resultaten visade att akademisk framgång eventuellt kan öka ens senare självkänsla.
Pottebaum m.fl. (1986) skriver att det inte framkom ett kausalt samband mellan
självuppfattning och skolprestation när de undersökte högstadieelever (n = 23280).
Både i Baumeister m.fl.:s (2003) och Pottebaum m.fl.:s (1986) studie sätter ingendera av
forskarna fokus på domänspecifika självuppfattningar utan de behandlar självkänsla (eng. selfesteem) och självuppfattning i en generell benämning. Som tidigare antytt skrev Shavelson
m.fl. (1979) att självuppfattning blir mer volatil när det handlar om en domänspecifik
självuppfattning gentemot en generell självuppfattning. Marsh och Shavelson (1985) betonar
att man bör mäta domänspecifika (i det här fallet skolämnesspecifika) självuppfattningar när
man undersöker samband mellan självuppfattning och skolprestation. I Marshs och Cravens
(2006) studie hittade man en ömsesidig positiv påverkan mellan domänspecifik
självuppfattning och skolprestation. Författarna kritiserade dessutom Baumeister m.fl.:s (2003)
studie för att de hade exkluderat alltför viktiga undersökningar och systematiskt undvikit
studier där man mäter domänspecifika självuppfattningar. Det kan vara en orsak till att
resultaten i Baumeister m.fl.:s (2003) studie visar ett svagt samband mellan variablerna.

7

Jonatan Finell

2.3 Akademisk självuppfattning
Som tidigare nämnt kan självuppfattning bäst uppfattas som multidimensionell (Shavelson
m.fl. 1979; Wu, 2012; Marsh & Craven, 2006; Seaton m.fl. 2014). Akademisk självuppfattning
är en gren eller ett lägre skikt i hierarkin (se figur 1) och även den kan ses som
multidimensionell (Seaton m.fl. 2014). Bong och Skaalvik (2003) skriver att akademisk
självuppfattning syftar till en persons självuppfattning av akademiska domäner eller en persons
kunskap och perception av sig själv i en prestationssituation. Fang m.fl. (2018) vidhåller att
generell självuppfattning är stabilt och självständigt jämfört med olika akademiska
självuppfattningar som lättare ändras och låter sig påverkas av andra faktorer. Man bör alltså
urskilja variablerna från varandra (generell självuppfattning ≠ akademisk självuppfattning).
Man kan med säkerhet dra slutsatsen att akademisk självuppfattning har en starkare korrelation
med skolprestationer än vad generell självuppfattning har med skolprestationer (Byrne, 1984;
Valentine m.fl., 2004).
Marsh m.fl. (1988) presenterar en modell för akademisk självuppfattning som baserar sig
främst på Shavelson m.fl.:s (1979) hierarkiska modell för självuppfattning. Den stora
skillnaden mellan Shavelson m.fl.:s (1979) och Marsh m.fl.:s (1988) modell, är att i den senare
laddar de akademiska ämnena i två högre (hierarkiskt) akademiska faktorer till skillnad från
Shavelson m.fl.:s (1979) modell där man endast hittar en högre akademisk faktor (jämför figur
1 med 2). Marsh och Shavelson (1985) skriver att när man ser på akademiska
självuppfattningens struktur bör man särskilja på matematisk och verbal självuppfattning,
dessa variabler korrelerar inte med varandra. Det är också viktigt att poängtera att generell
självuppfattning inte är en ändamålsenlig variabel att använda när man undersöker samband
mellan självuppfattning och ämnesspecifika prestationer (då ska man hellre använda en
domänspecifik självuppfattning). Marshs och Yeungs (1998) studie stöder idén om att man ska
särskilja de två akademiska självuppfattningarna från varandra. I forskarnas studie kan man
avläsa från resultaten signifikanta positiva samband mellan matematisk självuppfattning och
senare matematiska prestationer, men inte till senare engelska prestationer.

8

Jonatan Finell

Matematisk självuppfattning

MaSj

FySj

BiSj

EkSj

Verbal självuppfattning

Självuppfattning i
skolan

GeSj

HiSj

SpSj

MoSj

Figur 2. Modell för akademisk självuppfattning. Baserad på Marsh m.fl.:s modell (1988, s.
379). MaSj = självuppfattning i matematik, FySj = självuppfattning i fysik, BiSj =
självuppfattning i biologi, EkSj = självuppfattning i ekonomikunskaper, GeSj =
självuppfattning i geografi, HiSj = självuppfattning i historia, SpSj = självuppfattning i
främmande språk, MoSj = självuppfattning i modersmål.
2.3.1 Självuppfattning i matematik
Självuppfattning i matematik kan ses som en domän i den större multidimensionella hierarkiska
strukturmodellen för självuppfattning (Shavelson m.fl., 1979). Allmänt taget så betraktas
självuppfattning i matematik som en intressant variabel och används flitigt i både äldre och
nyare studier. Det här kan bero på att matematik och läsning anses i allmänhet vara de två
viktigare skolämnena. Utöver att mäta korrelationer mellan självuppfattning i matematik och
matematikprestationer har man undersökt hur självuppfattning i matematik förhåller sig till
andra människorelaterade beteendefaktorer. Till exempel hittade Parker m.fl. (2013) att
självuppfattning i matematik fungerade som en signifikant prediktor för val av vidare studier
inom naturvetenskap, teknologi och matematik.
Än så länge finns det ingen konsensus över hur självuppfattning förändras över tid. King och
McInerney (2014) undersökte hur självuppfattning i matematik och självuppfattning i läsning
förändrades över tid hos högstadieelever (n = 2618) i Hong Kong. Över en tre års period ökade
självuppfattning i läsning en aning hos eleverna medan självuppfattning i matematik sjönk en
aning. Några teorier om vad som påverkar självuppfattning i matematik presenteras i följande
kapitel.
När det kommer till eventuella könsskillnader inom självuppfattning i matematik hittar man
stöd för att pojkar har högre självuppfattning och inre motivation för matematik än vad flickor
9

Jonatan Finell
har (Skaalvik & Skaalvik, 2004; Goldman & Penner, 2016). Preckel m.fl. (2008) visade i deras
studie att pojkar i årskurs sex hade högre självuppfattning än flickor fastän båda könen hade
samma vitsord i matematik. Däremot fick pojkarna högre poäng än flickorna i matematiktesten
som utfördes av forskarna.
Goldman och Penner (2016) presenterar ett internationellt perspektiv på självuppfattning i
matematik hos åttondeklassare från sammanlagt 49 olika länder. I forskarnas analyser
framkommer det att i ett flertal länder varierar klyftan mellan självuppfattning för pojkar och
flickor som en funktion av skolprestation, så att det förekommer mindre skillnader i
självuppfattning mellan könen hos högpresterande elever. Vidare visar forskarna att
könsskillnader för självuppfattning i matematik är mindre i mer egalitära länder. Däremot
tenderar flickor och pojkar att ha lägre självuppfattning i matematik och ett lägre intresse för
matematiska karriärer om de tillhör egalitära länder (såsom Sverige och Norge) än om de tillhör
icke-egalitära länder (såsom Saudi Arabien och Turkiet).
2.3.2 Faktorer som påverkar akademisk självuppfattning
Som tidigare antytt är en domänspecifik självuppfattning mer volatil än generell
självuppfattning. Ett par teorier bör presenteras för att få en bättre förståelse över vad som kan
påverka en persons självuppfattning i ett specifikt skolämne. Chiu (2012) skriver att två av de
större teoretiska modellerna som hjälper att förklara utvecklandet av akademisk
självuppfattning är BFLP-effekten (the big–fish–little–pond effect) och den inre/yttre
referensmodellen (internal/external frame of reference). Den förstnämnde är grundad av Marsh
år 1984 och får fortsättningsvis stöd i aktuella studier (Fang m.fl., 2018). Teorin förklarar
varför studerande som går i högprestigeskolor med god akademisk förmåga har lägre
akademisk självuppfattning än deras akademiskt jämförbara kamrater som går i typiska skolor.
För ens egna självuppfattning är det mer gynnsamt att vara en begåvad elev i en klass med
typiskt presterande klasskamrater, än att vara en begåvad elev i en klass med begåvade
klasskamrater.
I författarnas (Fang m.fl., 2018) metaanalys framkommer det att BFLP-effekten varierar
beroende på elevernas ålder. De starkaste iakttagelserna av BFLP-effekten hittar man bland
elever som går i årskurserna 7–9 (jämfört med elever i årskurserna 1–6 eller universitetet).
Författarna redovisar också för skillnader av BFLP-effekten beroende på vilken del av
självuppfattningshierarkin man behandlar. Elevers akademiska uppfattning (högt upp i
självuppfattningshierarkin) är mindre mottaglig för BFLP-effekten än elevers domänspecifika
10

Jonatan Finell
självuppfattningar (lägre ner i hierarkin), såsom självuppfattningar i matematiska ämnen.
Marsh och Craven (1997) diskuterar BFLP-effekten och förklarar att man kan motarbeta
effekten genom flera olika strategier, bland annat kan läraren lyfta fram elevens styrkor och
medvetandegöra eleven om sitt värde.
En annan teori som kan förklara varför och hur förändringar sker i akademiska
självuppfattningar är den inre/yttre referensmodellen. I modellen påverkas både verbal och
matematisk självuppfattning baserat på inre och yttre jämförelser. Till de inre jämförelserna
hör att en person kan jämföra sin kunskap i till exempel matematik med sin kunskap i verbala
förmågor. Enligt modellen kan en elev som har både lägre matematisk och verbal förmåga
jämfört med medeltalet av sin omgivning, ändå nå snittnivå av självuppfattning i matematik
ifall elevens verbala förmåga är avsevärt sämre än elevens matematikförmåga. Eleven utför
alltså inre kunskapsjämförelser. Till de yttre jämförelserna hör att en person jämför sin egen
uppfattning av sin egen matematik och verbala förmåga med deras uppfattning av andras
förmågor inom respektive område (Marsh, 1986). Marsh och Craven (2006) påpekar att det
finns en stark korrelation mellan en persons matematiska och verbala förmåga men det finns
en betydligt svagare korrelation mellan en persons självuppfattning i matematik och
självuppfattning i verbala förmågor. Författarna (Marsh & Craven, 2006) skriver att människor
ofta anser sig själva vara antingen en ”matematikperson” eller en ”verbalperson”.
2.3.3 REM – En ömsesidig påverkan
En betydande del av forskning kring kopplingen mellan variablerna självuppfattning i
matematik och matematikprestation stöder en modell som förklarar att variablerna har en
ömsesidig effekt på varandra (Marsh & Martin, 2011). Författarna (Marsh & Martin, 2011;
Marsh & Scalas, 2011) skriver att Marsh presenterade REM år 1990 (eng. reciprocal effects
model, som fritt översatt till svenska blir den ömsesidiga effektmodellen) som kunde förklara
förhållandet mellan självuppfattning och skolprestation. Enligt modellen har självuppfattning
inom en specifik domän en positiv påverkan på en prestation inom samma domän. Likaledes
påverkar ens prestationer inom en viss domän ens akademiska självuppfattningar inom samma
domän.
I Marshs och Cravens (2006) överblick av litteraturen kring REM konstaterar författarna att
REM är en fungerande modell som kan förklara en betydande del av variansen på de mätta
variablerna. Författarna presenterar stöd för att det finns en REM mellan barns akademiska
självuppfattning

och

skolprestationer.

Variablerna
11

akademisk

självuppfattning

och

Jonatan Finell
skolprestation hade en ömsesidig påverkan på barnens senare skolprestation och akademisk
självuppfattning. Forskarna (Marsh & Craven, 2006) uppmärksammar också läsarna att REM
kan tillämpas utanför de akademiska ämnena. En undersökning visade nämligen att man kan
förklara upp till 10 % av variansen på elitsimmares resultat med REM (med variablerna:
självuppfattning i simning och simfärdighet).
Även nyare undersökningar stöder en REM. Sewasew m.fl. (2018) visade med sin studie där
de undersökte tyska femte och sjunde klassare (n = 2342) att det fanns en ömsesidig påverkan
mellan självuppfattning i matematik och matematikprestation. På en annan not konstaterar
forskarna på basis av deras resultat att kön inte är en potentiell moderatorvariabel för REM.
Andra teorier som kan förklara förhållandet mellan självuppfattning i matematik och
matematikprestation är självförbättringsmodellen (eng. self-enhancement model) och
färdighetsutvecklingsmodellen (eng. skill-development model). I den förstnämnda modellen är
självuppfattning en bestämmande faktor för senare skolprestation, i den andra modellen är
skolprestation en bestämmande faktor för senare självuppfattning (Calsyn & Kenny, 1977).
Guay m.fl. (2003) undersökte ett potentiellt utvecklingsmönster mellan de två ovannämnda
teorierna och REM. Författarna undersökte tre kohorter (årskurs 2, 3 och 4) under tre
mättillfällen under loppet av tre år. Resultaten visar att REM var den dominerande förklaringen
för alla tre kohorter (de sista mättillfällena för samtliga kohorter stödde en
självförbättringsmodell). Resultaten stöder idén om att REM kan generaliserar över flera
åldersgrupper i de lägre årskurserna.

12

Jonatan Finell

3 Intresse
Forskning kring intresse är brett och förgrenar sig till flera forskningsområden. Begreppet
intresse kan upplevas diffust på grund av att man i vardagsspråket inte använder det på ett
tydligt eller konsekvent sätt (Renninger, 2000). Schiefele (1991) skriver att intresse är en viktig
mental resurs för en persons inlärning då intresse i slutändan kan leda till att personen antar
nya inlärningsstrategier. Silvia (2008, s. 57) hänvisar till intresse som den nyfikna känslan (eng.
curious emotion) eller också som en excentrisk känsla, fastän författaren nog erkänner att det
finns teorier som anser att intresse inte är en känsla. En punkt som man nog är eniga om är att
intresse har en påverkan på människans uppmärksamhet, målsättning och inlärning (Hidi &
Renninger, 2006).

3.1 Vad är intresse?
Schiefele (1991, s. 301–302) definierar intresse (ur ett individperspektiv) som ett
innehållsspecifikt koncept bestående av inre känslo- och värderingsrelaterade komponenter.
Den känslorelaterade komponenten handlar om individens känslor som associeras till ämnet
eller objektet, förmodligen känslan av nöje eller engagemang. Värderingskomponenten handlar
om hur ämnet eller objektet kan bidra till ens personliga utveckling eller förståelse av fenomen.
Ainley m.fl. (2002) skriver att individuellt intresse ger anlag för individen att engagera sig i
aktiviteter. Ett sådant beteende är associerat med ett psykologiskt tillstånd av positiv inverkan
och uthållighet som sedan kan leda till ökad inlärning.
Sansone och Thoman (2005) skriver att människor känner inre motivation när de upplever
intresse. Författarna definierar intresse som en fenomenologisk erfarenhet bestående av både
kognitiva och affektiva komponenter. För att intresse ska existera ska uppmärksamhet kunna
riktas åt rätt håll och personen bör ha en positiv känslostämning. Vid de rätta omständigheterna
kan personen till och med uppleva flow2. Sansones och Thomans (2005) definition av intresse
är både individbundet och situationsbundet, till skillnad från de ovannämnda definitionerna
som främst intar en individaspekt för definitionen av intresse. Renninger (2000) skriver att
situationsbundet intresse är när en person uppmärksammar och engagerar sig i en aktivitet som

2

Flow är ett tillstånd av intensivt engagemang i en aktivitet (Spielman, 2014, s. 532). Flow har både en kognitiv
och affektiv komponent och uppstår när uppgiftens krav motsvarar ens färdighetsnivå (Csikszentmihalyi, 1975
hänvisad av Renninger, 2000, s .376).

13

Jonatan Finell
svar på en händelse i personens miljö. Det här beteendet är i regel kortvarigt men det finns
potential för att situationsbundet intresse utvecklas till individbundet intresse.
Det bör ännu påpekas att Sansone och Thoman (2005) menar att en positiv känslostämning hör
ihop med intresse, men intresse bör urskiljas från en positiv känslostämning. Den positiva
känslostämningen är enbart en tillhörande komponent som uppstår som följd av intresse. En
positiv känslostämning uppstår till mestadels när intresse upplevs men det kan finnas stunder
av negativa känslor under intressanta aktiviteter, såsom frustration.
Hidi och Renninger (2006) presenterar en modell med fyra faser för intresseutveckling. Faserna
är: (1) utlöst situationsbundet intresse, (2) upprätthållande av situationsbundet intresse, (3)
tilltagande individuellt intresse och (4) välutvecklat individuellt intresse. Faserna ska betraktas
som en kumulativ progressiv process som utvecklas i kronologisk ordning.

3.2 Varför behöver man intresse?
Då människor föds är de okunniga varelser, intresse fungerar som ett stöd för att utveckla ens
färdigheter som behövs för att vara människa. Intresse är en källa för inre motivation som i sin
tur behövs för inlärning (Silvia, 2008). Deci och Ryan (2010) skriver att inre motivation är en
typ av motivation som kommer från människors naturliga intresse till aktiviteter som är
nyskapande och utmanande. Silvia (2008) skriver att intressets funktion är att motivera en till
att utforska och lära sig för sakens skull. Intresse ger oss förutsättningar att skapa en bred
kunskapsbank och upplevelser. Inre motivation är givande i sig och i motsats till yttre
motivation behöver man inte yttre belöningar för att ägna sin tid till den aktivitet man upplever
inre motivation för. Yttre motivation är mer instrumentell och uppstår med förväntan att något
bättre ska tillkomma om man utövar en viss aktivitet.
Hidi och Renninger (2006) skriver att man kan urskilja intresse från motivationsvariabler på
ett flertal olika sätt. Bland annat är intresse alltid innehållsspecifikt och inte ett anlag som kan
tillämpas till alla aktiviteter inom ett tema. Generellt har de studerande som är motiverade till
att uppnå framgång, ett intresse för specifika innehåll i specifika områden (exempelvis kan en
elev som är motiverad till att uppnå goda vitsord i skolan ändå bara vara intresserad av vissa
skolämnen).
Sansone och Thoman (2005) föreslår att intresse kan bli den proximala motivationsfaktorn för
uthållighet och engagemang. Speciellt för aktiviteter som äger rum över en längre period. Silvia
(2008) instämmer med att intresse leder till att man blir mera uthållig med sina aktiviteter. Hidi
14

Jonatan Finell
och Renninger (2006) skriver att tidigare forskning har visat att intresse påverkar
koncentration, förmåga att sätta upp mål och inlärningsstrategier.

3.3 Intresse och matematik
När studerandena är intresserade ägnar de mera tid åt att studera och uppnår bättre vitsord i
skolan (Silvia, 2008). Resultaten från tidigare forskning är dock inte ense om relationen mellan
intresse och skolprestation. Gagné och Père (2001) visade med deras studie, där de undersökte
enbart flickor (m = 13,5 år) att elevernas omdöme av sin egen motivation inte kunde predicera
deras skolprestationer. I kontrast till Gagnés och Pères (2001) resultat visade resultaten från
Marsh m.fl.:s (2005) studie att elevernas intresse för matematik hade en signifikant positiv
korrelation (r = 0,22) med deras vitsord i matematik. Det bör dock påpekas att denna
korrelation var avsevärt mindre än korrelationen mellan elevernas självuppfattning i matematik
och elevernas vitsord i matematik (0,40).
Fisher m.fl. (2012) undersökte förskolebarn (n = 118, m = 4,39) i USA där det framkom att
mätt intresse från tidpunkt 1 till 2 (5 månader emellan) korrelerade starkt med varandra, men
de var inte identiska. Barnens matematiska färdigheter visade sig kunna predicera framtida
intresse och intresse kunde predicera framtida matematikfärdigheter (REM). Intresse
operationaliserades och mättes som njutning (eng. enjoyment), målinriktning (eng. goaldirected), tid som gick åt till lek (eng. time played) och lärarrapporterat intresse (eng. teacher
reported interest). Tid som gick åt till lek och lärarrapporterat intresse hade inte en signifikant
effekt på framtida matematikfärdigheter.
Köller m.fl. (2001) utförde en longitudinell studie med tre tidpunkter som sträckte sig från
årskurs 7–12. Författarna hittade ingen signifikant predicerande effekt mellan intresse och
matematikprestation mellan tidpunkt 1 och 2 (från årskurs 7–10). Från tidpunkt 2 till 3 (årskurs
10–12) hade intresse en signifikant predicerande effekt på senare matematikprestation.
Sewasew m.fl. (2018) hittade ingen signifikant ömsesidig effekt (REM) mellan
matematikprestation och intresse för matematik. Författarnas modell indikerade att en
färdighetsutvecklingsmodell dominerade, där matematikprestation hade en starkare och mer
konsekvent predicerande effekt på intresse. Intresse hade en jämförelsevis svagare
predicerande effekt på matematikprestation mellan två av de tre mätta tillfällena. Cai m.fl.
(2018) undersökte om intresse för matematik kunde mediera effekten av självuppfattning i
matematik på matematikprestation. Det visade sig att intresse för matematik inte hade någon

15

Jonatan Finell
association med matematikprestation. Intresse och självuppfattning i matematik hade däremot
en relativt stark korrelation med varandra.
Litteraturen erbjuder ingen enhetlig bild av förhållandet mellan intresse för matematik och
matematikprestation.

3.4 Intresse och självuppfattning för matematik
Sewasew m.fl. (2018) undersökte tyska (n = 2342) elever i årskurs 5 och 6. Författarna hittade
en hög korrelation mellan självuppfattning och intresse (mellan r = 0,58 och r = 0,70). Vidare
skriver författarna att tidigare självuppfattning i matematik kunde predicera senare intresse för
matematik. Intresse för matematik hade också en predicerande effekt på självuppfattning i
matematik (REM) men den var mindre än vice versa.
Man har hittat skillnader i intresse och självuppfattning mellan pojkar och flickor. Till exempel
visar Preckel m.fl. (2008) i deras studie att inom både gruppen för begåvade elever och typiska
elever har pojkar högre självuppfattning och intresse för matematik. Likaså hittade Brandell
och Staberg (2008) könsskillnader i attityder gentemot matematik hos svenska ungdomar.
Resultaten visade att matematik ses som ett ämne ämnat mera för pojkar. De äldre ungdomarna
ansåg att matematik var lättare och trevligare för pojkar medan matematik var tråkigare och
svårare för flickor. Hyde m.fl. (1990) skriver i deras metaanalys att könsskillnader i
självförtroende och generella matematiska attityder är större hos äldre elever (högstadiet och
andra stadiet) än elever.

3.5 Avhandlingens syfte, forskningsfrågor och hypoteser
Syftet med den här avhandlingen är att undersöka förhållandet mellan självuppfattning i,
intresse för och prestation i matematik hos elever i årskurs 7–9. Mer specifikt ska den här
avhandlingen klargöra förhållandet mellan finlandssvenska ungdomars självuppfattning i,
intresse för och deras egentliga matematikprestationer under fyra olika mättillfällen.
Avhandlingens datamodell har sin utgångspunkt i en ömsesidig effektmodell (REM) (Marsh &
Cravens 2006). Resultaten ska belysa i vilken grad variablerna kan predicera varandra.
Utgående från syftet har tre forskningsfrågor utformats:
1. Hurdana samband finns det mellan elevers självuppfattning i matematik och
matematikprestationer under fyra mättillfällen i årskurs 7–9?

16

Jonatan Finell
2. Hurdana samband finns det mellan elevers intresse för matematik och matematikprestationer
under fyra mättillfällen i årskurs 7–9?
3. Hurdana samband finns det mellan elevers självuppfattning i matematik och intresse för
matematik under fyra mättillfällen i årskurs 7–9?
Till varje forskningsfråga ställs två forskningshypoteser. Forskningshypoteserna baserar sig på
tidigare forskning.
Forskningsfråga 1 - Hurdana samband finns det mellan elevers självuppfattning i matematik
och matematikprestationer under fyra mättillfällen i årskurs 7–9?
Även om en del av litteraturen tyder på en eventuell nollhypotes3 för avhandlingens första
forskningsfråga (Scheirer & Krauts 1979; Pottebaum m.fl., 1986; Baumeister m.fl., 2003),
visade det sig att i de flesta av de ovannämnda studierna hade forskarna i själva verket använt
variabeln generell självuppfattning istället för en domänspecifik självuppfattningsvariabel.
Den här studien använder en domänspecifik självuppfattningsvariabel och från tidigare
forskning hittar man stöd för att det existerar ett positivt samband mellan självuppfattning i
matematik och prestation i matematik (bl.a. Sewasew m.fl., 2018; Marsh & Martin, 2011;
Marsh & Cravens, 2006).
Forskningshypoteserna utgår från en ömsesidig effektmodell (REM) (Marsh & Cravens, 2006).
Forskningshypoteserna för forskningsfråga 1 är: (H1.A) det finns signifikanta positiva
regressionskoefficienter som stöder ett samband mellan självuppfattning i matematik och
senare matematikprestation. Den andra hypotesen är: (H1.B) det finns signifikanta positiva
regressionskoefficienter som stöder ett samband mellan elevers matematikprestation och
senare självuppfattning i matematik.
Forskningsfråga 2 – Hurdana samband finns det mellan elevers intresse för matematik och
matematikprestationer under fyra mättillfällen i årskurs 7–9?
Forskningshypoteserna för forskningsfråga 2 är svårare att ställa då tidigare forskning inte
erbjuder ett entydigt resultat. Baserat på Gagné och Père (2001) och Sewasew m.fl. (2018) är
det rimligt att ställa upp en nollhypotes för den andra forskningsfrågan. Två skillnader mellan
den här studien och Gagnés och Pères (2001) studie är att samplet i den här studien inkluderar
både pojkar och flickor medan Gagnés och Pères (2001) studie omfattade enbart flickor. Den
3

En nollhypotes innebär att forskaren förväntar sig ingen skillnad eller inget samband mellan variablerna (Olsson
& Sörensen, 2011, s. 233).

17

Jonatan Finell
andra skillnaden är att Gagné och Père (2001) undersökte mera omfattande variabler, nämligen
motivation och skolprestation (inklusive matematik). Denna avhandling mäter mera specifika
variabler: intresse för matematik och matematikprestation. Skillnader mellan Sewasews (2018)
studie och denna avhandling gäller främst medelåldern för samplet (mätinstrumenten skiljer
sig också mellan denna avhandling och de ovannämnda studierna).
Marsh m.fl.:s (2005) och Fisher m.fl.:s (2012) studie stöder en forskningshypotes för ett
positivt samband mellan intresse för matematik och egentliga matematikprestationer. Den här
avhandlingen påminner om den förstnämnda studien gällande medelåldern för samplet. Marsh
m.fl.:s (2005) sampel bestod av sjundeklassare i tyska skolor. Fisher m.fl.:s (2012) sampel
bestod av förskoleelever. Silvia (2008) betonar intressets vikt för inlärning och Sansone och
Thoman (2005) skriver att intresse är viktigt för att hållas motiverad under en längre tid.
Baserat på tidigare forskning ställs följande forskningshypoteser för forskningsfråga 2: (H2.A)
det finns signifikanta positiva regressionskoefficienter med en svag effektstorlek som stöder
ett samband mellan intresse för matematik och senare matematikprestation. Den andra
hypotesen är: (H2.B) det finns signifikanta positiva regressionskoefficienter med svaga
effektstorlekar som stöder ett samband mellan matematikprestation och senare intresse för
matematik.
Forskningsfråga 3 – Hurdana samband finns det mellan elevers självuppfattning i matematik
och intresse för matematik under fyra mättillfällen i årskurs 7–9?
Sewasew m.fl. (2018) hittade en stark korrelation mellan intresse för matematik och
självuppfattning i matematik. Variablerna hade också en predicerande effekt på varandra.
Baserat på detta ställs följande forskningshypoteser för forskningsfråga 3: (H3.A) det finns
signifikanta positiva regressionskoefficienter som stöder ett samband mellan intresse för
matematik och senare självuppfattning i matematik. Den andra hypotesen är: (H3.B) det finns
signifikanta positiva regressionskoefficienter som stöder ett samband mellan självuppfattning
i matematik och senare intresse för matematik. Effektstorlekarna för de sista
forskningshypoteserna specificerades inte då enbart en studie står som bas för H3.A och H3.B.

18

Jonatan Finell

4 Metod och genomförande
I det här kapitlet presenteras metoden och analyserna som gjorts för att besvara avhandlingens
forskningsfrågor. Data som används i den här avhandlingen är från FRAM-projektet.
Mätinstrumenten och deskriptiv statistik presenteras för läsaren. Databearbetning, analyser,
och reliabilitets- och validitetsfrågor redogörs för i de senare delkapitlen. Slutligen lyfts
forskningsetiska aspekter fram.

4.1 Metod och forskningsansats
För att besvara avhandlingens forskningsfrågor används en kvantitativ forskningsansats. Data
som används för den här avhandlingen kommer från ett relativt stort sampel och data har
numeriska värden. Data består av enkätfrågor och matematiktest som följaktligen tillåter
forskarna att hålla distans och ett objektivt förhållningssätt till respondenterna.
Forskningsfrågorna har skapats innan avhandlingens data har analyserats. Hypoteserna baserar
sig på tidigare forskning och alla hypoteser är uppställda för att antingen verifieras eller
falsifieras. Dessa kriterier överensstämmer med Olssons och Sörensens (2011, s. 18–19, 54)
definition av kvantitativ forskning.
Patel och Davidson (2011, s. 13–14) skriver att det som avgör vilken typ av forskning man
bedriver beror på hur forskaren formulerar sitt undersökningsproblem. Om forskaren ämnar
undersöka människors upplevelser bör man använda sig av verbala metoder bestående av
kvalitativa intervjuer följt av tolkande analyser. Söker man efter samband eller skillnader
passar kvantitativa metoder som omfattas av statistiska analyser.
Den huvudsakliga analysen som används för att besvara forskningsfrågorna är en
strukturekvationsmodell. De andra analyserna som har utförts för att slutligen kunna skapa en
strukturekvationsmodell är (1) explorativ faktoranalys, som ska bekräfta att frågorna som
använts i projektet faktiskt bildar variablerna självuppfattning i matematik och intresse för
matematik. Efteråt har (2) en konfirmerande faktoranalys konstruerats för att testa de latenta
faktorerna i en och samma modell. Slutligen kunde variablerna från den konfirmerande
faktormodellen tillsammans med de direktobserverade variablerna matematikprestationer
(under fyra givna tillfällen), bilda en strukturekvationsmodell som besvarar avhandlingens
forskningsfrågor.

19

Jonatan Finell

4.2 Projektet FRAM
Data som används till denna avhandling har sitt ursprung i FRAM-projektet, Ungdomars
välbefinnande och kunskap i framtidens samhälle. Projektet FRAM bedrivs av
specialpedagogiken i Åbo Akademi, och är en omfattande longitudinell studie där
respondenterna består av finlandssvenska elever från de äldre årskurserna i grundskolan och
andra stadiet. FRAM-projektets övergripande syfte är att undersöka samspelet mellan
ungdomars skolprestationer och välbefinnande, samt följa upp hur dessa två variabler kommer
att påverka ungdomarnas övergång från grundskolan till andra stadiet.
Den första mätningen omfattade elever i årskurs 7 (n = 583, kohort 1) och årskurs 9 (n = 497,
kohort 2) inom fem olika högstadieskolor: två i Österbotten, två i huvudstadsregionen och en i
Östra Nyland. Inom FRAM har sammanlagt fyra mätningar ägt rum med två kohorter vid vare
tidpunkt för mätningarna. Samma elever har i så stor utsträckning som möjligt följts upp under
fyra tidpunkter: hösten 2016, våren 2017, hösten 2018 och våren 2019. Under projektets gång
har eleverna avancerat i årskurserna så att de som ursprungligen gick i årskurs sju (kohort 1)
vid de två första mättillfällena gick senare i årskurs nio under de två sista mättillfällena. De
som vid tidpunkt 1 och 2 gick i årskurs 9 (kohort 2) gick sedan under tidpunkt 3 och 4 i
andrastadiet. Forskningstillstånd har erhållits från alla vårdnadshavare före det första
mättillfället. Eleverna har haft möjlighet att välja själva om de vill delta i undersökningen. I
den här avhandlingen analyseras data från kohort 1 från fyra tidpunkter.

4.3 Datainsamling och mätinstrument
Data som används i den här avhandlingen har samlats in genom elektroniska test under fyra
mättillfällen åren 2016–2019. Ett flertal forskningsassistenter har arbetat med att samla in data
till projektet.
Matematikprestation
Matematikprestationer har testats med KTLT-testet som är ett normerat test för räknefärdigheter
för årskursen 7–9. Färdighetsområdena som är centrala för testet är: procent, ekvation, bråk,
avrundning, geometri, enhetsbyte, negativa tal, decimaltal, klockan, tillämpade aritmetiska
basfärdigheter och stora tal. (Ekstam m.fl., 2019; Lukimat, u.å.). Eleverna fick använda sig av
papper och penna som hjälpmedel under testets gång. I KTLT-testet fick eleverna besvara ca
20 uppgifter som tillsammans med instruktionerna tog ca 45 minuter att avklara.

20

Jonatan Finell
Självuppfattning i matematik
De flesta av projektets variabler samlades in med en omfattande enkät (ca 150 frågor) som tog
15–25 minuter att besvara. De latenta variablerna självuppfattning i matematik och intresse för
matematik utvinns från enkätsvaren och består av tre frågor (indikatorer) för varje latent
variabel. Vid mätningen av självuppfattning i matematik frågades eleverna ”Hur bra stämmer
följande påståenden in på dig?”. Eleverna skulle sedan ta ställning till följande tre påståenden:
(1) ”Matematikuppgifter är enkla för mig”, (2) ”Jag lär mig snabbt matematik” och (3) ”Jag är
bra på matematik”. Påståenden kunde svaras med en femstegs likertskala med följande
svarsalternativ: ”Falskt”, ”Oftast falskt”, ”Ibland sant ibland falskt”, ”Oftast sant” och ”Sant”.
Reliabiliteten för instrumentet beräknades med Cronbach’s alpha (α). Cronbach’s alpha-värden
för kohort 1 under alla mätningarna (fyra tidpunkter) tyder på att mätinstrumentet har god
reliabilitet (T14 α = 0,897; T2 α = 0,928; T3 α = 0,929; T4 α = 0,954). I och med att
mätinstrumentet använde lika många svarsalternativ för varje fråga behövde standardiserade
värden för Cronbach’s alpha inte mätas. Frågorna är tagna från mätinstrumentet SDQ-I, (SelfDescription Questionnaire-I) som ursprungligen består av 76 frågor och ämnar mäta
självuppfattning i fyra icke-akademiska områden, tre akademiska områden och generell
självuppfattning. Testet utvecklades av Marsh år 1988 (Hay m.fl., 1998).
Intresse för matematik
Intresse för matematik mättes på liknande sätt som självuppfattning i matematik, med tre
indikatorer. Eleverna fick frågan ”Hur bra stämmer följande påståenden in på dig?” för att
sedan ta ställning till följande tre påståenden: (1) ”Jag tycker om matematik”, (2) ”Jag är
intresserad av matematik” och (3) ”Jag ser framemot matematiklektionerna”. Eleverna kunde
svara på frågorna med samma femstegs likertskala som användes vid frågorna för
självuppfattning i matematik. Cronbach’s alpha-värden för mätinstrumentet var mycket god
för kohort 1 över alla fyra tidpunkter (T1 α = 0,924; T2 α = 0,926; T3 α = 0,929; T4 α = 0,941).
Frågorna är tagna från SDQ-I.

4.4 Deskriptiv statistik och imputering av data
Data för variablerna intresse för, självuppfattning i och prestation i matematik är
normalfördelad då värden för skevhet och toppighet faller innanför -1 till +1 (Huck, 2012, s.
27). Baserat på Hucks (2012, s. 27) kriterier är data i den här avhandlingen normalfördelad (se

4

T1 = tidpunkt 1; T2 = tidpunkt 2; T3 = tidpunkt 3; T4 = tidpunkt 4.

21

Jonatan Finell
tabell 1). Det förekommer en del bortfall i avhandlingens data. Bortfallen i data ökar för varje
tidpunkt för samtliga variabler. Det största bortfallet finns för variabeln intresse för matematik
under tidpunkt 4 med 24,4 %, det minsta bortfallet finns för självuppfattning i matematik under
tidpunkt 1 med 6,3 %. Little's MCAR-test visade att bortfallet inte var helt slumpmässigt 2 =
2020, DF = 1670, p < 0,001.
För att motarbeta bortfallsbias i senare analyser har nya värden imputerats i data (Barnard &
Meng, 1999). Överlag påverkas så gott som alla statistiska analyser av bortfall. De vanligaste
metoderna att hantera bortfall är genom listwise och pairwise deletion. Om man däremot har
en större mängd bortfall lönar det sig att använda andra metoder. Ovannämnda metoder är
slösaktiga då listwise deletion eliminerar alla observationer tillhörande den respondent som
saknar ett värde för en av de specificerade variablerna. Pairwise deletion fungerar så att bara
de saknade värden kommer att utelämnas från analysen, andra kompletta värden kommer
fortfarande att analyseras. Listwise och pairwise deletion kan alltså orsaka att en hel del av data
inte analyseras. Ett annat problem med dessa metoder att hantera bortfall är att de kräver att
bortfallet i data är helt slumpmässigt (Enders, 2010, s. 39–41).
När man hanterar bortfall kan man istället för att eliminera flera värden sätta till, eller imputera,
nya värden som ersätter de saknade värdena. Det finns flera imputeringsstrategier och en av
dem är regressionsimputering5. Strategin har fått en del kritik för att de nya värdena kan
riskeras att lida av bias (Enders, 2010, s. 46). Samtidigt så skriver Schumacker och Lomax
(2015, s. 19) att regressionsimputering lämpar sig för data med en moderat mängd bortfall.
Data i den här avhandlingen har en moderat mängd bortfall och därför används
regressionsimputering för att imputera nya värden för bortfallet.
Före de nya värdena imputerades till datafilen utfördes en gallring av bristfälliga observationer.
Villkoren för gallringen var att om en observation saknade värden för en variabel över alla fyra
mättillfällena raderades observationen. Sammanlagt raderades 18 observationer. Gallringen
omfattade främst pojkar (pojkar n = 17, flickor n = 1). Efter gallringen var antalet respondenter
565 (pojkar n = 276; flickor n = 289). Villkoren grundar sig på att regressionsimputering
använder de redan existerande värdena för att skapa nya värden. Om det inte finns värden att
utgå från riskeras de imputerade värdena att vara opålitliga. Efter att de nya värdena hade

5

På engelska: regression imputation. Metoden innebär att ersätta ett saknat värde med ett nytt värde baserat på
andra existerande värden (Schumacker & Lomax, 2015, s. 20).

22

Jonatan Finell
imputerats skapades medeltalsvariabler för självuppfattning i matematik och intresse för
matematik för att lättare kunna presentera deskriptiv statistik över avhandlingens data (se tabell
1).
Tabell 1. Jämförelse av data med och utan bortfall.
Utan bortfall (N = 565)
Med bortfall
Giltig Bortfall
ToppigToppigM
SD Skevhet
M
SD Skevhet
(N)
%
het
het
3,69 0,86
-0,53
0,13
MaSj1
546
6,3 3,68 0,87
-0,54
0,12
3,45 1,00
-0,40
-0,30
MaSj2
529
9,3 3,46 1,01
-0,41
-0,29
3,35 1,00
-0,25
-0,46
MaSj3
451
22,6 3,38 1,01
-0,29
-0,43
3,39 1,02
-0,29
-0,45
MaSj4
442
24,2 3,45 1,05
-0,39
-0,39
2,80 1,16
0,19
-0,94
MaIn1
545
6,5
2,8 1,18
0,19
-0,97
2,70 1,15
0,20
-0,90
MaIn2
529
9,3 2,71 1,16
0,21
-0,89
2,74 1,13
0,16
-0,89
MaIn3
450
22,8 2,75 1,17
0,14
-0,91
2,83 1,14
0,16
-0,87
MaIn4
441
24,4 2,89
1,2
0,08
-0,99
99,87
12,89
-0,54
0,51
KTLT1
541
7,2 99,81 13,04
-0,53
0,47
-0,62
0,44
KTLT2
506
13,2 102 16,32
-0,68
0,59 101,49 16,14
-0,41
0,38
KTLT3
461
20,9 108,8 16,38
-0,44
0,48 108,06 16,10
-0,52
0,44
KTLT4
459
21,3 109,6 16,55
-0,57
0,4 109,06 15,86
Siffran efter akronymen anger tidpunkten för variabeln. MaSj1 betyder således:
självuppfattning i matematik under tidpunkt 4. KTLT är namnet på matematiktestet. M =
medeltal, SD = standardavvikelse, MaIn = intresse för matematik.

4.5 Bearbetning och analys
Både Marsh och Martin (2011) och Marsh och Scalas (2011) skriver att många studier (som
syftar till studier med temana självuppfattning och skolprestation) som söker orsakssamband
baserar sig på longitudinella data. Författarna skriver dessutom att man bör mäta akademisk
självuppfattning och skolprestationer vid minst två tidpunkter och helst vid tre eller flera
tidpunkter. Författarna skriver att studier som deras och Marshs och Cravens (1997) erbjuder
en överblick av hur en ideell REM studie ska designas. Studien ska (1) mäta både akademisk
självuppfattning och skolprestation vid minst två tidpunkter och helst flera. Forskarna ska (2)
skapa latenta konstruktioner på basen av multipla indikatorer och (3) använda ett tillräckligt
stort och mångfaldigt sampel för att berättiga användningen av en konfirmerande faktoranalys.
Ett stort sampel berättigar också generaliserbarheten av resultaten. Slutligen ska man (4) pröva
sitt data i ett flertal konfirmerande faktormodeller som testar mätfel.
För att besvara avhandlingens forskningsfrågor användes variablerna: självuppfattning i
matematik, intresse för matematik och matematikprestation. Alla variabler har mätts vid fyra
23

Jonatan Finell
tillfällen. De latenta variablerna skapades på basen av frågorna som ställts åt respondenterna
med syftet att mäta självuppfattning i matematik och intresse för matematik. Samplet till
avhandlingen är relativt stort och idén med urvalet är att få data från de fem största
högstadieskolorna i Svenskfinland för att kunna generalisera resultaten för populationen
finlandssvenska ungdomar. Cronbach’s alpha, deskriptiva data, Little’s MCAR och explorativ
faktoranalys analyserades i IBM SPSS Statistics 25. IBM SPSS AMOS 23 användes för att
utföra regressionsimputering och för att skapa en konfirmerande faktormodell och en
strukturekvationsmodell.

4.6 Explorativ och konfirmerande faktoranalys
Explorativ faktoranalys
För att bekräfta att de manifesta variablerna intresse för matematik och självuppfattning i
matematik har operationaliserats korrekt (till tre frågor per latent variabel) och faktiskt
motsvarar indikatorerna för självuppfattning i matematik och intresse för matematik, testades
indikatorerna med en explorativ faktoranalys. Avsikten med en explorativ faktoranalys är att
avgöra antalet och arten av latenta variabler (eller faktorer) som förklarar variationen och
samvariationen (eng. covariation) bland en uppsättning observerade indikatorer (Brown, 2015,
s. 10).
Det finns två stora rotationsstrategier vid explorativ faktoranalys: orthogonal och oblique. Vid
orthogonal-rotationen är faktorerna tvungna att inte korrelera med varandra. Obliquerotationen är däremot mer tolerant för att faktorerna kan korrelera med varandra. Utöver dess
egenskap att vara tolerant för korrelationer, är oblique-strategin mer lämpad när explorativ
faktoranalys används som en föranalys för en konfirmerande faktoranalys (Brown, 2015, s. 27–
28). I och med att intresse för matematik och självuppfattning i matematik korrelerar med
varandra och syftet med en explorativ faktoranalys är att kontrollera att indikatorerna bildar
latenta faktorer för en senare konfirmerande faktoranalys, valdes Promax som rotationsstrategi
(en typ av oblique-rotation). Explorativ faktoranalys utfördes med alla sex indikatorer som ska
bilda variablerna intresse för matematik och självuppfattning i matematik för alla fyra
mättillfällena. Metoden som användes för extraheringen av faktorerna var Maximum
Likelihood, som också är en av de vanligaste beräkningsmetoderna. Metoden lämpar sig för
data som är normalfördelad (Brown, 2006, s. 21). De första analyserna producerade endast en
faktor för alla sex indikatorer baserat på eigenvalue 1. Inställningarna ändrades i SPSS så att
SPSS tvingades producera två faktorer i de senare analyserna.
24

Jonatan Finell
Kaiser-Meyer-Olkin testet (KMO) berättar om det finns ett tillräckligt antal indikatorer som
kan prediceras av varje faktor. KMO-värdet bör vara större än 0,7. Om Bartlett’s test of
sphericity är signifikant (p < 0,05) är de manifesta variablerna (indikatorerna) tillräckligt
korrelerade för att fungera som ett underlag för en faktoranalys (Leech m.fl., 2005, s. 82). Chisquare-värdet (χ2) noll anger att modellen har perfekt passform och om χ2 är icke-signifikant
(p > 0,05) är modellen reliabel gällande modellens samvariation (Kline, 2011, s. 199–200).
KMO, Bartlett’s test of sphericity och χ2-test var acceptabla för samtliga explorativa
faktoranalyser i den här avhandlingen (se tabell 2). Analyserna kunde framskrida till nästa fas
där en konfirmerande faktoranalys konstruerades.
Tabell 2. Faktorladdningar från explorativ faktoranalys.
Tidpunkt 1
Faktor
Tidpunkt 2
Faktor
MaIn
MaSj
MaSj
MaIn
maself1
-0,034
0,851
maself1
0,884
0,006
maself2
0,009
0,902
maself2
0,966
-0,033
maself3
0,081
0,818
maself3
0,806
0,134
maint1
0,889
0,069
maint1
0,048
0,906
maint2
0,921
0,014
maint2
0,073
0,880
maint3
0,847
-0,035
maint3
-0,033
0,871
KMO = 0,852
KMO = 0,868
Bartlett’s test of sphericity = 0,000
Bartlett’s Test of Sphericity = 0,000
χ2 = ,589, df = 4, p = 0,964
χ2 = 1,862, df = 4, p = 0,761
Tidpunkt 3

Faktor
MaSj
MaIn
0,906
0,011
0,932
0,007
0,835
0,106
0,084
0,888
0,087
0,878
-0,036
0,877

Tidpunkt 4

Faktor
MaSj
MaIn
0,890
0,054
0,901
0,056
0,876
0,103
0,149
0,839
0,081
0,899
0,012
0,851

maself1
maself1
maself2
maself2
maself3
maself3
maint1
maint1
maint2
maint2
maint3
maint3
KMO = 0,876
KMO = 0,892
Bartlett’s Test of Sphericity = 0,000
Bartlett’s Test of Sphericity = 0,000
χ2 = 7,235, df = 4, p = 0,124
χ2 = 4,783, df = 4, p = 0,310
maself = indikator för självuppfattning i matematik, main = indikator för intresse för
matematik. De latenta faktorerna (variablerna) är MaSj och MaIn. MaSj = självuppfattning i
matematik, MaIn = intresse för matematik.

25

Jonatan Finell
Konfirmerande faktoranalys
I en explorativ faktoranalys vill man undersöka hur många faktorer som existerar medan man
i en konfirmerande faktoranalys specificerar antalet faktorer på förhand (Schumacker &
Lomax, 2015, s. 88). Konfirmerande faktoranalys är starkt driven av tidigare forskning (Brown,
2015, s. 42), variablerna som används till den här avhandlingens konfirmerande faktoranalys
är insamlade med erkända mätinstrument (SDQ-I av Marsh från 1988). I och med att antalet
faktorer har undersökts med en explorativ faktoranalys och att variablerna baserar sig på
tidigare forskning och erkända mätinstrument finns det god grund för hur faktorerna ska
specificeras i den konfirmerande faktoranalysen. Brown (2006, s. 21) skriver att likt i en
explorativ faktoranalys så är den vanligaste beräkningsmetoden i en konfirmerande
faktoranalys maximum likelihood, vilket också användes som beräkningsmetod i den här
avhandlingens konfirmerande faktoranalys. Självuppfattning i matematik och intresse för
matematik användes som latenta variabler. Regressionspilar drogs från de latenta variablerna
till indikatorerna (se figur 3) och de latenta variablerna fick alla samvariera med varandra.
Residualer6 skapades för varje indikator och regressionslinjer drogs från residualerna till
indikatorerna. Alla latenta variabler hade en signifikant (p < 0,001), moderat till stark
samvariation sinsemellan. Den svagaste samvariationen hittades mellan självuppfattning i
matematik under tidpunkt 1 och intresse för matematik under tidpunkt 3 (r = 0,5).
Standardiserade regressionskoefficienter från latenta variablerna till indikatorerna var alla
starka (se bilaga 1).
Brown (2015, s. 96) skriver att efter att forskaren har berättigat sin modell ska godtagbarheten
av ens konfirmerande faktoranalys utvärderas på basen av tre punkter: (1) övergripande
modellpassform, (2) närvaron eller frånvaron av specifika index som anger hur svag forskarens
modellpassform är och (3) tolkningsbarheten, storlek och statistisk signifikans av modellens
parametrar. Ett av de vanliga felen när man utför en konfirmerande faktoranalys är att man
enbart utvärderar modellen för övergripande modellpassform. Punkterna (1) och (2) svaras på
i kapitel 4.7. Storlek och statistisk signifikans (3) kan avläsas från bilaga 1 och 2.
Efter att avhandlingens konfirmerande faktoranalys konstruerades utvärderades den så att den
sedan kunde fungera som bas för en strukturekvationsmodell. I avhandlingens
strukturekvationsmodell används samma variabler som i den konfirmerande faktoranalysen
och utöver det även matematikprestation som operationaliserats med ett matematiktest och
6

Residualer motsvarar den variansen som den latenta variabeln inte kan förklara.

26

Jonatan Finell
manifesteras i strukturekvationsmodellen som direktobserverade variabler (KTLT).
Strukturekvationsmodellen är uppbyggd så de oberoende variablerna samvarierar med
varandra under tidpunkt 1. Regressionslinjer är dragna från alla föregående variabler till alla
senare variabler i kronologisk ordning från tidpunkt 1–4 (se figur 4).

Figur 3. Konfirmerande faktoranalys. Variablerna självuppfattning i matematik (MaSj) och
intresse för matematik (MaIn) över fyra tidpunkter. Ovala cirklarna representerar latenta
variablerna, rektanglarna motsvarar indikatorerna, cirklarna representerar residualerna.

4.7 Kvalitetskriterier
För att resultaten i en undersökning ska kunna generaliseras bör analyserna ha hög validitet
och reliabilitet (Olsson & Sörensen, 2011, s. 257). Utöver validitets- och reliabilitetsaspekten
finns det även forskningsetiska aspekter som forskaren bör redogöra för (Patel & Davidson,
2011, s. 62).
Reliabilitet
Reliabilitet berättar hur tillförlitligt ett mätinstrument är. Det finns ett flertal sätt att mäta
tillförlitligheten på (Patel & Davidsson, 2011, s. 102–103). Ett av dem är Cronbach’s alpha
som mäter hur varje fråga i ett mätinstrument kopplas till de andra frågorna inom samma
instrument. Cronbach’s alpha ger ett värde mellan 0–1 (Tavakol & Dennick, 2011). Ett
Cronbach’s alpha-värde som är över 0,90 anses vara mycket reliabelt medan värdena 0,70–
0,89 tyder på en acceptabel reliabilitet. Ett värde under 0,70 pekar på att reliabiliteten är för låg
(Olsson & Sörensen, 2011, s. 123–124). Det lägsta Cronbach’s alpha-värdet för den här
avhandlingen producerades från fråga 1 i variabeln självuppfattning i matematik under tidpunkt
1 med värdet (α = 0,897). Resterande frågor fick ett Cronbach’s alpha-värde över 0,90. Cortina
27

Jonatan Finell
(1993) skriver att Cronbach’s alpha påverkas av antalet objekt som mäts. Ett stort antal objekt
som mäts producerar mer sannolikt ett högre Cronbach’s alpha-värde fastän objekten inte har
en högre interkorrelation än analyser med färre objekt. Varje Cronbach’s alpha-värde i den här
avhandlingen baserar sig på tre indikatorer. Reliabiliteten för den konfirmerande
faktormodellen är acceptabel och (i form av CR-värdet) presenteras i tabell 4.
Reliabiliteten för KTLT-testet kunde inte beräknas med Cronbach’s alpha i och med att KTLTtestet endast producerar ett värde baserat på alla svar som respondenten har angivit vid en
mätning. Ett annat sätt att mäta reliabiliteten är genom test-retest-metoden. Metoden går ut på
att mätningar med samma instrument görs vid olika tillfällen, därefter jämför man hur väl
mätningarna överensstämmer med varandra (Olsson & Sörensen, 2011, s. 123). Test-retestmetoden estimeras vanligtvis med Pearson’s r (Huck, 2012, s. 69–70). Korrelationerna var
signifikant och acceptabla fastän de var aningen låga (se tabell 3). KTLT-testet har också
normerande värden för elever i samma åldersgrupp som mättes i den här avhandlingen.
Normerande värden för årskurs 8 visar att standardavvikelsen är 15 och medelvärdet är 100
poäng. I snitt för alla fyra mättillfällen faller standardavvikelsen på 15,25 och medelvärdet på
104,26, vilket överensstämmer relativt bra med de normerande värdena (standardavvikelsen
kastar med 1,6 % från normerande värden. Medelvärdet kastar med 4,26 %). Hög reliabilitet
ska också ses som en förutsättning för att uppnå hög validitet (Patel & Davidson, 2011, s. 102).
Tabell 3. Test-retest för KTLT.
KTLT1 KTLT2 KTLT3 KTLT4
KTLT1
1
KTLT2
0,654**
1
KTLT3
0,671** 0,737**
1
KTLT4
0,640** 0,690** 0,842**
1
** p < 0,01. Pearson’s r korrelationsanalys
Validitet
Det finns ett flertal olika validitetsperspektiv, men i stort berättar validitet hur väl man har mätt
det som avses att mätas. Innehållsvaliditet kan man säkerställa genom logisk analys där man
kopplar undersökningens frågor till teori (Patel & Davidson, 2011, s. 102–103).
Självuppfattning i matematik och intresse för matematik har utvunnits genom att ställa frågor
med SDQ-I som är ett erkänt instrument och som har använts under många år i andra studier.
Matematikprestationer har mätts med KTLT-test som är utarbetad av experter (psykologer och

28

Jonatan Finell
speciallärare) med syfte att kunna bedöma elevers grundläggande räknefärdigheter (Lukimat,
u.å.). Andra validitetsaspekter som behandlas nedan är skiljande validitet (eng. discriminant
validity) och sammanlöpande validitet (eng. convergent validity).
Modellpassform för den konfirmerande faktormodellen
Före modellens validitet utvärderas bör man först beräkna reliabiliteten för den konfirmerande
faktormodellen. Ett reliabilitetsmått är CR-värdet (eng. construct composite reliability). CRvärdet bör vara över 0,7. (Hair m.fl., 2019, s. 659, 663). CR-värdet för alla faktorer i
avhandlingens konfirmerande faktormodell är lika med eller större än 0,9.
Tidigare behandlades innehållsvaliditeten för avhandlingens mätinstrument. I det här stycket
behandlas validiteten för avhandlingens konfirmerande faktormodell. Ett av kriterierna för
skiljande validitet, som avgör om en faktor faktiskt skiljer sig från de andra, är om roten av
faktorns AVE (medeltalet av delad varians, eng. average variance extracted) är större än
faktorns korrelationer med de andra faktorerna (Hair m.fl., 2019, s. 659, 677). I tabell 4 kan
man avläsa att roten av AVE är större än faktorns korrelationer med de andra faktorerna. Om
AVE inte är större än korrelationerna med de andra faktorerna är det svårt att med säkerhet
avgöra om faktorerna skiljer sig från varandra. Ett annat mått för skiljande validitet är om MSV
(maximum delad varians, eng. maximum shared variance) är mindre än AVE (Alumran m.fl.,
2014). I tabell 4 kan man avläsa att MSV är mindre än AVE för samtliga faktorer vilket tyder
på att faktorerna skiljer sig från varandra. MSV är ett mått för hur mycket varians en faktor
delar med en annan faktor. Så länge MSV är mindre än AVE för en faktor kan man dra
slutsatsen om att variansen i faktorn i fråga kan förklaras i större grad av faktorns egna
indikatorer än indikatorerna för en annan faktor. Ett annat mått som har rekommenderats för
att mäta skiljande validitet är HTMT-testet (heterotrait-monotrait ratio of correlations)
(Henseler m.fl., 2015). Amos kan dock inte producera värden för HTMT och därför redogörs
HTMT-testet inte i den här avhandlingen.
Sammanlöpande validitet får man när faktorladdningarna är höga (Huck, 2012, s. 499). Hair
m.fl. (2019, s. 663) föreslår att AVE bör vara större än 0,5 för att man ska kunna uppnå
sammanlöpande validitet. Dessutom ska faktorladdningarna vara åtminstone större än 0,5 och
helst större än 0,7. Alla faktorer i den avhandlingens konfirmerande faktormodell har ett AVEvärde större än 0,5, och alla faktorladdningar är större än 0,82 (se bilaga 1).

29

Jonatan Finell
Tabell 4. Validitetsvärden för den konfirmerande faktormodellen.
MaSj MaSj MaSj MaSj MaIn MaIn MaIn MaIn
CR AVE MSV
1
2
3
4
1
2
3
4
MaSj1 0,90 0,76 0,72 0,869
MaSjf2 0,94 0,83 0,72 0,849* 0,91
MaSj3 0,94 0,85 0,84 0,724* 0,803* 0,921
MaSj4 0,96 0,89 0,84 0,660* 0,747* 0,918* 0,946
MaIn1 0,93 0,81 0,66 0,686* 0,623* 0,599* 0,544* 0,898
MaIn2 0,93 0,82 0,66 0,597* 0,739* 0,674* 0,631* 0,813* 0,906
MaIn3 0,94 0,84 0,72 0,504* 0,595* 0,783* 0,708* 0,666* 0,755* 0,915
MaIn4 0,95 0,86 0,72 0,518* 0,618* 0,783* 0,849* 0,592* 0,691* 0,846* 0,928
*p < 0,001. Fetstilade värden i tabellen är roten av AVE för alla åtta faktorer. CR = construct
composite reliability; AVE = average variance extracted; MSV = maximum shared variance.
Verktyget är en plugin för Amos, skapad av Gaskin och Lim (2016).
Avhandlingens konfirmerande faktormodell visade sig ha god validitet och reliabilitet. Det
finns dock andra aspekter än validitet och reliabilitet som bör utvärderas för att avgöra om
frågorna beskriver de latenta variablerna på ett adekvat sätt. Det finns tre stora kategorier av
modellpassformsindex (eng. model fit indices): (1) inkrementella/komparativa, (2) absolut fitindex och (3) sparsam modellanpassning (eng. fit adjusting for model parsimony). De flesta
statistikprogrammen erbjuder indexvärden från respektive kategori. Det rekommenderas att
forskare rapporterar åtminstone ett värde från varje kategori i och med att varje kategori
erbjuder unik information om modellpassformen (Brown, 2006, s. 82). (1) Två
inkrementella/komparativa index som används för att mäta proportionell förbättring i
modellpassformen är CFI (Comparative Fit Index) och TLI (Tucker Lewis Index). Båda
indexen ger standardiserade värden från 0–1, där ett värdet över 0,9 är acceptabelt men på
senare tid strävar man efter ett värde som är över 0,95 (Byrne, 2013, s. 70; Hu & Bentler, 1999).
(2) Absoluta fit-index är funktioner av avvikelser som berör sampelstorlek och grader av frihet
i modellen (DF, eng. Degrees of Freedom). Exempel på absoluta fit-index är GFI (Goodness
of Fit Index), χ2 (Chi-square) och SRMR (Standardized Root Mean Square Residual)
(McDonald & Ho, 2002). Hooper m.fl. (2008) hänvisar till andra studier när de skriver att GFI
bör ha ett värde på 0,95 eller mera. Om samplet är litet kan värdet 0,90 och större vara ett gott
mått om samplet är stort. SRMR kan ses som en medelavvikelse mellan de observerade
korrelationerna i en matris och korrelationerna som prediceras av modellen. Värden för SRMR
faller inom 0–1 där 0 tyder på perfekt modellpassform. Ett SRMR-värdet som är mindre 0,08
anger en bra modellpassform (Hu & Bentler, 1999; Brown, 2006, s. 82–83). χ2 (i tabell 5 finns
χ2-värdet under ”CMIN”) och χ2-testet där man dividerar χ2 men frihetsgraderna är delvist
30

Jonatan Finell
problematiskt. Man kan se χ2 som ett test för hur dålig modellpassformen är och därför pekar
en signifikans på att modellen är signifikant dålig7. Utan tydliga riktlinjer (allmänt känt ”bra”
mått är CMIN/DF < 3,0) har tidigare forskare använt sig av att dela χ2 med DF (i tabell 5 kan
testet avläsas under kolumnen ”CMIN/DF”), men det här bör man undvika på grund av att
tydliga riktlinjer saknas (Kline, 2011, s. 193, 199). Fayers och Aaronson (2012) argumenterar
också för att χ2 är ett bristfälligt mått som inte ska beaktas när man utvärderar sin
modellpassform.
(3) RMSEA (Root Mean Square Error of Approximation) är ett exempel på den tredje kategorin
av modellpassformsindex: sparsam modellanpassning. Indexvärdet 0 för RMSEA indikerar en
perfekt modellpassform. Ett icke-signifikant PClose-värde (< 0,05) anger att RMSEA har en
acceptabel passform (Brown, 2006, s. 83–84). RMSEA bör har ett värde som är mindre än 0,06
(det kan vara relativt) och PClose bör vara icke-signifikant för att modellen ska ha en bra
passform (Hu & Bentler, 1999).
Tabell 5. Modellpassform för den konfirmerande faktormodellen.
CMIN
DF CMIN/DF CFI SRMR RMSEA PClose GFI TLI
573,849
224
2,562*
0,979 0,024
0,053
0,203 0,919 0,975
* p < 0,001. CMIN = χ2, DF = frihetsgrader (eng. degrees of freedom).
Konfirmerande faktormodellen i den här avhandlingen har en acceptabel modellpassform och
man kan därför ha förtroende för resultaten (bilaga 1 och 2 för standardiserade regressioner
och samvariation). Variablerna från den konfirmerande faktormodellen kan därför användas
för vidare analyser i en strukturekvationsmodell.
Modellpassform för strukturekvationsmodellen
Det finns två typer av strukturella modeller, rekursiva och icke-rekursiva modeller. Rekursiva
modeller har två grundfunktioner. Den första grundfunktionen är att deras unika variationer
inte korreleras med varandra. Den andra är att alla kausala effekter är enkelriktade. Ickerekursiva modeller har feedbackloopar eller korrelerade residualer (Kline, 2011, s. 106).
Strukturekvationsmodellen i den här avhandlingen är en icke-rekursivmodell.

7

Chi-Square testar nollhypotesen om att det inte finns någon skillnad mellan den konstruerade modellen och den
observerade modellen. Ett signifikant p-värde (p < 0,05) tyder på att det finns en statistisk skillnad mellan
forskarens modell och den observerade modellen och därför har man inte perfekt passform.

31

Jonatan Finell
När strukturekvationsmodellen konstruerades första gången pekade flera index på en svag
modellpassform (χ2 < 0,01, PClose < 0,01, GFI < 0,9, RMSEA > 0,06) medan andra var
acceptabla (CFI > 0,9, SRMR < 0,08, TLI > 0,9). Angående modellens svaga GFI-värde finns
det stöd för att utesluta GFI som ett modellpassform-index (Sharma m.fl., 2005) och överlag
kan gränsvärden för index skilja sig beroende på vilka källor man hänvisar till. Browne och
Cudeck (1993) (hänvisad av Brown, 2006, s. 87; Sharma m.fl., 2005) föreslår att ett RMSEAvärde som är mindre än 0,08 kan fungera som gränsvärde för att ange en acceptabel
modellpassform, vilket skulle tyda på att RMSEA i avhandlingens strukturekvationsmodellen
är acceptabel.
Genom att analysera AMOS modification indices (fri översättning till svenska = modifikations
index) kunde man se vilka variabler som kunde förbättra modellpassformen om de fick
samvariera med varandra. Modellpassformen förbättrades genom att samvariera vissa utvalda
residualer (se tabell 6). Efter att residualerna systematiskt8 samvarierats resulterade den fjärde
modellen med en acceptabel modellpassform. Att samvariera resten av residualerna skulle ha
förbättrat vissa index men i och med att modellen redan hade uppnått en acceptabel passform
behövdes de sista residualerna inte samvarieras.
Tabell 6. Modellpassform för alla strukturekvationsmodellen
Modell CMIN DF CMIN/DF CFI SRMR RMSEA PClose GFI

TLI

SV

1

1327,08 324

4,096*

0,947 0,062

0,074

0,00

0,856 0,938

2

1133,189 323

3,508*

0,957 0,045

0,067

0,00

0,872 0,95 e27 - e30

3

956,397 322

2,97*

0,967 0,043

0,059

0,00

0,889 0,967

4

807,749 321

2,516*

0,974 0,033

0,052

e27 - e30
0,242 0,903 0,970 e26 - e29
e25 - e28

e27 - e30
e26 - e29

*p < 0,001. SV = samvariation

8

Endast två variabler samvarierades i gången. De valdes ut enligt principen om vilka som förbättrade modellen
starkast.

32

Jonatan Finell

Figur 4. Slutgiltiga longitudinella strukturekvationsmodellen. De stora ovala cirklarna
representerar latenta variablerna. Rektanglarna representerar observerade variablerna. De små
cirklarna motsvarar residualerna till respektive variabel. Pilarna är regressionslinjer och
bågarna är samvariation. MaSj = självuppfattning i matematik, MaIn = intresse för matematik,
e = residual.

33

Jonatan Finell

4.8 Forskningsetiska aspekter
Inför forskningsprojekt och också mindre avhandlingar hör det till att forskningsetiska aspekter
alltid ska övervägas noggrant. Det finns fyra tumregler som forskaren bör beakta. Det första är
(1) informationskravet, där forskaren ska se till att alla som berörs av undersökningen ska
informeras om undersökningens syfte. Det andra är (2) samtyckeskravet, med det menas att
respondenterna i en undersökning får själva välja om de vill delta eller inte. Det tredje är (3)
konfidentialitetskravet som kräver att insamlat data behandlas konfidentiellt och att enbart
behöriga får ta del av data som samlats in. Det fjärde är (4) nyttjandekravet som går ut på att
uppgifterna från respondenterna enbart används till forskningsändamål (Patel & Davidson,
2011, s. 62–63). Inom FRAM-projektet tog man i beaktande samtliga punkter:
(1) Alla vårdnadshavare till eleverna och eleverna själva som skulle testas fick hem
skriftlig information om projektets syfte.
(2) Eleverna fick själva välja om de ville delta i undersökningen. Eleverna fick avbryta
deras deltagande i undersökningen under vilket skede som helst. För att eleverna skulle
få delta i undersökningen krävdes dessutom vårdnadshavarens samtycke då eleverna
inte ännu var myndiga.
(3) Data behandlades konfidentiellt. Efter erhållna testresultat kodades elevernas namn till
nya ID-siffror så att ingen ska kunna koppla ihop svaren till enskilda elever.
(4) Data i projektet används endast till forskningsändamål.
Olsson och Sörensen (2011, s. 89) lyfter fram plagiat som en viktig forskningsetiskaspekt.
Citat, referenser och upphovsman är alla viktiga att hänvisa till på ett korrekt sätt.
Undertecknad citerar, refererar och hänvisar enligt bästa förmåga för att undvika
forskningsfusk.

34

Jonatan Finell

5 Resultat
För att besvara forskningsfrågorna har en longitudinell strukturekvationsmodell med både
latenta och direktobserverade variabler konstruerats (se figur 5). Forskningshypoteserna
besvaras i kronologisk ordning. Utvecklingen av variablernas medelvärde över mättillfällena
presenteras i graf 1. Medelvärdet för matematikprestation höjdes med 9,2 % från tidpunkt 1–4
medan självuppfattning i matematik sänktes med 8,2 % från tidpunkt 1–4. Medelvärdet för
intresse för matematik höjdes med 1,2 % från tidpunkt 1–4 men fluktuerade som mest med
4,8 % (från tidpunkt 2–4).

Medelvärde över tid
115

5
4.5

110

4

105

3.5

100

3
2.5

95

2

90

1.5

85

1
T1

T2
KTLT

T3
MaSj

T4
MaIn

Graf 1. Medelvärdet för KTLT (matematiktest), MaSj (självuppfattning i matematik) och MaIn
(intresse för matematik) över fyra tidpunkter. KTLT avläses med skalan till vänster, MaSj och
MaIn avläses med skalan till höger. Läsaren bör vara medveten om att tidsskillnaden mellan
tidpunkterna är som störst mellan tidpunkterna 2 och 3.

5.1 Hurdana samband finns det mellan elevers självuppfattning i
matematik och matematikprestationer i årskurs 7–9?
Forskningshypotesen H1.A ”det finns signifikanta positiva regressionskoefficienter som stöder
ett samband mellan självuppfattning i matematik och senare matematikprestation” kan
verifieras med avhandlingens strukturekvationsmodell. Det finns positiva, signifikanta
regressionskoefficienter (β = 0,23, β = 0,23, β = 0,21) mellan självuppfattning i matematik och
senare matematikprestation mellan alla mätta tidpunkter. Effektstorlekarna för H1.A är större
än effektstorlekarna för forskningshypotesen H1.B.

35

Jonatan Finell
Forskningshypotesen H1.B ”det finns signifikanta positiva regressionskoefficienter som stöder
ett samband mellan elevers matematikprestation och senare självuppfattning i matematik” är
till största del sant. Det finns signifikanta positiva regressionskoefficienter (β = 0,13, β = 0,16)
mellan matematikprestation och senare självuppfattning i matematik under tidpunkt 1–2 samt
2–3. Det finns dock inte en signifikant regressionskoefficient mellan tidpunkt 3 och 4.
Effektstorlekarna är små men de är större än effektstorlekarna för forskningshypoteserna H2.A
och H2.B.

Figur 5. Longitudinell strukturekvationsmodell med endast signifikanta regressionslinjer som
illustrerar regressionskoefficienterna mellan två variabler. Siffrorna i variablerna anger
tidpunkterna.

5.2 Hurdana samband finns det mellan elevers intresse för matematik
och matematikprestationer i årskurs 7–9?
Forskningshypotesen H2.A ”det finns signifikanta positiva regressionskoefficienter med svaga
effektstorlekar som stöder ett samband mellan intresse för matematik och senare
matematikprestation” är till största del falskt. Det är endast mellan tidpunkt 2 och 3 som det
finns en signifikant positiv regressionskoefficient (β = 0,11) mellan intresse för matematik och
senare matematikprestation. Effektstorleken är liten jämfört med de andra effekterna i figur 5.
36

Jonatan Finell
Forskningshypotesen H2.B ”det finns signifikanta positiva regressionskoefficienter med svaga
effektstorlekar som stöder ett samband mellan matematikprestation och senare intresse för
matematik” är till största del falskt. Det är endast mellan tidpunkt 1 och 2 som det finns en
signifikant positiv regressionskoefficient (β = 0,10) mellan matematikprestation och senare
intresse för matematik. Effektstorleken är liten jämfört med de andra effekterna i figur 5.
De minsta signifikanta effektstorlekarna existerar där variablerna intresse för matematik och
matematikprestation predicerar varandra.

5.3 Hurdana samband finns det mellan elevers självuppfattning i
matematik och intresse för matematik i årskurs 7–9?
Forskningshypotesen H3.A ”det finns signifikanta positiva regressionskoefficienter som stöder
ett samband mellan intresse för matematik och senare självuppfattning i matematik” är till
största del falskt. Det är endast mellan tidpunkt 2 och 3 som det finns en signifikant positiv
regressionskoefficient (β = 0,16) mellan intresse för matematik och senare självuppfattning i
matematik. Relativt till de andra effektstorlekarna är den här effektstorleken medelstark.
Forskningshypotesen H3.B ”det finns signifikanta positiva regressionskoefficienter som stöder
ett samband mellan självuppfattning i matematik och senare intresse för matematik” är till
största del falskt. Det är endast mellan tidpunkt 3 och 4 som det finns en signifikant positiv
regressionskoefficient (β = 0,30) mellan självuppfattning i matematik och senare intresse för
matematik. Den här effektstorleken är avhandlingens största effekt.
Sammanfattning av resultaten för forskningshypoteserna
H1.A – Sant
H1.B – Största del sant
H2.A – Största del falskt
H2.B – Största del falskt
H3.A – Största del falskt
H3.B – Största del falskt

37

Jonatan Finell

6 Diskussion
Syftet med den här avhandlingen är att undersöka förhållandet mellan självuppfattning i,
intresse för och prestation i matematik hos elever i årskurs 7–9. Modellen som skapades för att
svara på syftet är en icke-rekursiv strukturekvationsmodell som innefattar åtta latenta variabler
och fyra direktobserverade variabler. Forskningshypoteserna sammanfattas nedan:
H1.A - Det finns signifikanta positiva regressionskoefficienter som stöder ett samband
mellan elevers självuppfattning i matematik och senare matematikprestation.
H1.B - Det finns signifikanta positiva regressionskoefficienter som stöder ett samband
mellan matematikprestation och senare självuppfattning i matematik.
H2.A - Det finns signifikanta positiva regressionskoefficienter med svaga effektstorlekar
som stöder ett samband mellan intresse för matematik och senare matematikprestation.
H2.B - Det finns positiva signifikanta regressionskoefficienter med svaga effektstorlekar
som stöder ett samband mellan matematikprestation och senare intresse för matematik.
H3.A - Det finns signifikanta positiva regressionskoefficienter som stöder ett samband
mellan intresse för matematik och senare självuppfattning i matematik.
H3.B - Det finns signifikanta positiva regressionskoefficienter som stöder ett samband
mellan självuppfattning i matematik och senare intresse för matematik.

6.1 Resultatdiskussion
Forskningsfråga 1
Forskningshypoteserna H1.A. och H1.B. verifierades (H1.B. är dock bara till största del sant)
och överensstämmer med en mängd tidigare forskning som stöder att det existerar en ömsesidig
relation mellan självuppfattning i matematik och matematikprestation (bl.a., Marsh & Scalas,
2011; Marsh & Craven, 2006). Marsh och Scalas (2011) presenterar dessutom stöd för att en
ömsesidig effekt mellan akademisk självuppfattning och skolprestation kan generaliseras
interkulturellt vilket förstärkte hypoteserna för att det skulle finnas en ömsesidig relation
mellan variablerna i forskningsfråga 1.
Självuppfattning i matematik och matematikprestation har en signifikant ömsesidig relation.
Relationen är dock inte jämnstark utan självuppfattning i matematik har en betydligt starkare
påverkan på matematikprestation än vice versa. Sewasew m.fl. (2018) hittade en liknande trend
38

Jonatan Finell
där självuppfattning i matematik hade en starkare påverkan på matematikprestation än vad
matematikprestation hade på självuppfattning i matematik. I figur 5 finns det ingen signifikant
regressionskoefficient mellan KTLT3 och MaSj49, vilket gör att de två sista mättillfällena
påminner om en självförbättringsmodell. Guay m.fl.:s (2003) resultat påminner aningen om det
här mönstret där de hittade en ömsesidig effekt mellan alla mättillfällena, för alla tre kohorter,
förutom under de sista mättillfällena. De sista effekterna från de sista mättillfällena påminner
mera om en självförbättringsmodell än en ömsesidig effektmodell.
Forskningsfråga 2
Forskningshypoteserna H2.A och H2.B falsifierades utgående från avhandlingens resultat. I
modellen (se figur 5) finns det en signifikant regressionskoefficient mellan variablerna KTLT1
och MaIn210 och mellan MaIn2 och KTLT3. Forskningshypoteserna H2.A och H2.B syftade
tillsammans på att det existerar en konsekvent ömsesidig relation mellan variablerna.
Resultaten i den här avhandlingen kunde inte verifiera forskningshypoteserna H2.A och H2.B.
Marsh m.fl.:s (2005) studie hittade ett svagt samband mellan intresse för matematik och
matematikprestation. En skillnad mellan deras studie och den här är att Marsh m.fl. (2005)
operationaliserade matematikprestation med vitsord medan den här studien operationaliserar
matematikprestation med ett matematiktest (KTLT). Fisher m.fl. (2012) hittade också en
ömsesidig relation (REM) mellan intresse för matematik och matematikprestation. De stora
skillnaderna mellan den här undersökningen och Fisher m.fl.:s (2012) är att Fisher m.fl.:s
respondenter bestod av förskolebarn (istället för elever i årskurs 7–9) och forskarna samlade in
fyra dimensioner av intresse (istället för en). En betydande del av den tidigare forskningen som
behandlades i den här avhandlingen stöder en icke-signifikant ömsesidig effekt mellan intresse
för matematik och matematikprestation (Gagné & Père, 2001; Sewasew m.fl., 2018). Andra
källor betonar dock att intresse är viktigt för ens inlärning (Ainley m.fl., 2002; Renninger,
2000; Schiefele, 1991) vilket tolkades som stöd för att det existerar ett kausalt samband mellan
intresse för matematik och matematikprestation när forskningshypoteserna formulerades.

9

När det hänvisas till resultaten i figur 5 används förkortningar rakt från figur 5. Syftet med detta är att hålla
texten renare och mer läsarvänligt när ett flertal variabler jämförs med varandra i samma mening. MaSj4 =
självuppfattning i matematik under tidpunkt 4.
10
MaIn2 = intresse för matematik under tidpunkt 2

39

Jonatan Finell
Forskningsfråga 3
Forskningshypoteserna H3.A och H3.B falsifierades till största del. Från modellen kan man
avläsa en signifikant regressionskoefficient mellan MaIn2 och MaSj3, samt mellan MaSj3 och
MaIn4. Det intressanta här är att regressionskoefficienten mellan MaSj3 och MaIn4 är den
starkaste (β = 0,30) av alla korsade regressionslinjerna i modellen (se figur 5), fastän det endast
finns en signifikant regressionskoefficient från variabeln självuppfattning i matematik till
intresse för matematik. Sewasew m.fl. (2018) hittade en ömsesidig relation mellan
självuppfattning i matematik och intresse för matematik där självuppfattning hade en starkare
effekt på intresse än vice versa. Resultaten i den här avhandlingen visar inte på en ömsesidig
effekt, men likt Sewasew m.fl:s resultat så har självuppfattning i matematik en betydligt
starkare effekt på intresse för matematik än vice versa.
En annan intressant del av resultaten är att intresse för matematik, som endast predicerar
matematikprestation och självuppfattning i matematik en gång under alla fyra tidpunkter, har
en predicerade effekt på senare självuppfattning i matematik och senare matematikprestation
från samma tidpunkt (tidpunkt 2–3). Tidsskillnaden mellan mätningarna (tidpunkt 2–3) var ett
och ett halvt år till skillnad från resterande intervaller som i snitt var ett halvt år mellan
mätningarna.
Intresse beskrivs som en viktig mental resurs som kan leda till att man utvecklar
inlärningsstrategier (Hidi & Renninger, 2006; Schiefele, 1991). När eleverna når årskurs 7 har
de redan avklarat sju år i skolan och eventuellt ett år i förskolan. Under den tiden har mycket
hunnit hända i en människas liv och man kan tänka sig att eleverna redan har hunnit utveckla
gedigna inlärningsstrategier som de kan tillämpa till de flesta skolämnena. Hidi och Renninger
(2006) skriver att intresse involverar en 4-stegs process innan man har ett välutvecklat stabilt
intresse för något. Under de fyra stegen sker det komplexa processer som man antingen kan
arbeta sig genom och avancerar till nästa steg eller alternativt så överger man
intresseprogressen. Förklaringarna kan vara många för varför intresse inte har en lika stark
effekt på matematikprestation som självuppfattningen har. Resultaten i den här avhandlingen
tyder på att självuppfattning i matematik är en starkare prediktor för matematikprestation än
vad intresse för matematik är på matematikprestation för elever i årskurs 7–9.

6.2 Metoddiskussion
Variablerna (1) självuppfattning i matematik, (2) intresse för matematik och (3)
matematikprestation användes i analyserna till den här avhandlingen.
40

Jonatan Finell

Mätinstrument och kvalitetskriterier
För att mäta den interna reliabiliteten för självuppfattning i matematik och intresse för
matematik användes Cronbach’s alpha. Cho (2016) presenterar invändningar mot
användningen av Cronbach’s alpha från tidigare forskning som lyder att Cronbach’s alpha
används på ett slentrianmässigt sätt. Vaske m.fl. (2017) påpekar att gränsen för vad som är ett
bra värde för Cronbach’s alpha inte är svart på vitt. Man bör ta i beaktande ett antal faktorer,
bland annat antalet frågor som man använder för att mäta den ämnade konstruktionen. När man
arbetar med mänskliga dimensioner är ett generellt acceptabelt gränsvärde för Cronbach’s
alpha 0,65–0,80. Man kan förbättra värdet om man ökar antalet frågor i ens faktor eller får en
högre korrelation mellan frågorna (DeVellis, 2016, s. 83). DeVellis (2016, s. 60) för också fram
andra forskares kritik, bland annat Sijtsmas från år 2009, som menar att Cronbach’s alpha ger
ett förenklat reliabilitetsvärde för det som mäts.
Frågorna som användes för att mäta självuppfattning i matematik och intresse för matematik
fick ett högt Cronbach’s alpha-värde. Frågorna härstammar dessutom från ett beprövat
frågebatteri, SDQ-I, som utvecklades av Marsh år 1988 (Hay m.fl., 1998). Frågorna fungerade
som indikatorer för avhandlingens latenta variabler. Indikatorerna analyserades med en
explorativ faktoranalys och efter att ha ställt in analysen att producera två faktorer,
producerades två faktorer med höga faktorladdningar från indikatorerna. Självuppfattning i
matematik och intresse för matematik analyserades sedan i en konfirmerande faktoranalys som
hade hög reliabilitet och validitet. Modellpassformen för den konfirmerande faktormodellen
var acceptabel och man kunde således bedöma konstruktionen som adekvat.
KTLT-testet som mätte elevernas matematikprestationer analyserade med test-retest-metoden.
En del av korrelationerna var för låga för att kunna slå fast att instrumentet hade hög reliabilitet
(r = 0,640–0,842). En förklaring till varför instrumentet inte kan visa på en lika hög reliabilitet
som exempelvis instrumenten för självuppfattning i och intresse för matematik, är att eleverna
blev bättre på matematik mellan mättillfällena och uppnådde systematiskt högre poäng i testet
för varje mättillfälle (se graf 1).
KTLT-testet som mätte elevernas matematikprestationer är ämnat för elever som är 13–16 år
gamla. Respondenterna som undersöktes i den här avhandlingen faller innanför det
åldersintervallet. En annan fördel med användningen av KTLT-testet i den här avhandlingen
är att testet har normerande värden för finlandssvenska elever vilket är samma grupp som
41

Jonatan Finell
undersöks i den här avhandlingen. Ett par faktorer som kan räknas till nackdelar med
användningen av KTLT-testet är för det första att de normerande värdena är 5–10 år gamla och
för det andra så finns det bristfälligt med frågor som mäter förståelse av matematiska samband
(Ekstam m.fl., 2019).
I en nationell utvärderingsrapport över finska och svenska skolor i årkurs 7–9 mätte man bland
annat skillnader i matematikprestationer beroende på om eleverna utförde testen digitalt eller
på papper. I svenska skolor visade det sig att eleverna som utförde huvudräkningsuppgifter på
papper klarade sig bättre än eleverna som utförde testen digitalt (Julin & Rautopuro, 2016). I
FRAM har alla respondenter utfört matematiktesten digitalt på en stationär eller bärbar dator
med möjlighet att använda papper och penna som hjälpmedel. Testningen har alltid utförts
under skoltid och respondenterna har erbjudits 45 minuter att utföra testet under övervakning
av en testledare. Ur den aspekten har man varit konsekvent och bevarat jämbördiga
förhållanden för alla respondenter under testningarna.
Modellpassform för strukturekvationsmodellen
Strukturekvationsmodellen (se figur 4) modifierades tills modellpassformen var acceptabel på
flera fronter. En så sparsam modell som möjligt eftersträvades med syfte att skapa en så
läsarvänlig modell som möjligt. Modellen modifierades och flera parametrar definierades med
syfte att få bättre modellpassform. Brown (2006, s. 82) skriver att man ska rapportera 3 typer
av index som anger modellpassform. Man behöver alltså inte rapportera alla index, utan det
räcker med ett index per kategori. Samtidigt påpekar Kline (2011, s. 205) att man ska förhålla
sig allvarlig till bevis för en potentiell svag modellpassform och inte ”gömma” sig bakom index
som tyder på en gynnsam modellpassform. Därför samvarierades utvalda residualer tills
modellpassformen blev acceptabel på flera fronter.
Dataimputering
Imputering av nya data spelade en stor roll vid analyserna och modellpassformen.
Statistikmjukvaran AMOS kan exempelvis inte rekommendera vilka ändringar i modellen som
leder till bättre modellpassform om det saknas data inom variablerna som används. Schumacker
och Lomax (2015, s. 19) skriver att regressionsimputering är en imputeringsmetod som lämpar
sig för data med en moderat mängd bortfall. I AMOS är metoden regressionsimputering
tillgänglig, och därför valdes denna strategi. Enders (2010, s. 44) skriver att
regressionsimputering liknar multipel imputering (eng. multiple imputation) till sättet då båda
metoderna använder data från de tillgängliga observationerna för att generera nya värden för
42

Jonatan Finell
de saknade observationerna. Författaren skriver att multipel imputering är en mer sofistikerad
strategi jämfört med regressionsimputering. Imputeringsstrategin som valdes var eventuellt
inte optimal och är något som kunde ha förbättrats angående databearbetningen inom den här
avhandlingen.

6.3 Slutsats och förslag till fortsatt forskning
De första forskningshypoteserna H1.A och H1.B verifierades och stöder en ömsesidig
effektmodell som innebär att självuppfattning i matematik och matematikprestation har en
ömsesidig, positiv och predicerande effekt på varandra. För en praktiserande pedagog kan det
här vara av betydelse. Det är allmänt känt att matematik är en viktig färdighet för människan i
det moderna samhället. Goda matematikfärdigheter lär oss logiskt tänkande och kan skapa goda
förutsättningar för arbetslivet utöver att det kan hjälpa oss med vardagliga utmaningar.
Utgående från avhandlingens resultat kan pedagoger som vill förbättra högstadieelevers
matematikprestationer ha i åtanke att en förbättrad självuppfattning i matematik stödjer elevers
framtida matematikprestationer. Likaså kan en försämring av elevernas självuppfattning
försämra deras matematikprestationer. Effekten är ömsesidig så man kan också förbättra
elevens självuppfattning i matematik genom att förbättra elevens prestationer i matematik.
Resterande relationer mellan variablerna saknar en ömsesidig effekt sinsemellan. Men med det
sagt så ska man inte förbise att variablerna har en effekt på varandra. I figur 5 kan man avläsa
att den starkaste korsade regressionslinjen förekommer trots allt mellan MaSj3 och MaIn4.
Gällande förhållandet mellan självuppfattning i matematik och matematikprestation så har
självuppfattning i matematik en större påverkan på matematikprestation än vice versa. Av alla
korsade

regressionslinjer

hittar

man

de

starkaste

regressionskoefficienterna

där

självuppfattning i matematik fungerar som oberoende variabel. En naturlig följdfråga är hur
kan man förbättra en elevs självuppfattning i matematik. Den här avhandlingen tyder på att
man kan förbättra elevers självuppfattning i matematik indirekt genom att förbättra deras
prestationer i matematik. O’Mara m.fl. (2006) utförde en metaanalys där de undersökte
interventioner för självuppfattning. En något förvånansvärt effektiv intervention, med syfte att
förbättra självuppfattning, är att ge regelbunden feedback och beröm till eleven. I Finlands
nationella läroplan kan man också läsa att olika konstnärliga uttrycksformer såsom
dramaundervisning kan stöda eleven till att utveckla en positiv uppfattning om sig själv
(Utbildningsstyrelsen, 2014, s. 30).

43

Jonatan Finell
Det finns även interventionsstudier som ger förslag på strategier till att förbättra elevens
prestationer i matematik. Jansen m.fl. (2013) använde ett digitalt matematikspel där eleverna
delades in i tre förutbestämda framgångsnivåer som skulle avgöra hur stor andel av uppgifterna
som eleverna skulle klara (90 %, 75 % och 60 %). Den elevgrupp som spelade matematikspelet
med den lättaste inställningen (90 % framgång) visade på den största förbättringen av
matematikprestation. Effekten var indirekt och medierades av mängden försök att klara
uppgifterna.
Intresse för matematik fungerar som en signifikant prediktor under tidpunkt 2–3, vilket också
är den längsta tidsintervallen mellan mättillfällena. Intresse för matematik har inte en
återkommande effekt på självuppfattning i matematik och matematikprestation men på lång
sikt verkar intresse för matematik som en signifikant prediktor. Det kan alltså löna sig för lärare
som undervisar elever i årskurs 7 att satsa extra mycket på att väcka ett intresse för matematik
hos sina elever. Det kan komma att påverka både deras framtida självuppfattning och prestation
i matematik. Ett sätt att öka motivationen för elever är genom differentiering
(Utbildningsstyrelsen, 2014, s. 31). Ett annat sätt är att planera relevant undervisningsstoff för
sina elever. Hulleman och Harackiewicz (2009) visade med sin studie att lärare som planerar
relevant undervisningsstoff kan öka både intresse för och prestation i ett skolämne för de elever
som har låga förväntningar.
Ett förslag på fortsatt forskning är att vidare undersöka det ömsesidiga förhållandet mellan
självuppfattning i matematik och matematikprestation. De predicerande effekterna som
variablerna har på varandra från tidpunkt 1–3 är stabila och konsekventa. Från tidpunkt 3–4
minskar

effektstorleken

aningen

då

självuppfattning

i

matematik

predicerar

matematikprestation och matematikprestation har plötsligt ingen signifikant predicerande
effekt på självuppfattning i matematik. Är det här ett tecken på en trendförändring i den
ömsesidiga relationen? Det vore intressant att se hur förhållandet mellan variablerna utvecklas
efter grundskolan. Resultaten för den här avhandlingen ger indikationer på att intresse för
matematik har en långsiktig effekt på både matematikprestation och självuppfattning i
matematik. Efter den grundläggande utbildningen har finländska elever valmöjligheter att
själva välja vad de vill fortsätta att studera. Framtill sista dagen i grundskolan har elever
studerat matematik vare sig de vill det eller inte. Man kan tänka sig att motivation och intresse
för ett specifikt ämne kan komma att spela en större roll för elevernas beteende efter
grundskolan. Därför vore det intressant att också undersöka intresse för matematik och dess
effekter på framtida matematikprestationer.
44

Jonatan Finell

7 Litteraturförteckning
Ainley, M., Hidi, S., & Berndorff, D. (2002). Interest, Learning, and the Psychological
Processes That Mediate Their Relationship. Journal of Educational Psychology, 94(3), 545561.
Alumran, A., Hou, X. Y., Sun, J., Yousef, A. A., & Hurst, C. (2014). Assessing the construct
validity and reliability of the parental perception on antibiotics (PAPA) scales. BMC public
health, 14(1), 73.
Amsterdam, B. (1972). Mirror self‐image reactions before age two. Developmental
Psychobiology: The Journal of the International Society for Developmental Psychobiology,
5(4), 297-305.
Bandura, A. (1994). Self-efficacy. Encyclopedia of human behavior, 4, 71-81.
Barnard, J., & Meng, X. L. (1999). Applications of multiple imputation in medical studies:
from AIDS to NHANES. Statistical methods in medical research, 8(1), 17-36.
Baumeister, R. F., Campbell, J. D., Krueger, J. I., & Vohs, K. D. (2003). Does high self-esteem
cause better performance, interpersonal success, happiness, or healthier lifestyles?.
Psychological science in the public interest, 4(1), 1-44.
Bong, M., & Skaalvik, E. M. (2003). Academic self-concept and self-efficacy: How different
are they really?. Educational psychology review, 15(1), 1-40.
Byrne, B. M. (1984). The general/academic self-concept nomological network: A review of
construct validation research. Review of educational research, 54(3), 427-456.
Brandell, G., & Staberg, E. M. (2008). Mathematics: A female, male or gender‐neutral domain?
A study of attitudes among students at secondary level. Gender and Education, 20(5), 495509.
Brown, T.A. (2006). Confirmatory factor analysis for applied research. New York: Guilford
publications.
Brown, T. A. (2015). Confirmatory factor analysis for applied research (2nd ed.). New York:
Guilford publications.
Byrne, B. M. (2013). Structural equation modeling with Mplus: Basic concepts, applications,
and programming. New York: Routledge.
Calsyn, R. J., & Kenny, D. A. (1977). Self-concept of ability and perceived evaluation of
others: Cause or effect of academic achievement?. Journal of Educational Psychology,
69(2), 136.
Cai, D., Viljaranta, J., & Georgiou, G. K. (2018). Direct and indirect effects of self-concept of
ability on math skills. Learning and Individual Differences, 61, 51-58.
Chiu, M. S. (2012). The internal/external frame of reference model, big-fish-little-pond effect,
and combined model for mathematics and science. Journal of Educational
Psychology, 104(1), 87.
Cho, E. (2016). Making Reliability Reliable: A Systematic approach to reliability coefficients.
Organizational Research Methods, 19(4), 651-682.

45

Jonatan Finell
Cortina, J. M. (1993). What is coefficient alpha? An examination of theory and applications.
Journal of applied psychology, 78(1), 98.
Deci, E. L., & Ryan, R. M. (2010). Intrinsic motivation. The corsini encyclopedia of
psychology, 1-2.
Dennick, R., & Tavakol, M. (2011). Making sense of Cronbach's alpha. International Journal
of Medical Education, 2(1), 53-55.
DeVellis, R. F. (2016). Scale development: Theory and applications (Vol. 26). Sage
publications.
Ekstam, U., Hellstrand, H., Korhonen, J., & Aunio, P. (2019). Forskningsbaserade
kartläggnings-och interventionsmaterial i matematik för elever i Svenskfinland: Literatur
review. NMI-bulletin, 29(Specialnummer), 59-79.
Enders, C. K. (2010). Applied missing data analysis. New York: Guilford press.
Fisher, P. H., Dobbs-Oates, J., Doctoroff, G. L., & Arnold, D. H. (2012). Early math interest
and the development of math skills. Journal of Educational Psychology, 104(3), 673.
Fang, J., Huang, X., Zhang, M., Huang, F., Li, Z., & Yuan, Q. (2018). The Big-Fish-LittlePond Effect on Academic Self-Concept: A Meta-Analysis. Frontiers in psychology, 9.
Fayers, P. M., & Aaronson, N. K. (2012). “It ain’t over till the fat lady sings”: a response to
Cameron N. McIntosh, improving the evaluation of model fit in confirmatory factor
analysis. Quality of Life Research, 21(9), 1623-1624.
Ferrer, M., & Fugate, A. M. (2003). Helping your school-age child develop a healthy selfconcept. University of Florida Cooperative Extension Service, Institute of Food and
Agricultural
Sciences,
EDIS.
Hämtad
28.11.2018,
från
http://www.wildcatdistrict.kstate.edu/food-family/child-development/documents/SelfConc
ept.pdf
Gagné, F., & St Père, F. (2001). When IQ is controlled, does motivation still predict
achievement?. Intelligence, 30(1), 71-100.
Gaskin, J. & Lim, J. (2016). "Master Validity Tool", AMOS Plugin. Gaskination's StatWiki.
Goldman, A. D., & Penner, A. M. (2016). Exploring international gender differences in
mathematics self-concept. International journal of adolescence and youth, 21(4), 403-418.
Guay, F., Marsh, H. W., & Boivin, M. (2003). Academic self-concept and academic
achievement: Developmental perspectives on their causal ordering. Journal of educational
psychology, 95(1), 124.
Hair, J. F., Black, W. C., Babin, B. J., & Anderson, R. E. (2019). Multivariate data analysis.
(8th ed.). Andover: Cengage.
Harackiewicz, J. M., Barron, K. E., Tauer, J. M., & Elliot, A. J. (2002). Predicting success in
college: A longitudinal study of achievement goals and ability measures as predictors of
interest and performance from freshman year through graduation. Journal of Educational
Psychology, 94(3), 562.
Hay, I., Ashman, A. F., & van Kraayenoord, C. E. (1998). Self-concept test generalisability:
Self-description questionnaire-I and the perception of ability scale for students. The
Educational and Developmental Psychologist, 15(1), 70-80.
46

Jonatan Finell
Henseler, J., Ringle, C. M., & Sarstedt, M. (2015). A new criterion for assessing discriminant
validity in variance-based structural equation modeling. Journal of the academy of
marketing science, 43(1), 115-135.
Hidi, S., & Renninger, K. A. (2006). The four-phase
development. Educational psychologist, 41(2), 111-127.

model

of

interest

Hooper, D., Coughlan, J., & Mullen, M. R. (2008). Structural equation modelling: Guidelines
for determining model fit. Electronic journal of business research methods, 6(1), 53-60.
Hu, L. T., & Bentler, P. M. (1999). Cutoff criteria for fit indexes in covariance structure
analysis: Conventional criteria versus new alternatives. Structural equation modeling: a
multidisciplinary journal, 6(1), 1-55.
Huck, S. W. (2012). Reading statistics and research (6th ed.). Boston: Pearson.
Hulleman, C. S., & Harackiewicz, J. M. (2009). Promoting interest and performance in high
school science classes. Science, 326(5958), 1410-1412.
Hyde, J. S., Fennema, E., Ryan, M., Frost, L. A., & Hopp, C. (1990). Gender comparisons of
mathematics attitudes and affect: A meta-analysis. Psychology of women quarterly, 14(3),
299-324.
Jansen, B. R., Louwerse, J., Straatemeier, M., Van der Ven, S. H., Klinkenberg, S., & Van der
Maas, H. L. (2013). The influence of experiencing success in math on math anxiety,
perceived math competence, and math performance. Learning and Individual Differences,
24, 190-197.
Julin, S., & Rautopuro, J. (2016). Läksyt tekijäänsä neuvovat. Perusopetuksen matematiikan
oppimistulosten arviointi, 9.
King, R. B., & McInerney, D. M. (2014). Mapping changes in students’ English and math selfconcepts: A latent growth model study. Educational Psychology, 34(5), 581-597.
Kline, R. B. (2011). Principles and practice of structural equation modeling (3rd ed.). New
York: Guilford Publications.
Köller, O., Baumert, J., & Schnabel, K. (2001). Does interest matter? The relationship between
academic interest and achievement in mathematics. Journal for Research in Mathematics
Education, 448-470.
Leech, N., Barrett, K., & Morgan, G. A. (2005). SPSS for intermediate statistics: Use and
interpretation. New Jersey: Lawrence Erlbaum Associates.
Lukimat. (u.å.). KTLT. Hämtad 06.11.2019, från http://www.lukimat.fi/matematik/informatio
nstjanst/bedomning-av-grundfardigheterna/verktyg-for-bedomning-av-fardigheter/ktlt
Markus, H., & Wurf, E. (1987). The dynamic self-concept: A social psychological perspective.
Annual review of psychology, 38(1), 299-337.
Marsh, H. W. (1986). Verbal and math self-concepts: An internal/external frame of reference
model. American educational research journal, 23(1), 129-149.
Marsh, H. W., Byrne, B. M., & Shavelson, R. J. (1988). A multifaceted academic self-concept:
Its hierarchical structure and its relation to academic achievement. Journal of educational
psychology, 80(3), 366.
47

Jonatan Finell
Marsh, H. W., & Craven, R. (1997). Academic self-concept: Beyond the dustbowl. In Phye, G.
(Ed.), Handbook of classroom assessment: Learning, achievement, and adjustment (pp.
131–198). Academic Press.
Marsh, H. W., & Craven, R. G. (2006). Reciprocal effects of self-concept and performance
from a multidimensional perspective: Beyond seductive pleasure and unidimensional
perspectives. Perspectives on psychological science, 1(2), 133-163.
Marsh, H. W., & Martin, A. J. (2011). Academic self‐concept and academic achievement:
Relations and causal ordering. British Journal of Educational Psychology, 81(1), 59-77.
Marsh, H. W., & Scalas, L. F. (2011). Self-concept in learning: Reciprocal effects model
between academic self-concept and academic achievement. Social and emotional aspects of
learning, 191-198.
Marsh, H. W., & Shavelson, R. (1985). Self-concept: Its multifaceted, hierarchical structure.
Educational psychologist, 20(3), 107-123.
Marsh, H. W., Trautwein, U., Lüdtke, O., Köller, O., & Baumert, J. (2005). Academic self‐
concept, interest, grades, and standardized test scores: Reciprocal effects models of causal
ordering. Child development, 76(2), 397-416.
Marsh, H. W., & Yeung, A. S. (1998). Longitudinal structural equation models of academic
self-concept and achievement: Gender differences in the development of math and English
constructs. American Educational Research Journal, 35(4), 705-738.
McDonald, R. P., & Ho, M. H. R. (2002). Principles and practice in reporting structural
equation analyses. Psychological methods, 7(1), 64.
Musholt, K. (2015). Thinking about oneself: From nonconceptual content to the concept of a
self. Cambridge: MIT Press.
Nationalencyklopedin.
(u.å).
Självkänsla.
Hämtad
22.11.2018,
från:
https://www.ne.se/uppslagsverk/encyklopedi/l%C3%A5ng/sj%C3%A4lvk%C3%A4nsla
Olsson, H., & Sörensen, S. (2011). Forskningsprocessen: kvalitativa och kvantitativa
perspektiv (3:e upplagan). Stockholm: Liber.
O'Mara, A. J., Marsh, H. W., Craven, R. G., & Debus, R. L. (2006). Do self-concept
interventions make a difference? A synergistic blend of construct validation and metaanalysis. Educational Psychologist, 41(3), 181-206.
Patel, R., & Davidson, B. (2011). Forskningsmetodikens grunder. Att planera, genomföra
och rapportera en undersökning (4:e uppl.). Lund: Studentlitteratur AB
Parker, P. D., Marsh, H. W., Ciarrochi, J., Marshall, S. & Abduljabbar, A. S. (2013).
Juxtaposing math self-efficacy and self-concept as predictors of long-term achievement
outcomes. Educational Psychology, 34(1), 29-48
Pottebaum, S. M., Keith, T. Z., & Ehly, S. W. (1986). Is there a causal relation between selfconcept and academic achievement?. The Journal of Educational Research, 79(3), 140-144.
Preckel, F., Goetz, T., Pekrun, R., & Kleine, M. (2008). Gender differences in gifted and
average-ability students: Comparing girls' and boys' achievement, self-concept, interest, and
motivation in mathematics. Gifted child quarterly, 52(2), 146-159.
48

Jonatan Finell
Psykologiguiden.
(u.å).
Självuppfattning.
Hämtad
22.11.2018,
https://psykologiguiden.se/psykologilexikon/?Lookup=sj%C3%A4lvuppfattning

från:

Renninger, K. A. (2000). Individual interest and its implications for understanding intrinsic
motivation. In Sanonse, C., & Harackiewicz, J., M. (Ed.), Intrinsic and extrinsic
motivation (pp. 373-404). Academic press.
Rogers, C. R. (1995). A way of being. Boston: Houghton Mifflin Harcourt.
Sansone, C., & Thoman, D. B. (2005). Interest as the missing motivator in selfregulation. European Psychologist, 10(3), 175-186.
Scheirer, M. A., & Kraut, R. E. (1979). Increasing educational achievement via self concept
change. Review of educational research, 49(1), 131-149.
Schiefele, U. (1991). Interest, learning, and motivation. Educational psychologist, 26(3-4),
299-323.
Schumacker, R., E., & Lomax, R., G. (2015). A Beginner’s Guide to Structural Equation
Modeling (4th ed.). New York: Routledge.
Seaton, M., Parker, P., Marsh, H. W., Craven, R. G., & Yeung, A. S. (2014). The reciprocal
relations between self-concept, motivation and achievement: juxtaposing academic selfconcept and achievement goal orientations for mathematics success. Educational
psychology, 34(1), 49-72.
Sewasew, D., Schroeders, U., Schiefer, I. M., Weirich, S., & Artelt, C. (2018). Development
of sex differences in math achievement, self-concept, and interest from grade 5 to 7.
Contemporary Educational Psychology, 54, 55-65.
Sharma, S., Mukherjee, S., Kumar, A., & Dillon, W. R. (2005). A simulation study to
investigate the use of cutoff values for assessing model fit in covariance structure
models. Journal of Business Research, 58(7), 935-943.
Shavelson, R. J., Hubner, J. J., & Stanton, G. C. (1976). Self-concept: Validation of construct
interpretations. Review of educational research, 46(3), 407-441.
Silvia, P. J. (2008). Interest—The curious emotion. Current Directions in Psychological
Science, 17(1), 57-60.
Skaalvik, S., & Skaalvik, E. M. (2004). Gender differences in math and verbal self-concept,
performance expectations, and motivation. Sex roles, 50(3-4), 241-252.
Skaalvik, E. M., & Skaalvik, S. (2016). Motivation och lärande. Stockholm: Natur & Kultur.
Spielman,
R.,
M.
(2014).
Psychology.
https://openstax.org/details/books/psychology

Hämtad

22.11.2018,

från:

Upadyaya, K., & Eccles, J. (2015). Do teachers’ perceptions of children’s math and reading
related ability and effort predict children’s self-concept of ability in math and reading?.
Educational Psychology, 35(1), 110-127.
Utbildningsstyrelsen (2014). Grunderna för planen för den grundläggande utbildningen.
Helsingfors: Tampere: Juvenes Print.
Valentine, J. C., DuBois, D. L., & Cooper, H. (2004). The relation between self-beliefs and
academic achievement: A meta-analytic review. Educational psychologist, 39(2), 111-133.
49

Jonatan Finell
Vaske, J. J., Beaman, J., & Sponarski, C. C. (2017). Rethinking internal consistency in
Cronbach's alpha. Leisure Sciences, 39(2), 163-173.
Verkuyten, M. (1995). Self-esteem, self-concept stability, and aspects of ethnic identity among
minority and majority youth in the Netherlands. Journal of Youth and Adolescence, 24(2),
155-175.
Wattenberg, W. W., & Clifford, C. (1964). Relation of self-concepts to beginning achievement
in reading. Child Development, 461-467.
Wu, J. (2012). Self-concept clarity of Hong Kong university students: Measurement and
relations to psychological well being. In Gana, K., (Ed.), Psychology of Self-Concept (pp.
21-35). New York: Nova Science Publishers, Inc.

50

Bilagor
Bilaga 1. Standardiserade regressionskoefficienter i den konfirmerande faktoranalysen.
MaSj1 MaSjf2 MaSj3 MaSj4 MaIn1 MaIn2 MaIn3 MaIn4
Maself1.T1
0,821
Maself2.T1
0,893
Maself3.T1
0,891
Maself1.T2
0,888
Maself2.T2
0,924
Maself3.T2
0,917
maself1_T3
0,912
maself2_T3
0,927
maself3_T3
0,924
maself1_T4
0,933
maself2_T4
0,948
maself3_T4
0,956
Maint1.T1
0,935
Maint2.T1
0,931
Maint3.T1
0,824
Maint1.T2
0,938
Maint2.T2
0,935
Maint3.T2
0,842
maint1.T3
0,955
maint2.T3
0,942
maint3.T3
0,844
maint1.T4
0,961
maint2.T4
0,962
maint3_T4
0,857
Alla regressionskoefficienter är signifikanta (p < 0,001). MaSj = självuppfattning i
matematik, MaIn = intresse för matematik. Kolumnen till vänster anger indikatorerna.
Första raden anger faktorerna.

Bilaga 2. Samvariation i den konfirmerande faktoranalysen.
Samvariation
korrelation
MaIn3
<-->
MaIn4
0,846
MaIn2
<-->
MaIn4
0,691
MaIn1
<-->
MaIn4
0,592
MaSj4
<-->
MaIn4
0,849
MaSj3
<-->
MaIn4
0,783
MaSj2
<-->
MaIn4
0,618
MaSj1
<-->
MaIn4
0,518
MaIn2
<-->
MaIn3
0,755
MaIn1
<-->
MaIn3
0,666
MaSj4
<-->
MaIn3
0,708
MaSj3
<-->
MaIn3
0,783
MaSj2
<-->
MaIn3
0,595
MaSj1
<-->
MaIn3
0,504
MaIn1
<-->
MaIn2
0,813
MaSj4
<-->
MaIn2
0,631
MaSj3
<-->
MaIn2
0,674
MaSj2
<-->
MaIn2
0,739
MaSj1
<-->
MaIn2
0,597
MaSj4
<-->
MaIn1
0,544
MaSj3
<-->
MaIn1
0,599
MaSj2
<-->
MaIn1
0,623
MaSj1
<-->
MaIn1
0,686
MaSj3
<-->
MaSj4
0,918
MaSj2
<-->
MaSj4
0,747
MaSj1
<-->
MaSj4
0,660
MaSj2
<-->
MaSj3
0,803
MaSj1
<-->
MaSj3
0,724
MaSj1
<-->
MaSjf2
0,849
Alla korrelationer är signifikanta (p < 0,001). Samvariationen mellan de latenta faktorerna.
MaSj = självuppfattning i matematik, MaIn = intresse för matematik.

