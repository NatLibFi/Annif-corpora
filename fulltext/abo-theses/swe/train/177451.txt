ÅBO AKADEMI

Språk- och kulturmedvetenhet i en finlandssvensk skola i
Österbotten
− Observation och analys av språk- och kulturmedvetenhet
Alexander Lundberg

Magistersavhandling i pedagogik
Fakulteten för pedagogik och välfärdsstudier
Åbo Akademi
Vasa, 2020
Handledare: Mikaela Björklund

Alexander Lundberg
Abstrakt
Författare

Årtal

Alexander Lundberg

2020

Arbetstitel

Språk- och kulturmedvetenhet i en finlandssvensk skola i Österbotten
– Observation och analys av språk- och kulturmedvetenhet.
Sidantal

71
Projekt inom vilket arbetet gjorts

Diversity in Education
Referat

Dagens samhälle berikas ständigt av nya kulturer och språk. Skolan har en central
roll och ett ansvar att inkludera, undervisa och förbereda alla elever att bli en
fungerande och progressiv del av samhället. Avhandlingen har skrivits i samband
med projektet Diversity in Education (Hädanefter DivEd, 2020) vars
huvudsakliga uppgift är att uppnå och främja en kulturellt och språkligt medveten
verksamhetskultur bland lärare i skolmiljön och i lärarutbildningen (DivEd,
2020).
Syftet med min avhandling är att undersöka hur elevers olika kulturella och
språkliga bakgrund stöds i klassrummet under lektioner i olika ämnen och på
vilka andra sätt språk- och kulturmedvetenhet synliggörs i en finlandssvensk
skola i Österbotten.
Mina forskningsfrågor är följande:
•

Hur stöder lärare elevers språk- och kulturmedvetenhet i undervisningen
i en finlandssvensk skola i Österbotten?

•

Hur synliggörs språk- och kulturmedvetenhet i skolan?

•

Vilka möjliga utvecklingsområden inom interkulturell pedagogik finns
det i undervisningen?

Forskningen som utfördes var en kvalitativ fallstudie där data samlades in genom
strukturerad observation. För att underlätta observationsprocessen användes ett
observationsschema. Observationsschemat som användes i min forskning och
2

Alexander Lundberg
datainsamling utarbetades på basis av projektet Diversity in Education. Schemat
omfattar sju principer som kännetecknar språk- och kulturmedvetenhet i
undervisningen. Av dessa sju principer valde jag fem som var relevanta för min
forskning. Dessa fem var identitet och kulturell kompetens, mångsidiga
undervisnings-

och

handlingsstrategier,

differentierad

bedömning,

flerspråkighet och språkliga krav (DivEd, 2020).
Tolv stycken 45 minuters lektioner observerades under en vecka i årskurserna ett
till sex. Två lektioner observerades i varje årskurs för att få en mer autentisk bild
av klassverksamheten. Lektionerna som observerades var i ämnena modersmål,
matematik, historia, finska, omgivningslära, gymnastik, musik och bildkonst.
Utöver observationsschemat fördes även fältanteckningar kontinuerligt under
tiden som spenderades i skolmiljön. Syftet med fältanteckningarna var att
observera hur språk- och kulturmedvetenhet synliggörs i skolan i andra
situationer än de som förekommer i klassrummet och i undervisningen.
Trots den homogena språkmiljön i skolan fanns det ett stort intresse för olika
språk och kulturer bland såväl elever som personal. Som en följd av detta intresse
kan det konstateras att det förekom mångkulturella och flerspråkiga moment
under tiden som forskningen utfördes både i undervisningsstoffet och i
klassrummet överlag men också under rasterna bland eleverna och personalen.
Dessa förekomster var dock väldigt få i antal och gav inte intryck av långsiktighet
eller systematik.
Om det inte finns en tydlig och konkret förekomst av kulturell och språklig
mångfald i skolan är det betydligt mer utmanande för lärare att jobba med det.
Det kräver att lärare fortbildas i kunskap om olika kulturer och språk för att kunna
undervisa eleverna med aktuell och korrekt information.
Sökord

språkmedvetenhet,

kulturmedvetenhet,

interkulturalitet,

interkulturell

pedagogik, interkulturell kompetens, interkulturell miljö, interkulturella möten.

3

Alexander Lundberg

Innehållsförteckning
1 Inledning ............................................................................................................. 6
1.1

Bakgrund ................................................................................................. 6

1.2

Syfte och forskningsfrågor ....................................................................... 7

1.3

Avhandlingens struktur ............................................................................ 8

2 Språk- och kulturmedvetenhet i skolan............................................................. 9
2.1 Skolans språkliga landskap .......................................................................... 10
2.1.1 Språkmedvetenhet................................................................................. 10
2.1.2 Kulturmedvetenhet................................................................................ 13
2.2 Vad är interkulturalitet? ............................................................................... 16
2.3 Vad är interkulturell pedagogik? .................................................................. 18
3 Projektet Diversity in Education ..................................................................... 24
4 Metod ................................................................................................................ 27
4.1 Syfte och forskningsfrågor ........................................................................... 27
4.2 Val av ansats och metod .............................................................................. 27
4.3 Genomförande ............................................................................................. 30
4.4 Bearbetning och analys av material .............................................................. 31
4.5 Tillförlitlighet, trovärdighet och etiska aspekter ........................................... 33
5 Resultat ............................................................................................................. 36
5.1 Hur stöder lärare elevers språk- och kulturmedvetenhet i en finlandssvensk
skola i Österbotten? ........................................................................................... 36
5.2 Hur synliggörs språk- och kulturmedvetenhet i skolan? ............................... 46
5.3 Vilka möjliga utvecklingsområden inom interkulturell pedagogik finns det i
undervisningen? ................................................................................................ 51
6 Diskussion ......................................................................................................... 56
6.1 Resultatdiskussion ....................................................................................... 56
6.2 Metoddiskussion .......................................................................................... 59
6.3 Förslag till fortsatt forskning ........................................................................ 61
Litteraturförteckning .......................................................................................... 62

4

Alexander Lundberg
Bilagor
Bilaga 1: Observationsschema (DivEd)
Bilaga 2: Observationsschema (Listiac)
Tabeller
Tabell 1……………………………………………………………………………37
Tabell 2……………………………………………………………………………38
Tabell 3……………………………………………………………………………39
Tabell 4……………………………………………………………………………40
Tabell 5……………………………………………………………………………41
Tabell 6……………………………………………………………………………42
Tabell 7……………………………………………………………………………43
Tabell 8……………………………………………………………………………44
Tabell 9……………………………………………………………………………45

5

Alexander Lundberg

1 Inledning
1.1 Bakgrund
Det är ingen nyhet att samhället vi lever i är mångkulturellt. Det som däremot är
relativt nytt är hur utbildningssektorn har börjat fundera på sitt ansvar gällande
förberedelsen av elever för att leva i ett mångkulturellt samhälle. I Grunderna för
läroplanen för den grundläggande utbildningen i Finland (hädanefter Glgu 2014)
lyfts kulturell mångfald i skolan fram som en rikedom som bör stödjas. Lärare
uppmanas att sporra sina elever till att vara delaktiga i sina egna kulturella och sociala
gemenskaper samt intressera sig för andras. På så sätt hoppas skolan på att lära ut
respekt och förståelse för olika livssituationer, kulturer, språk och bakgrund hos elever
för att främja genuin kommunikation och gemenskap som kan leda till positiva
förändringar. (Utbildningsstyrelsen, 2014, s. 15.)
Redan år 1974 under en UNESCO-generalkonferens i Paris användes interkulturalitet
som begrepp för första gången i samband med en rekommendation för främjande av
internationell förståelse, fred och samarbete.
”Målsättningen för denna deklaration var att främja konfliktfri samexistens mellan
olika etniska grupper i samhället genom bland annat utveckling av positiva attityder
och värderingar hos elever och studenter” (Lahdenperä, 2018, s. 2).
I rekommendationen ingick att medlemsstaterna skulle främja studier om en mångfald
av kulturer på olika sätt i undervisningen för att ge elever en förståelse och respekt för
kulturella skillnader. Det påpekades även att fokus på internationell och interkulturell
medvetenhet bör finnas och vara genomgående i alla stadier och former av elevers
utbildning. (Lahdenperä, 2018, s. 1.) Ett decennium senare i samband med
Europarådets rekommendation om Training of Teachers in Education for
Intercultural Understanding (1984) lyftes interkulturell undervisning fram som en
eventuell lösning på problematiken kring migration mer specifikt rasism,
diskriminering, fördomar på basen av etnicitet och invandrarelevernas sämre
skolprestationer. (Lahdenperä, 2018, s. 1.)

6

Alexander Lundberg
Jag har vuxit upp i flera olika länder runt om i världen på grund av min fars yrke som
diplomat och som en följd av detta har jag berörts av en mångfald av olika kulturer,
skolsystem, etiska värderingar och relationer. Eftersom min bakgrund är präglad av
kulturella olikheter var det ett självklart val för mig att skriva min avhandling om
språk- och kulturmedvetenhet.
Mina upplevelser av olika skolsystem har gett mig en inblick i hur jag föreställer mig
att det kan kännas att vara avvikande från den kulturella normen i skolsammanhang.
Min tidigare erfarenhet av kulturell mångfald är i stort sett från ett elevperspektiv,
därför strävar jag efter att koppla den till forskning för att få en tydligare bild av hur
språk- och kulturmedvetenhet förekommer i skolorna i Finland ur ett lärarperspektiv.
Jag hoppas att jag kan tillämpa min tidigare erfarenhet i min avhandling och i mitt
framtida yrke. Jag är speciellt intresserad av att undersöka vilka möjligheter för
utveckling inom språk- och kulturmedvetenhet det finns och i vilken utsträckning det
redan förekommer i årskurserna 1 – 6 i Finland.

1.2 Syfte och forskningsfrågor
Syftet med min avhandling är att undersöka hur elevers olika kulturella och språkliga
bakgrund stöds i klassrummet under lektioner i olika ämnen och på vilka andra sätt
språk- och kulturmedvetenhet synliggörs i skolan. Jag skriver min avhandling i
samband med projektet Diversity in Education vars huvudsakliga uppgift är att uppnå
och främja en kulturellt och språkligt medveten verksamhetskultur bland lärare på
fältet och i lärarutbildningen. Mina forskningsfrågor är följande:
•

Hur stöder lärare elevers språk- och kulturmedvetenhet undervisningen i en
finlandssvensk skola i Österbotten?

•

Hur synliggörs språk- och kulturmedvetenhet i skolan?

•

Vilka möjliga utvecklingsområden inom interkulturell pedagogik finns det i
undervisningen?

Det mest centrala temat i min avhandling är interkulturell pedagogik som handlar om
de olika områden och handlingssätt som skolan har för att vara mer inkluderande av
7

Alexander Lundberg
elever med en annorlunda kulturell bakgrund. Där via kommer en del andra begrepp
som är relevanta för avhandlingen såsom interkulturell kompetens vilket handlar om
att samla kunskap om olika kulturer och förmågan att medla möten mellan olika
kulturer och interkulturell miljö som bland annat handlar om att anpassa skolmiljön
för att göra den mer trygg och identitetsbejakande för personer med avvikande
kulturell bakgrund (Lorentz, 2013). I kapitlet om interkulturell pedagogik kommer jag
att beskriva dessa begrepp närmare. Andra viktiga begrepp som förekommer i
avhandlingen är kulturmedvetenhet och språkmedvetenhet. Kulturmedvetenhet
handlar bland annat om huruvida kommunikation och språkanvändning påverkas av
kultur. Språkmedvetenhet handlar bland annat om att lära sig om olika attityder mot
språk och språkgrupper samt varför språk har en central roll för lärande,
kommunikation och samarbete.

1.3 Avhandlingens struktur
I introduktionen beskriver jag syftet av avhandlingen, mina forskningsfrågor och de
mest centrala begreppen. Teoridelen är indelad i två kapitel. Det första fokuserar på
de aspekter som krävs för att kunna analysera mina forskningsfrågor. Jag definierar
och diskuterar begreppen språkmedvetenhet, kulturmedvetenhet, interkulturalitet,
interkulturell pedagogik, interkulturell kompetens, interkulturell miljö och
interkulturella möten. I teoridelens andra kapitel beskriver jag projektet Diversity in
Education eftersom det fungerar som en inledning till metodkapitlet. I metodkapitlet
beskriver jag syftet och forskningsfrågorna, val av metod, hur forskningen
genomfördes, hur materialet bearbetades samt arbetets validitet, reliabilitet och etik. I
resultatkapitlet presenterar jag mina resultat genom att svara på mina forskningsfrågor
och diskussionskapitlet innefattar en diskussion kring resultaten kopplat till
avhandlingens teoretiska referensram samt förslag på fortsatt forskning inom området.

8

Alexander Lundberg

2 Språk- och kulturmedvetenhet i skolan
I detta kapitel diskuteras begreppen interkulturalitet och interkulturell pedagogik
utförligt. Mer specifikt presenteras tre aspekter av interkulturell pedagogik;
interkulturell kompetens, interkulturella möten och interkulturell miljö. Det
diskuteras även vad interkulturell pedagogik innebär ur skolperspektiv och hur det
hör ihop med språk- och kulturmedvetenhet.
Syftet med figuren nedan är att visualisera hur språk- och kulturmedvetenhet i skolan
relaterar till interkulturalitet, interkulturell pedagogik och de aspekter av interkulturell
pedagogik som lyfts fram i avhandlingen, det vill säga interkulturell kompetens och
interkulturell miljö. Relationen är att språk- och kulturmedvetenhet är viktiga aspekter
av undervisningen i den moderna skolan och interkulturell pedagogik är ett sätt att
arbeta med språk- och kulturmedvetenhet. Interkulturell kompetens, interkulturella
möten och interkulturell miljö är tre viktiga aspekter av interkulturell pedagogik och
är väsentliga i relation till mina forskningsfrågor.

Figur 1. Schematisk överblick av språk- och kulturmedvetenhet i skolan.

9

Alexander Lundberg

2.1 Skolans språkliga landskap
Enligt Herberts (2017) kan ett språkligt landskap definieras som det språk som syns i
ett samhälle, en kommun eller i mindre sociala arenor såsom en skola eller arbetsplats.
Det språkliga landskapet syns bland annat på reklamer, gatuskyltar och i butiker av
olika slag. Ett språkligt landskap är beroende av många olika faktorer och påverkas
bland annat av kultur- och språkklimatet i ett samhälle. Det kan finnas många olika
språkliga landskap i ett samhälle utöver de som existerar inom de officiella och lokala
språken, till exempel de språk som talas i familjer som har flyttat till Finland från olika
länder. (Herberts, 2017.) Språkvariationer såsom dialekter räknas också som en del
av språkliga landskap (Ivars, 2018).
Skolan har sitt eget språkliga landskap, även kallat skollandskap, som är uppbyggt av
bland annat undervisningsmaterialet, bild, ljud, text och föremål av olika slag såsom
elevarbeten, lunchmenyer och skyltar (Szabó, 2018). Eftersom skolans uppgift är
bland annat att förbereda elever för att leva i samhället så bör skollandskapet spegla
det aktuella samhällsklimatet på samma sätt som de andra språkliga och kulturella
landskap som existerar i samhället (Brown, 2012).
I Glgu 2014 nämns kulturell och kommunikativ kompetens som en av de sju
kompetensområden som den aktuella läroplanen fokuserar på. Det påpekas att världen
vi lever i kännetecknas av språklig och kulturell mångfald och att skolan har som
uppgift att förbereda elever för att de ska kunna fungera i ett sådant samhälle.
(Utbildningsstyrelsen, 2014.)

2.1.1 Språkmedvetenhet
Denna text presenterar olika aspekter av språkmedvetenhet i skolan och sambandet
mellan språk och kommunikation gällande möten mellan personer av olika kultur- och
språkbakgrund. Texten lyfter fram olika former av verbal och icke verbal
kommunikation.
Stier och Sandström Kjellin (2009) hävdar att möten mellan personer av olika
kulturell bakgrund i första hand handlar om kommunikation. Ordet kommunikation
10

Alexander Lundberg
kommer från latinets “communicare” vilket betyder “att göra gemensam” (Stier &
Sandström Kjellin, 2009, s. 35). Genom kommunikation av olika slag, verbala och
icke-verbala uttryckssätt, uppnår människan sina mål, fattar beslut, utövar makt, får
vardagen att fungera, reflekterar över tillvaron, stärker relationer till andra människor
och bryter ner barriärer.
I skolan kan det lätt uppstå missförstånd och problem kring kommunikation, i
synnerhet om eleverna har en nedsatt språklig medvetenhet. Stier och Sandström
Kjellin (2009) presenterar ett fall där en flicka från ett asiatiskt land inte deltog i den
språkliga gemenskapen under lektionstid på grund av att i hennes hemland hade
läraren tillåtelse att slå elever om de talade för mycket eller störde arbetsron. Om
läraren inte fick veta detta genom att prata med eleven skulle det lätt kunna uppstå
missförstånd angående denna elevs motivation. (Stier & Sandström Kjellin, 2009, s.
37.) Genom detta exempel kan vi se hur viktigt det är att lära sig språket som talas i
skolan för att kunna kommunicera med läraren, klasskamraterna och inte missa
väsentliga delar av undervisningen. (Basaran, 2016, s.19.)
Trots att det är möjligt att kommunicera genom gester, miner och andra icke-verbala
sätt så kommer en diskussion om kulturmöten att handla om språk och relationen
mellan språk och kultur (Stier & Sandström Kjellin, 2009, s. 37). Som i exemplet ovan
angående eleven som inte talade under lektionerna kan liknande missförstånd uppstå
i det talade språket. I synnerhet kan detta ske när det gäller ett nytt språk eller ett språk
som inte är ens modersmål. Andra språkliga variationer inom samma språk som
dialekter kan orsaka missförstånd och möjliga konflikter. Alla dessa aspekter
understryker varför det är viktigt att utveckla en god språkmedvetenhet. (Stier &
Sandström Kjellin, 2009, s. 38.)
Kaikkonen (2014) håller med om att kommunikationen är central i språkmedvetenhet
och språkinlärning och varnar för att använda material i skolan som inte lär ut en
autentisk bild av språket. Kaikkonen (2014) menar att skolböckerna och uppgifterna
tenderar att överfokusera på grammatik vilket inte nödvändigtvis innefattar språkets
aktuella och moderna karaktär. (Kaikkonen, 2014, s. 62 - 63.)

11

Alexander Lundberg
Stier och Sandström Kjellin (2009) påpekar också att det kan finnas underliggande
meningar i det talade språket. De ord och formuleringar som vi använder är belastade
med konnotationer, det vill säga känslomässiga laddningar och bibetydelser (Stier &
Sandström Kjellin, 2009, s. 39). Exempel på sådana typer av språksituationer kan vara
sarkasm eller annat passivt aggressivt beteende. Föreställ dig att du och din partner
har grälat om något men ni befinner er i en situation där ni inte kan reda ut konflikten
såsom i ett större sällskap vänner. Troligtvis låtsas ni att allting är okej så att era
vänner inte ska behöva ta del av er konflikt. Vi kan alltså mena något helt annat än
det som vi säger, ibland kan vi även mena saker och ting som vi inte säger. Stier och
Sandström Kjellin menar att tystnad kan ha mer betydelse än det talade språket och
ger ett exempel på detta genom att nämna barnuppfostran som ett område där sådana
typer av situationer kan uppstå. (Stier & Sandström Kjellin, 2009, s. 39.)
I Glgu 2014 beskrivs en språkmedveten skola som en miljö där varje vuxen fungerar
både som en allmän språklig modell och en språklärare i det ämne som undervisas för
eleverna. Det påpekas även att det ska vara naturligt att använda fler språk i skolan
och att detta ska värdesättas. Genom en språkmedveten gemenskap ska eleverna lära
sig om olika attityder mot språk och språkgrupper samt varför språk har en central roll
för lärande, kommunikation och samarbete i skolan. Språkmedvetenhet innefattar
också att eleverna lär sig skillnaderna mellan vardagsspråk och skolspråk. I skolan har
varje ämne ett annorlunda språk, till exempel i kemi används olika begrepp som inte
används under modersmålslektioner och vice versa. (Utbildningsstyrelsen, 2014, s.
28.)
Alisaari menar att flerspråkighet nuförtiden är vanligare än enspråkighet bland
människor och att det finns många sätt att stöda utvecklingen av flerspråkighet.
Alisaari skriver att det finns mycket missinformation om flerspråkighet bland annat
att i flerspråkiga (där svenska eller finska inte är ett modersmål) familjer måste det
lokala språket (svenska eller finska) talas med barnen för att deras kunskaper ska
utvecklas. (Alisaari, u.å..) Barn som har kunskaper i andra språk har egentligen väldigt
stor nytta av dessa kunskaper när det handlar om att lära sig nya språk (Cummins,
2000).

12

Alexander Lundberg
Slotte-Lüttge och Forsman (2013) varnar för något som de kallar en “nedåtgående
spiral” ifall en medvetenhet om språkets roll för lärande och kännedom om
språkinriktad undervisning saknas. Den nedåtgående spiralen som de talar om innebär
att läraren sänker de språkliga kraven på eleverna då olika språkliga problem uppstår.
Problemet med detta är att de sänkta kraven kan resultera i att läraren själv börjar
använda ett förenklat språk och undviker sin roll att vara en språklig förebild för
eleverna. Genom att förenkla och förkorta de texter eleverna läser förväntas inte
eleverna formulera sig i längre muntliga och skriftliga resonemang. (Slotte-Lüttge &
Forsman, 2013, s. 22.)

2.1.2 Kulturmedvetenhet
Denna text beskriver olika aspekter av kulturmedvetenhet i skolan och definierar
begreppet kultur på en djupare nivå.
Kulturmedvetenhet beskrivs av Tomalin och Stempleski (2013) som en medvetenhet
och förståelse om huruvida kommunikation och språkanvändning påverkas av kultur.
Där via fås även en förståelse för hur människor med andra kulturella bakgrunder är
påverkade av sin kultur gällande språkanvändning och kommunikation. Att vara
kulturmedveten innefattar också förmågan att förklara och veta varför ens kulturella
bakgrund gör att man kommunicerar och använder språk på ett visst sätt. (Tomalin &
Stempleski, 2013.)
Risanger (2005) skriver att förhållandet mellan språk och kultur ofta ses på två sätt.
Det första är att språk och kultur är oskiljbara fenomen och det andra är att språk och
kultur är skilda fenomen där språk är ett verktyg för kommunikation som kan
användas för att diskutera vad som helst var som helst i världen (Risanger, 2005).
Risanger menar att ingendera av dessa förhållningssätt duger och att i dagens
globaliserade samhälle är begreppet languaculture mer beskrivande av förhållandet
mellan språk och kultur (Risanger, 2005). Languaculture syftar på ett förhållningssätt
mellan språk och kultur där båda fenomen är oskiljbara och beroende av varandra. Det

13

Alexander Lundberg
går inte att förstå ett språk utan att också förstå de kulturella implikationerna av
språket (Risanger, 2005).
De föreställningar och normer som vi inom ett samhälle eller kultur har om vad som
är rätt och fel inom olika sociokulturella sammanhang är unika och är ofta oskrivna.
Pearce (1994) tilldelar människor med en gemensam kultur en förmåga eller tendens
att ta saker och ting för givet och se saker och ting som normala. Ekman (2003) menar
att människor och normer har en speciell relation där normerna påverkar hur vi agerar
samtidigt som sättet som vi agerar påverkar vår föreställning av normer. Människor
anser ofta att deras beteende och sättet som de uttrycker sig på är normen såsom den
framställts av omgivningen (Hanssen, 1998, s. 22).
Stier (2009) fokuserar på fyra olika typer av kulturbeskrivningar som enligt honom är
centrala för att börja förstå vad som menas med begreppet kultur. Stier påpekar att det
idag inom samhällsvetenskaperna finns hundratals olika definitioner på vad som
menas med kultur och dessa definitioner beror på perspektivet ifrån vilket man närmar
sig begreppet (Stier, 2009, s. 26 – 27). Till exempel Beckman och Forsling (2009)
beskriver att kultur växer fram som ett resultat av en samling individers förmåga att
överleva tillsammans. Det är viktigt att dessa individer bland annat nar en liknande
syn på ledarskap, familj och etiska regler (Beckman & Forsling, 2009, s. 15).
Stier

(2009)

kallar

funktionalistiska,

dessa

fyra

kognitivistiska

kulturbeskrivningar
och

för

symbolistiska.

beteendemässiga,
Beteendemässiga

kulturbeskrivningar syftar på en individs handlingssätt, det vill säga observerbara
mönster i kommunikation och beteende. Genom att observera hur personer med en
viss kulturell bakgrund kommunicerar med personer av samma kulturella bakgrund
genom till exempel hälsningar, ansiktsuttryck eller hur nära varandra de står när de
kommunicerar kan vi observera kännetecken för kulturen. Stier påpekar att när det
gäller beteendemässiga beskrivningar av kultur är “hur-frågan” den centrala. (Stier,
2009, s. 27.) Funktionalistiska kulturbeskrivningar har också med yttre, observerbara
handlingssätt att göra men här förvandlas “hur-frågan” till “varför-frågan”. Syftet med
funktionalistiska beskrivningar är att reda på varför människor med en viss kulturell

14

Alexander Lundberg
bakgrund beter sig och handlar som de gör genom att studera kulturens värden, lagar
och regler (Stier, 2009, s. 27).
Kognitivistiska kulturbeskrivningar å andra sidan handlar om icke-synliga aspekter
av kultur. Här eftersträvas en förståelse av vad som kännetecknar den inre världen och
de tankemässiga processer som försiggår hos individer med en viss kulturell
bakgrund. Stier (2009) menar att det handlar om att samla kulturell kunskap och att
detta kan göras genom att analysera och tolka bilder, texter, filmer eller olika
människors beteenden (Stier, 2009, s. 28). Till sist handlar de symbolistiska
kulturbeskrivningarna enligt Stier (2009) om att kulturer formas med hjälp av
symboler, meningar och innebörder. Dessa symboler kan vara materiella och
immateriella som förhållandet mellan kläder och smycken och vad det innebär att ha
god smak eller moderiktighet (Stier, 2009, s. 28). Symbolistiska kulturbeskrivningar
formas av ett socialt samspel.
Stier avslutar stycket genom att presentera en gemensam nämnare i diskussionen kring
kulturforskning. Det vill säga, kultur formas och omformas genom människornas
sociala samspel. “...kulturen, liksom människan är inte statisk utan stadd i ständig
förändring.” (Stier, 2009, s. 29).
I Glgu 2014 nämns det i ett kapitel som heter Kulturell mångfald är en rikedom att
eleverna ska lära känna sin livsmiljö och sitt kulturarv samt sina egna sociala,
kulturella, religiösa, åskådningsmässiga och språkliga bakgrunder och uppskatta dem.
För att uppnå en sådan kulturmedvetenhet som eftersträvas ska utbildningen och
undervisningen hjälpa eleverna med att identifiera och uppskatta kulturella fenomen
i omgivningen. Att konstruera en egen kulturell identitet och att utveckla ett positivt
förhållningssätt till omgivningen är några av målen. Eleverna ska även uppmanas att
reflektera över betydelsen av sin egen bakgrund och sin roll i generationskedjan.
Målet är att eleverna ska lära sig att uppskatta och se kulturell och språklig mångfald
och olika åskådningar som en positiv sak och en resurs för sin fortsatta utveckling.
(Utbildningsstyrelsen, 2014, s. 21.)

15

Alexander Lundberg

2.2 Vad är interkulturalitet?
Lahdenperä (2004) är professor i pedagogik med inriktning mot interkulturell
pedagogik och hon menar att det kan vara nödvändigt att dela upp begreppet
interkulturalitet för att förstå vad det betyder. Inter är en förkortning av interaktion,
och i det här fallet medmänsklig interaktion så begreppet betyder ‘interaktion mellan
människor från olika kulturer.’ Begreppet kultur innebär ett meningssystem som ger
ordning och inriktning i en människas liv. (Lahdenperä, 2004, s. 21.) Nejadmehr
(2008) hävdar att mening skapas genom parternas samspel med varandra och således
är medskapare och delaktiga i en process som ger mening och innebörd till dessa
interaktioner mellan människor från olika kulturer.
Begreppet interkulturalitet kan även förknippas med andra sammanhang än
skolvärlden. Lundberg (1991) har arbetat med internationella affärer och har forskat
om kommunikationsteorier och har stött på interkulturalitet i båda arenorna. Lundberg
hävdar att begreppet har använts mycket i USA inom kommunikationsteori och
tvärkulturell psykologi. Lundberg delar Lahdenperäs åsikt att interkulturalitet innebär
en interaktionsprocess där personer med olika kulturella bakgrunder har ömsesidig
kontakt. (Lundberg, 1991.)
Det är värt att nämna att det finns en betydelsefull skillnad mellan begreppen
mångkulturell och interkulturell. En skola, ett samhälle eller en arbetsplats kan vara
mångkulturell och begreppet beskriver en situation där det förekommer en mångfald
av kulturer. Mångkulturell behöver inte nödvändigtvis betyda att det sker en
kommunikation eller växelverkan mellan olika kulturer. Interkulturalitet å andra sidan
syftar uttryckligen på denna växelverkan. (Lorentz, 2009, s. 118.)

I

utbildningssammanhang betyder interkulturalitet bland annat en process, en
ömsesidig förståelse och ett gränsöverskridande som påverkas av pedagogernas
handlande och lärande. Det handlar om att berika varandra kulturellt genom
samverkan och interaktion. Lorentz (2009) påpekar att interkulturalitet sträcker sig
längre än enbart språklig kompetens eftersom det är genom social interaktion och
interkulturell kommunikation som kan vi skapa en ny känsla av språk- och
kulturinkluderande samhörighet. På det här sättet kan vi komma förbi ett “vi mot de

16

Alexander Lundberg
andra”-tankesätt och skapa en egen “vi-känsla” i klassrummet, ett “vi-språk”.
(Lorentz, 2009, s. 118.)
Lorentz (2009) ger ett exempel på interkulturalitet i vardagen genom en språklig
analys. Lorentz menar att i sociologiska undersökningar och andra scenarion används
ett språk när det gäller kulturell mångfald som inte är önskvärt och motverkar det som
interkulturellt arbete försöker åstadkomma. Exemplet på detta språk som Lorentz
använder är följande: “Den här undersökningen handlar om elever i en mångkulturell
skola i ett segregerat bostadsområde.” (Lorentz, 2009, s. 119). Lorentz hävdar att
användningen av ord som segregerat inte tyder på interkulturalitet. En sådan
språkanvändning skapar mer distans mellan kulturer och motverkar den sociala
verklighet som arbete med interkulturalitet strävar efter att skapa, en verklighet där
människor från olika kulturella bakgrunder kan mötas och kommunicera på egna
villkor. (Lorentz, 2009, s. 120.) Det är viktigt att reflektera över språkanvändning
eftersom orden vi använder uttrycker fakta, idéer eller händelser som baserar sig på
en gemensam kunskap om världen. Utöver detta så speglar orden våra åsikter och
attityder (Kramsch, 1998).
Härnäst kommer jag att beskriva vad Lorentz (2009) menar med interkulturella möten
som enligt honom är en av de viktigaste aspekterna av interkulturalitet. Benämningen
“de andra” används ofta för att beskriva personer med olika etniska, sociala och
kulturella bakgrunder. Lorentz (2009) menar att det är väsentligt att komma ifrån
denna “vi och de andra” -mentalitet eftersom den har en kategoriserande effekt och
tillåter oss inte att se människor på en djupare nivå än deras etniska eller kulturella
skillnader. Att komma ifrån ett sådant tankesätt är minst sagt utmanande. Said (2000)
hävdar att människor alltid har tenderat att regionalisera och kategorisera världen. Det
är klart att människor skiljer sig från varandra på olika sociokulturella sätt men
poängen är att vissa av dessa upplevda skillnader är inbillade (Said, 2000).
I dessa interkulturella möten har skolan och pedagogerna en viktig roll. Lorentz
(2009) lyfter fram skolan som en av de få arenor där det finns möjlighet till
interkulturella möten. Därmed har skolan och pedagogerna en central roll när det
gäller att skapa en trygg, empatisk och medmänsklig miljö i skolan för att bäst stöda
17

Alexander Lundberg
dessa möten (Lorentz, 2009, s. 137). Det är även viktigt att lärarna förbereder sig
själva inför dessa möten. Genom att samla kunskap om olika kulturer underlättar
läraren dessa möten men också genom att bara vara där för eleven och visa att hen
bryr sig. Empatisk närhet, förståelse och ärlighet är viktiga begrepp när det gäller
interkulturella möten. Det måste finnas en trygg och ärlig grund att bygga på.
(Lorentz, 2009, s. 137.)

2.3 Vad är interkulturell pedagogik?
Interkulturell pedagogik består av många olika aspekter. För att förenkla och
förtydliga hur dessa olika aspekter definieras och hör ihop presenterar jag dem
systematiskt. Jag börjar med att beskriva vad som avses med interkulturell pedagogik.
Jag fortsätter med att beskriva interkulturell kompetens, interkulturell miljö och
interkulturella möten och varför dessa begrepp är viktiga i förhållande till
interkulturell pedagogik.
Lahdenperä (2004) beskriver interkulturell pedagogik inte som ett ämne utan snarare
som ett förhållningssätt som bör tillämpas i alla skolämnen, ett förhållningssätt som
bejakar interkulturalitet och ska sätta sin prägel på hela skolans pedagogiska
verksamhet. Lorentz (2009) delar delvis denna åsikt men med en extra betoning på
varför interkulturell pedagogik är nödvändigt och varför den har uppstått. Lorentz
hävdar att interkulturell pedagogik är en postmodern reaktion på den moderna
samhällsordningen. Lorentz lyfter fram dekonstruktion som ett nyckelbegrepp för
interkulturell pedagogik. (Lorentz, 2009, s. 108.)
Den typ av dekonstruktion som Lorentz (2009) talar om har sin grund i modern
samhällskritik. Kritiken mot samhället har att göra med hur idealiseringen av den
förnuftiga människan har resulterat i ett sociologiskt tänkande som kategoriserar
världen i olika hierarkier. Hierarkier delar in världen i etniciteter, etniska grupper och
hela nationer men också människor i olika klasser med under- och överordningar.
Lorentz hänvisar till Derrida (1930 - 2004) som betonade vikten av att ifrågasätta och
dekonstruera aktuella tankar inom bland annat politik och filosofi för att skapa
nytänkande och progressiva samhällssyner. För Derrida var skillnaderna viktiga, inte
likheterna. (Lorentz, 2009, s. 108.) Lorentz (2009) menar att den interkulturella
18

Alexander Lundberg
pedagogiken har ett liknande mål som den allmänna samhällskritiken av Derrida har,
det vill säga att ändra på hur samhället ser på annorlunda kulturer.
Larzén påpekar i sin doktorsavhandling In Pursuit of an Intercultural Dimension in
EFL-Teaching (2005) att i länder var det finns en mångfald av olika kulturer så har
målet med interkulturell pedagogik varit att integrera dessa kulturella minoriteter i
samhället för att öka på deras livskvalité. (Larzén, 2005.)
Lorentz och Bergstedt (2016) menar att syftet med interkulturell pedagogik är att öka
elevers förståelse för vikten av samhörighet, respekt och ansvar. Det är genom
kulturmöten som denna process påbörjas, för det är genom en respektfull nyfikenhet
och öppenhet som den interkulturella kommunikationen utvecklas. Borgström (2004)
påpekar att för att se till att dessa kulturmöten sker under de bästa möjliga
omständigheterna och på bästa sätt bör pedagoger ha en god interkulturell kompetens
som förutsätter ett öppet förhållningsätt till elever med annan etnisk eller kulturell
bakgrund. Enligt Lorentz (2013) kännetecknas en god interkulturell kompetens av en
förståelse och kunskap om det mångkulturella samhälle vi lever i. Det handlar om att
förstå varandra genom kommunikation och genom att leva tillsammans. I
skolsammanhang kan detta innebära att lärarna använder sig av mångsidiga
identitetsbejakande aktiviteter när det gäller möten och interaktioner med och mellan
elever för att öka deras känsla av samhörighet, respekt och förståelse. (Lorentz, 2013,
s. 97.) Lorentz (2009) ger en allmän teoretisk definition av interkulturell kompetens:
”Interkulturell kompetens är förmågan att effektivt kommunicera i interkulturella
situationer och att kunna förhålla sig till en mångfald av kulturella kontexter”
(Lorentz, 2009, s. 115).
För att pedagoger ska utveckla en god interkulturell kompetens krävs att de bekantar
sig med kulturer och utvecklar sin allmänna kulturmedvetenhet. Lahdenperä (2004)
presenterar sju olika dimensioner av kulturmedvetenhet som varierar från mera
synliga till mera osynliga aspekter av kultur. Den första är artefakter, det vill säga
olika kulturella föremål såsom folkdräkter, maträtter, musik, dans, konst och
arkitektur. Den andra har att göra med typisk vardaglig praxis som kan innefatta bland
annat traditioner, ritualer och firanden. Den tredje dimensionen omfattar kollektiva
19

Alexander Lundberg
värdegrunder såsom religiösa trosföreställningar, normer och vad som anses rätt och
fel. Den fjärde har att göra med variationer inom språk och tankesätt som metaforer,
minnesfunktioner, abstraktioner, begrepp och dylikt. Den femte dimensionen
omfattas bland annat av känslor, sinnestillstånd av olika slag och känsloyttringar som
är tillåtna och otillåtna. Den sjätte har att göra med relationer och kommunikation,
mer specifikt hur relationer och kommunikation skiljer sig mellan familjer, kön och
kollegier. Den sjunde och sista dimensionen har att göra med jaguppfattning och
jagkonstruktion. (Lahdenperä, 2004, s.13.)
Lahdenperä (2004) illustrerar de olika dimensionerna i form av ett isberg.

Figur 2. Kulturbeskrivning som ett isberg (Lahdenperä, 2004, s. 14).
På basis av figur 2 kan vi förstå att liknelsen med ett isberg är att förtydliga att de tre
första dimensionerna, det vill säga artefakter, traditioner och språk, är de ytliga
representationer av en kultur som vi kan se och uppleva genom interaktion och
kommunikation. Däremot är de andra dimensionerna som ligger under ytan inte lika

20

Alexander Lundberg
tydliga och kräver en djupare förståelse och en mera långvarig kommunikationsperiod
för att ta del av. (Lahdenperä, 2004.)
Härnäst beskrivs vad som menas med interkulturell miljö. Lahdenperä (2004) hävdar
att genom att skapa en god interkulturell miljö i skolan kan man bäst stöda eleverna i
sin utveckling av interkulturella kompetenser. Cummins (2017) menar att genom att
affirmera mångfald i undervisningen kan lärare förbättra livskvalitén hos eleverna och
deras familjer. Lahdenperä skriver att för att skapa en god interkulturell miljö i skolan
måste man utgå ifrån två aspekter. De två aspekterna är miljö och mening. Med miljö
menar Lahdenperä (2004) att man noggrant måste studera omgivningsfaktorer i
skolan som kan tänkas påverka och möjligen orsaka olika problem och sedan åtgärda
dessa faktorer för att göra miljön så bra som möjlig. Med mening syftar Lahdenperä
på den inre kulturen i skolan, det vill säga värderingar, rutiner, regler och relationer
samt hur denna inre kultur, eller meningssystem, bör utvecklas och anpassas för att
minska problem mellan elever. (Lahdenperä, 2004, s. 59.)
För att konkretisera och tydliggöra exakt vad som kännetecknar en god interkulturell
miljö i skolan har Lahdenperä (2004) sammanställt sex olika aspekter. Först påpekar
Lahdenperä att om skolan strävar efter att skapa en god interkulturell miljö måste
utvecklingen av den språkliga och kulturella mångfalden vara utgångspunkten. När
skolan planerar verksamheten måste elevernas olika kulturella och språkliga bakgrund
vara i fokus. Coelho påpekar att elever som kommer från en annan språklig och
kulturell bakgrund har det extra svårt i början av skolgången eftersom de lär sig både
ett nytt språk och ett nytt skolsystem samtidigt (Coelho, 2009). Lahdenperä (2004)
poängterar att för att en god interkulturell miljö ska kunna skapas behöver både skolan
och hemmet involveras i planeringen. Det nästa steget enligt Lahdenperä är att skapa
mötesplatser som möjliggör interkulturell kommunikation. För att uppnå detta måste
skolledningen och personalen fundera på gruppindelningen för att skapa heterogena
grupper som möjliggör och underlättar dessa möten. (Lahdenperä, 2004, s. 61 - 72.)
Följande steg gäller att fokusera på själva undervisningen och i vilken bemärkelse den
är eller inte är interkulturell. För att undervisningen ska kännas meningsfull och
relevant för eleven behöver den anknytas till elevens förförståelse. Det vill säga om
21

Alexander Lundberg
eleverna har andra kulturella och språkliga erfarenheter ska också dessa erfarenheter
gynna eleverna i deras skolgång. (Lahdenperä, 2004.) Barn som har kunskaper i andra
språk har egentligen väldigt stor nytta av dessa kunskaper när det handlar om att lära
sig nya språk (Cummins, 2000). Här påminner Lahdenperä (2004) om skolans ansvar
att se till att all information som presenteras om olika kulturer och etniciteter bör vara
aktuell och positiv. Skolans uppgift är inte att presentera kränkande eller rasistiskt
material för sina elever (Lahdenperä, 2004, s. 66). Att presentera aktuellt och relevant
material för eleverna bidrar till deras motivation för att lära sig om olika kulturer
eftersom eleverna inser att de har nytta av kunskapen (Starkey, 2003). På samma sätt
ökar lärares motivation då de märker att eleverna är motiverade och engagerade
(Starkey, 2003).
Den fjärde aspekten som Lahdenperä lyfter fram handlar om disciplin och kärlek.
Lahdenperä (2004) menar att den kritik som den svenska skolan oftast får från
föräldrar med avvikande kulturell bakgrund är att skolan inte är tillräckligt
disciplinerad, att barnen får göra som de tycker. Det är snarare frågan om en
misstolkning av vad disciplin är och hur den ser ut i olika kulturer och samhällen.
Disciplin i skolan har att göra med respekt och arbetsro. (Lahdenperä, 2004, s. 66.)
Lahdenperä (2004) menar att begreppen disciplin och kärlek syftar på samma sak
vilket är att skolan är ett ställe där alla bryr sig om varandra. Detta leder till följande
aspekt som Lahdenperä vill presentera och den handlar om föräldrasamverkan. Detta
är ett knepigt område och det krävs en hel del öppenhet och villighet att kommunicera
från både föräldrarnas och lärarens sida. Många föräldrar som har flyttat från ett annat
land offrar mycket för att ge sina barn den bästa möjliga utbildningen och därmed har
skolan ett stort ansvar (Coelho, 2009). Elevens skolgång kan påverkas mycket av
föräldrarnas och lärarens förmåga att kommunicera med varandra. Lahdenperä (2004)
nämner att läraren måste vara medveten om kulturen och utbildningen i det land som
eleverna kommer ifrån för att bäst kunna bemöta familjen. Det kräver tålamod och en
villighet att samarbeta, och barnets välbefinnande och välmående bör vara drivkraften
bakom samarbetet. (Lahdenperä, 2004, s. 61 - 72.)

22

Alexander Lundberg
Den sjätte och sista aspekten som Lahdenperä lyfter fram som kännetecknande för en
god interkulturell lärmiljö är mångkulturell skolutveckling. Skolan och personalens
mångkulturella kompetensutveckling är väsentlig. För att skolans undervisning och
verksamhet ska reflektera den mångkulturella samhällsutvecklingen kan ett aktivt
samarbete med högskolor och forskare vara stödjande. Lahdenperä påpekar att de
höga krav som ställs av skolan inte bara gäller för eleverna utan också för lärarna.
(Lahdenperä, 2004, s. 61 - 72.) Det räcker inte längre med att endast stöda aktiva
lärare i deras mångkulturella kompetensutveckling utan även lärarutbildningens
läroplan bör spegla dagens mångkulturella samhälle (Björklund, 2013).
Ett annat område som skolan kan få hjälp av i sin mångkulturella utveckling är
lokalsamhället. Genom olika projekt mellan skolan och lokalsamhället kan eleverna
få en mera konkret och tydlig bild på hur ett mångkulturellt samhälle ser ut i praktiken.
Dessa projekt kan bland annat vara arbetsplatsbesök, besök till moskéer och
fritidsaktiviteter på helgen. På de här olika sätten kan vi enligt Lahdenperä (2004) se
att interkulturella lärmiljöer inte bara behöver finnas på skolan och vara skolans
ansvarsområde utan kan involvera föräldrar och även hela samhället. (Lahdenperä,
2004, s. 61 - 72.)

23

Alexander Lundberg

3 Projektet Diversity in Education
Diversity in Education är ett projekt vars huvudsakliga mål är att utveckla en språkoch kulturmedveten praxis hos lärare på fältet och i lärarutbildning. Projektet är
finansierat av Utbildnings- och kulturministeriet i Finland. Syftet med projektet är att
främja en verksamhetskultur hos lärare i grundutbildningen, gymnasieutbildning och
även lärarutbildningen som präglas av en språk- och kulturmedvetenhet. (DivEd,
2020.)
DivEd samlar in data från olika skolor i Finland genom observationsscheman med sju
principer som forskaren försöker identifiera i skolmiljön. Forskarens uppgift är att
identifiera i vilken utsträckning och på vilka sätt principerna förekommer i
skolsammanhang.
De sju principerna är: (hämtat från DivEd’s nätsidor)
Identitet & kulturell kompetens
Läraren identifierar, utvärderar och stärker studerandes tidigare
kunskap, färdigheter och förmågor, samt använder dem som en resurs
för lärande. Läraren stöder studerandes identitetskonstruktion, inklusive
uttryck för kön, religion, etnicitet, språk, sexuell orientering,
funktionsvariation, social klass etc. Läraren utvecklar studerandes
interkulturella kompetens (viljan och förmågan att förstå, komma
överens med och arbeta tillsammans med olika människor).
Mångsidiga undervisnings- och handledningsstrategier
Läraren ger de studerande mångsidiga möjligheter att läsa, skriva och
tala i alla ämnen. Läraren erbjuder möjligheter till samarbete, interaktion
och dialog mellan alla deltagare (studenterna emellan). Läraren
uppmuntrar de studerande att samarbeta, interagera och föra dialog med
alla lärare. Läraren stöder de studerandes förståelse och lärande genom
att ge stöd och feedback.

24

Alexander Lundberg

Differentierad bedömning
Läraren använder en variation av olika sätt för att låta se studerande visa
sin kunskap. Läraren beaktar den studerandes språkliga kompetens i
planering en av bedömning och bedömning av eleven. Läraren tillåter
vid behov användning av de studerandes förstaspråk och annat språkligt
stöd såsom ordböcker under utvärdering.
Flerspråkighet
Läraren uppmuntrar de studerande att dra nytta av alla de språk de kan
för att fördjupa sin förståelse av innehållet i olika skolämnen.
Språkliga krav
Läraren identifierar de språkliga kraven i klassrumsaktiviteter och
uppgifter (strukturer och begrepp som är krävande och typiska för
akademiskt språkbruk). Läraren uppmärksammar språkanvändningen i
alla ämnen.
Samarbete mellan hem, skola och samhälle
Läraren kopplar till studerandes liv, kunskap, erfarenheter, kulturer,
språk, och sociala bakgrund i undervisningen. Läraren stärker ett
positivt ömsesidigt samarbete mellan hem och skola genom att bjuda in
vårdnadshavare, familjer och invånare i lokalsamhället att ta del av
skolans aktiviteter.
Jämlikhet i utbildningen
Läraren känner igen och motarbetar kränkande beteenden (t.ex. sexism,
rasism, homofobi). Läraren hjälper alla studerande att få en positiv
uppfattning om sig själva som språkbrukare när de läser, diskuterar och
skriver i skolans alla ämnen. Läraren uppmuntrar och stöder de
studerande att använda kunskap de tillägnat sig i skolan för att lösa
vardagsproblem.

25

Alexander Lundberg
Dessa sju principer kan ses som en konkretisering av de teorier som presenterats i
teorikapitlet om interkulturell pedagogik, språkmedvetenhet och kulturmedvetenhet
(Coelho, 2009; Cummins, 2000; Lahdenperä, 2004; Lorentz, 2009, 2013; Stier &
Sandström Kjellin, 2009; m.fl.). På basis av principernas starka koppling till teorin är
de även lämpliga som verktyg i avhandlingens metodiska upplägg.

26

Alexander Lundberg

4 Metod
I detta kapitel redogör jag för mitt val av metod, själva genomförande av
materialinsamlingen, hur jag bearbetade det insamlade materialet, hur tillförlitligt
och trovärdigt mina metodval är och det etiska aspekter som omfattar min
materialinsamling.

4.1 Syfte och forskningsfrågor
Syftet med min avhandling är att undersöka hur elevers olika kulturella och språkliga
bakgrund stöds i klassrummet under lektioner i olika ämnen och på vilka andra sätt
språk- och kulturmedvetenhet synliggörs i skolan. Skolan som forskningen och
avhandlingen handlar om är en finlandssvensk skola i Österbotten. Orsaken till valet
av skola var att jag utförde min fältpraktik vid denna skola och hade god möjlighet att
bekanta mig med personalen, eleverna och skolmiljön överlag.
•

Hur stöder lärare elevers kulturella och språkliga identitet i undervisningen i
en finlandssvensk skola i Österbotten?

•

Hur synliggörs språk- och kulturmedvetenhet i skolan?

•

Vilka möjliga utvecklingsområden inom interkulturell pedagogik finns det i
undervisningen?

4.2 Val av ansats och metod
Forskningsansatsen i min avhandling är kvalitativ. Kvalitativa studier utförs då
forskaren strävar efter att förstå något eller finna ett mönster (Trost, 2010, s. 32).
Olsson och Sörensen (2011) hävdar att kvalitativa undersökningar kännetecknas av
bland annat att forskaren ofta har nära och långvarig kontakt med personerna eller
fenomenet som forskning utförs på. I detta fall med eleverna och lärarna i skolan.
Samtidigt är forskningen ofta flexibel och forskningsfrågorna tenderar att fördjupas
stegvis. Forskningen grundar sig i ett naturligt steg för steg utvecklande där fenomenet
upptäcks och tydliggörs. Eftersom forskningen som utfördes var i en skola där ingen
dag är den andra lik valde jag en kvalitativ ansats. Jag ville att forskningen skulle vara
27

Alexander Lundberg
flexibel med rum för fördjupning vid behov och intresse. Resultaten av en kvalitativ
studie bygger på ett litet antal individer och ett stort antal variabler som går på djupet
och gäller specifika kontexter. (Olsson & Sörensen, 2011, s. 18.)
Mer specifikt är forskningen en fallstudie. Fallstudier är bra för att undersöka
förekomsten av ett, eller några få särskilda fenomen som ett sökarljus riktat mot en
särskild undersökningsenhet. Målet med en sådan typ av undersökningsmetod är att
upplysa det generella genom att fokusera på det specifika. I undersökningen som
utfördes var de specifika undersökningsenheterna språk- och kulturmedvetenhet.
Genom att fokusera på enstaka undersökningsenheter kan insikter och andra
observationer fås lättare. I synnerhet när forskningsmiljön var en skola där en
mångfald av andra fenomen förekommer som kan distrahera forskaren. (Denscombe,
2009, s. 59.)
Nästa steg var att identifiera en lämplig metod för att samla in material. Eftersom
första forskningsfrågan behandlade förekomsten av språk- och kulturmedvetenhet i
undervisningen var en observationsstudie ett lämpligt alternativ. Genom att observera
specifika kontexter kan forskaren få en tydligare och mer direkt förståelse för
förekomsten av ett fenomen. (Olsson & Sörensen, 2007, s. 83—84.)
Det finns två typer av observationsforskning: deltagande observation, som ofta
producerar kvalitativa data och systematisk observation som förknippas med
kvantitativa data. Denscombe (2009) hävdar att dessa två typer av observation delar
många väsentliga likheter trots att de data som produceras är ofta väldigt olika. Till
exempel, båda metoderna bygger på direkt observation för att minimera både skriftligt
och muntligt inflytande av informanter som intervjuer eller enkäter kan ha och i den
bemärkelsen är min forskning en kombination av både deltagande- och systematisk
observation. (Denscombe, 2009, s. 271.) En annan gemensam faktor är fältarbete.
Båda metoderna strävar efter att samla in förstahandsinformation genom observation
istället för att grunda sig i andrahandskällor. En av de viktigaste aspekter av en sådan
typ av observationsundersökning är tanken att de situationer som sker på fältet skulle
ha skett oavsett om undersökningen skulle ha utförts eller inte. Poängen är att

28

Alexander Lundberg
observera fenomenen som det normalt inträffar och att undvika att störa den naturliga
miljön då observationen utförs. (Denscombe, 2009, s. 272.)
Det är viktigt att forskaren har en tydlig förståelse för vad som ska observeras när en
observationsstudie utförs. Forskaren ska veta vad hen vill ta reda på genom
observationen och varför undersökningen kommer att producera tydliga och goda
resultat. (Bell, 2011, s. 187.) Trots god planering hävdar Denscombe (2009) ändå att
problem kan uppstå gällande observationen. Eftersom människor upplever situationer
på olika sätt och minnet av en viss händelse kan variera är det sannolikt att
observationer som görs på fältet av olika situationer kan skilja sig från forskare till
forskare. (Denscombe, 2009, s. 274.)
För att underlätta observationsprocessen kan denna typ av undersökning gynnas av ett
observationsschema. Observationsschemat som jag använde i min forskning och
datainsamling byggde på projektet DivEDs principer och ett tidigare utarbetat
observationsschema (Nordman, 2019). Schemat som tidigare nämndes, omfattar sju
principer som kännetecknar språk- och kulturmedvetenhet i undervisningen. Av dessa
sju principer valde jag fem som var relevanta för min forskning. Dessa fem var
identitet och kulturell kompetens, mångsidiga undervisnings- och handlingsstrategier,
differentierad bedömning, flerspråkighet och språkliga krav som presenterats i kapitel
3 (DivEd, 2020), (se bilaga 1). Orsaken till att jag valde bort de två sista principerna
samarbete mellan hem, skola och samhälle och jämlikhet i utbildningen var att jag
upplevde att för att få en autentisk bild av hur skolan arbetar med jämlikhet och
samarbetar med samhället och hemmet skulle en längre observationsperiod krävas än
den som var tillgänglig för mig i samband med min fältpraktik som var fyra veckor.
Ett observationsschema inriktar sig på att minimera och i bästa fall eliminera
avvikelser i datainsamling. För att uppnå dessa kriterier måste observationsschemat
fungera som en checklista där forskaren följer med hur ofta och i vilken grad
punkterna på checklistan inträffar. Det som observeras bestäms av punkterna som står
i schemat vilket leder till att alla forskare som använder sig av schemat samlar in
liknande data. (Denscombe, 2009, s. 274 - 275.)

29

Alexander Lundberg
Som

stödmaterial

för

observationsschemana

fördes

även

fältanteckningar

kontinuerligt under fältpraktikperioden. Som mall för fältanteckningarna användes
delar av ett observationsschema hämtat från projektet Listiac (Linguistically sensitive
teaching in all classrooms). (Se bilaga 2). De tre kategorier som jag utarbetade från
Listiacs observationsschema var språken i skolmiljön, språkmedveten interaktion på
skolspråket (svenska) och språkmedveten interaktion på andra språket (finska).
Observationsschemat från Listiac var en uppgift som jag hade i samband med min
fältpraktik där vi skulle anteckna våra observationer gällande språkmedveten
interaktion bland elever som råkade passa in på forskningsområdet för min
avhandling.
Skolmiljön är en situation präglad av ett konstant flöde av många visuella och auditiva
intryck. Det är viktigt att forskaren på förhand har utvecklat en strategi som underlättar
och möjliggör insamling av relevanta intryck. Genom att föra fältanteckningar blir
denna typ av datainsamling möjlig eftersom forskaren kan skriva ner observationer
genast. Genom att skriva ner observationer vid första möjliga tillfälle undgår
forskaren risken för att minnas någon av händelserna fel. Forskaren stöder också den
naturliga interaktionen i miljön, eftersom anteckningar inte fördes så att de som
observerades var medvetna om det utan antecknades vid första möjliga privata tillfälle
såsom i lärarrummet. (Denscombe, 2009, s. 286 – 287.)

4.3 Genomförande
Observationsundersökningen utfördes över en period på fyra veckor under
fältpraktiken i en finlandssvensk skola i Österbotten. Under de tre första veckorna
utfördes uppgifterna som hörde till fältpraktiken vilket gav möjligheten för eleverna i
skolan

att

vänja

sig

vid

min

närvaro

under

lektionerna.

När

själva

observationsschemat fylldes i stördes eleverna inte av mitt deltagande i lektionerna på
samma sätt som det skulle ha gjort om observationerna skulle ha genomförts under de
första veckorna.
För att göra mitt deltagande mindre märkvärdigt placerade jag mig längst bak i
klassrummet. Detta för att kunna minimera risken för interaktion med eleverna men
30

Alexander Lundberg
ändå bibehålla möjligheten till att observera hela klassrummet. (Denscombe, 2009, s.
279 – 280.)
Tolv stycken 45 minuters lektioner observerades under en vecka i årskurserna ett till
sex. Två lektioner i varje årskurs observerades för att få en mer autentisk bild av
klassverksamheten.

Lektionerna som observerades var i ämnena modersmål,

matematik, historia, finska, omgivningslära, gymnastik, musik och bildkonst.
Elevantalet i varje klassrum var mellan 15 och 24. I varje klass som observerades
fanns en klasslärare och ett skolgångsbiträde. Under varje lektion fylldes ett nytt
observationsschema i för att minimera risken för att blanda ihop observationerna
mellan årskurserna.
För att uppnå kriterierna av tillförlitliga fältanteckningar spenderade jag första veckan
av min praktikmånad med att hålla låg profil. Naturligtvis interagerade jag med
eleverna i klassrummet och på skolgården men jag var noga med att inte ställa många
egna frågor. Detta för att jag inte ville störa eller leda deras samtalsämnen för att få
en mer autentisk bild av vad eleverna vanligtvis talar om sinsemellan. Eleverna blev
snabbt vana vid min närvaro i klassrummet och efter några dagar upplevde jag att
nyfikenheten kring mig hade försvunnit.
Observationsschemat fungerade utmärkt som stöd för insamling av material och
DivEd´s principer var välformulerade. Detta kontribuerade till att jag lättare kunde
koncentrera mig på observationsprocessen utan att vara tvungen att konsultera
schemat för att påminna mig om vad det var som skulle observeras.
Fältanteckningarna gjorde jag genom att först observera olika moment under bland
annat rasten och lunchen där eleverna hade någon form av språkmedveten interaktion
och sedan skriva ner observationerna i ett häfte vid första möjliga privata tillfälle.

4.4 Bearbetning och analys av material
Efter

avslutad

insamling

av

forskningsmaterial,

det

vill

säga

ifyllda

observationsscheman och fältanteckningar påbörjades bearbetningen av data. För att
31

Alexander Lundberg
bearbeta data utfördes en innehållsanalys. En innehållsanalys används av forskare för
att hjälpa dem få en förståelse av innehållet i dokument. Analysprocessen kan
tillämpas för olika typer av data såsom bilder, ljudfiler och text. (Denscombe, 2009,
s. 307.)
En innehållsanalys följer en logisk och enkel procedur som kan indelas i sex steg
enligt Denscombe (2009): 1) Val av text, bild eller dylikt. Det är viktigt att vara tydlig
med kriterierna för urval. 2) Dela upp texten i mindre stycken. 3) Bestäm relevanta
kategorier för texten som stöder analysprocessen. 4) Koda i överensstämmelse med
de utarbetade kategorierna. För kvalitativ analys handlar det om att vara uppmärksam
på texten och tydligt markera till vilken kategori olika ord, meningar eller stycken hör.
5) Räkna förekomsten av de olika kategorierna i texten. 6) Analysera texten på nytt
med ny information om frekvens och förekomst av olika kategorier. (Denscombe,
2009, s. 307 – 308.)
För att genomföra en innehållsanalys på materialet som jag samlat in valde jag att
anpassa och lämna bort vissa av dessa steg eftersom de inte var relevanta för den typ
av material som jag samlat in. Ett observationsschema med färdigt utarbetade
beskrivningar av olika principer användes och därmed var det inte nödvändigt för mig
att dela upp någon text eller kategorisera. Den aspekten av en innehållsanalys som var
central för min avhandling och forskning var den femte, det vill säga att räkna
förekomsten av de olika kategorierna. Det var inte antalet gånger som de olika
kategorierna (DivEd’s principer) förekom i texten utan själva undervisningen som
observerades.
Poängen med att göra en systematisk analys är inte att nå ny kunskap utan snarare att
få en ny förståelse av något genom den nya helheten som analysen ger (Olsson &
Sörensen, 2007, s. 127.) Efter att alla observationsscheman var ifyllda och analysen
var gjord var nästa steg att reflektera kring resultat. Efter avslutad observation måste
forskaren först reflektera över hur effektiv observationen var och om det är möjligt
och rimligt att få ett resultat utgående från materialet. (Bell, 2011, s. 119.) Efter
analysen av materialet kunde jag konstatera att insamlade data var tillräckligt
omfattande för att få ett resultat.
32

Alexander Lundberg

För att tydliggöra analysprocessen och underlätta resultatdiskussionen har jag
sammanställt materialet i olika tabeller. Projektet DivEd’s olika principer var
referensramen för min analys och varje princip har därmed en egen tabell för att
tydliggöra frekvensen och graden av förekomsten av principen.

4.5 Tillförlitlighet, trovärdighet och etiska aspekter
Tillförlitlighet
Tillförlitlighet kännetecknas av forskarens relation till forskningsinstrumentet. Det
vill säga, forskaren måste kunna lita på att data som samlas in inte påverkas av ett
forskningsinstrument som ger ett resultat vid mätningen av ett forskningsobjekt vid
ett tillfälle och ett annat resultat vid ett annat tillfälle i mätningen av exakt samma
forskningsobjekt. Enligt denna logik så kännetecknas en hög tillförlitlighet av att
forskningsinstrumentet ger samma resultat varje gång förutom om det sker en
variation i forskningsobjektet förstås. (Denscombe, 2009, s. 424.)
Vid kvalitativ forskning är forskaren själv bunden till forskningsinstrumentet. Som
deltagande observatör spelar forskaren en väsentlig roll i datainsamlingen eftersom
det material som samlas in är direkt bundet till forskarens observation av situationen.
Frågan om forskningsinstrumentets tillförlitlighet förvandlas från att behandla ett
konkret forskningsinstrument som till exempel ett frågeformulär till en fråga om andra
forskares upplevelser. Det vill säga, skulle en annan forskare få samma resultat om de
utförde samma forskning. (Denscombe, 2009, s. 381.)
Observationsschemats funktion, utöver det som nämndes ovan, är för att undgå dessa
möjliga avvikelser i datainsamling. Observationsschemat minimerar risken för
inverkan av olika forskares personliga upplevelser eftersom det handlar om att fylla i
en förutbestämd checklista där det tydligt förekommer vad som ska mätas och hur det
ska mätas. Forskaren skriver inte ner egna intryck i observationsschemat.
(Denscombe, 2009, s. 275.)

33

Alexander Lundberg
Trovärdighet
Trovärdighet, eller validitet, omfattar principen att kvalitativa forskare kan
argumentera för i vilken utsträckning de data som de samlat in är exakt och därmed
trovärdigt. Eftersom kvalitativ forskning inte producerar absolut fakta genom dess
undersökningar finns det olika åtgärder som kan hjälpa till att övertyga läsaren om att
forskningsinnehållet är trovärdigt såsom triangulering. Triangulering innebär att
använda kontrasterande källor för att synliggöra att ens eget data är liknande något
som gjorts innan. (Denscombe, 2009, s. 380.) I triangulering använder sig forskaren
av en kombination av olika teorier, metoder och observatörer för att undvika
partiskhet som kan uppstå då endast en teori, metod eller observatör används i
undersökningar. I det här fallet skulle det innebära att bland annat jämföra mina egna
metoder och resultat med hur DivEds observationsschema har använts i andra
undersökningar. Triangulering kan användas i både kvalitativa och kvantitativa
undersökningar. (Noble & Heale, 2019.)
Ett annat sätt är genom respondentvalidering. Detta innebär att forskaren kan besöka
undersökningsområdet, i detta fall skolan, för att kontrollera att det som observerades
tidigare (data) stämmer överens med upplevelserna hos undersökningsobjektet, i det
här fallet lärarna. En nackdel med detta är att respondenterna inte nödvändigtvis
förstår sig på de insamlade data som forskaren presenterar vilket kan leda till
missförstånd. (Denscombe, 2009, s. 380.)
Den största fördelen gällande trovärdigheten av kvalitativ forskning är att forskaren
samlat in data över en längre tid, ofta på fältet, och bekantat sig med forskningsmiljön
och att det insamlade materialet är empiriska data, sådant som forskaren själv
observerat. Allt detta bidrar till trovärdigheten av forskningen. (Denscombe, 2009, s.
380.)
Etiska aspekter
När någon form av samhällelig datainsamling sker är det viktigt att forskaren alltid
strävar efter att respektera deltagarnas rättigheter och värderingar, att undvika att
orsaka någon som helst form av skada hos deltagarna i forskningsprojektet och att
arbeta på ett ärligt sätt som respekterar deltagarnas integritet. Det är också viktigt att
34

Alexander Lundberg
deltagarna i forskningsprojektet förstår vad, hur och varför forskningen utförs så att
de sedan kan bestämma ifall de är intresserade av att delta i projektet eller inte.
(Denscombe, 2009, s. 193 – 198.)
Forskningen som utfördes för denna avhandling var konfidentiell i den bemärkelse att
varken skolans, lärares eller elevers namn nämndes i forskningen. Det krävdes inget
skilt forskningstillstånd än det som skolan redan hade gett samtycke till i samband
med att min fältpraktik skulle utföras där. Det var inte heller nödvändigt att kräva
föräldrarnas skriftliga samtycke eftersom deras barn inte observerades specifikt.
Forskningen diskuterades och ett verbalt samtycke etablerades med både rektorn på
skolan och med läraren inför varje datainsamlingstillfälle. Jag förklarade att jag både
kommer att fylla i ett observationsschema där jag endast observerar undervisningen
och skriver fältanteckningar om språk- och kulturmedveten interaktion mellan
eleverna i skolmiljön överlag. Vid varje tillfälle där jag fyllde i ett observationsschema
presenterade jag mig själv för klassen och klargjorde syftet med mitt deltagande i
lektionen.

35

Alexander Lundberg

5 Resultat
I detta kapitel redogörs först resultatet på första forskningsfrågan “Hur stöder lärare
elevers språk- och kulturmedvetenhet i en finlandssvensk skola i Österbotten?” Fem
av DivEd’s sju principer är relevanta för min studie och varje princip har egna
tabeller. Sedan presenteras resultatet på den andra forskningsfrågan “Hur synliggörs
språk- och kulturmedvetenhet i skolan?” och till sist den tredje forskningsfrågan
“Vilka möjliga utvecklingsområden inom interkulturell pedagogik finns det i
undervisningen?”.

5.1 Hur stöder lärare elevers språk- och
kulturmedvetenhet i en finlandssvensk skola i
Österbotten?
För att få svar på min första forskningsfråga valde jag de fem av DivEd’s sju principer
som var relevanta för min forskning. Jag har sammanställt förekomsten av de olika
principerna jag observerat under min forskning i nio tabeller. Tolv stycken 45
minuters lektioner observerades under en vecka i årskurserna ett till sex. Jag
observerade två lektioner i varje årskurs för att få en mer autentisk bild av
klassverksamheten. Majoriteten av mina observationer gjordes i klassrummet med
hjälp av observationsschemat men en del gjordes även i skolan och på skolgården som
fältanteckningar.

Fältanteckningarna

kommer

att

diskuteras

närmare

i

resultatredogörelsen för min andra forskningsfråga.
Identitet och kulturell kompetens
I observationen av den första principen om identitet och kulturell kompetens
fokuserades observationen på huruvida lärarens olika lektionsmoment gav eleverna
möjlighet att uttrycka sina tidigare erfarenheter, kunskaper, färdigheter och förmågor
samt huruvida aktiviteterna gav möjlighet för eleverna att uttrycka sin
identitetskonstruktion (uttryck för kön, religion, etnicitet, språk, sexuell orientering,
funktionsvariation och social klass etc.).

36

Alexander Lundberg
Tabell 1 Läraren identifierar, utvärderar och stärker elevers tidigare kunskap,
färdigheter och förmågor, samt använder dem som en resurs för lärande.
Skala

Antal (12)

Går inte att utvärdera/ är inte relevant i sammanhanget.

0

I mycket låg grad eller inte alls.

2

I ganska låg grad.

4

I ganska hög grad.

3

I mycket hög grad.

3

Resultaten i första tabellen var ganska jämnt fördelade. Under de lektioner där
principerna förekom i mycket låg grad eller inte alls hade det delvis att göra med
ämnet. Under gymnastik- och musiklektionerna gynnades eleverna själva av sina
tidigare kunskaper och färdigheter, men lärarna lyfte inte fram dem på det sättet som
principen innefattar.
Under hälften av alla lektioner förekom principen i ganska hög grad eller i mycket
hög grad. Exempel av detta var bland annat under en lektion i omgivningslära då
eleverna i åk 4 berättade om de olika sätt som de har jobbat med plastinsamling
hemma.

37

Alexander Lundberg
Tabell 2 Läraren stöder elevers identitetskonstruktion, inklusive uttryck för kön,
religion, etnicitet, språk, sexuell orientering, funktionsvariation, social klass etc.
Skala

Antal (12)

Går inte att utvärdera/ är inte relevant i sammanhanget.

0

I mycket låg grad eller inte alls.

9

I ganska låg grad.

2

I ganska hög grad.

1

I mycket hög grad.

0

Under nio av de tolv lektioner som observerades förekom principen i mycket låg grad
eller inte alls. Under två lektioner förekom det i ganska låg grad och endast under en
lektion förekom det i ganska hög grad. Det är värt att nämna att skolan som
observerades varken är särskilt mångkulturell eller har en stor andel elever med
identifierade funktionsvariationer.
Den gången då principen observerades i ganska hög grad var när en elev med en
ADHD diagnos i åk 5 frågade läraren om det var möjligt att jobba ute i korridoren för
att få arbetsro. Eleverna frågade genast varför och då berättade eleven själv att hen
har ADHD och att det då kan vara svårt att koncentrera sig ibland. En intressant
diskussion följde då läraren och eleverna funderade på hur arbetsro kan se ut på olika
sätt.

38

Alexander Lundberg
Mångsidiga undervisnings- och handledningsstrategier
Under observationen av den andra principen observerades det hur lärarens
lektionsaktiviteter gav eleverna möjlighet att läsa, skriva och tala, att samarbeta,
interagera och föra dialog samt om elevers förståelse och lärande stöds av läraren
genom feedback.
Tabell 3 Läraren ger elever mångsidiga möjligheter att läsa, skriva och tala i alla
ämnen.
Skala

Antal (12)

Går inte att utvärdera/ är inte relevant i sammanhanget.

0

I mycket låg grad eller inte alls.

1

I ganska låg grad.

2

I ganska hög grad.

3

I mycket hög grad.

6

Under nio av tolv lektioner gav läraren möjlighet för eleverna att läsa, skriva och tala
i ganska hög grad eller mycket hög grad genom en bred variation av olika övningar.
Endast tre lektioner hade en mindre förekomst av principen. Detta delvis på grund av
att ämnena och det specifika lektionsinnehållet inte var avsett för en variation i
läsning, skrivning och muntlig diskussion.

39

Alexander Lundberg
Tabell 4 Läraren erbjuder möjligheter till samarbete, interaktion och dialog mellan
alla elever.
Skala

Antal (12)

Går inte att utvärdera/ är inte relevant i sammanhanget.

0

I mycket låg grad eller inte alls.

0

I ganska låg grad.

1

I ganska hög grad.

2

I mycket hög grad.

9

Under elva av tolv lektioner som observerades erbjöd läraren eleverna möjligheten att
samarbeta, interagera och föra dialog sinsemellan i ganska hög grad och i mycket hög
grad. Alla lektionerna hade moment där eleverna skulle jobba tillsammans.

40

Alexander Lundberg
Tabell 5 Läraren stöder elevers förståelse och lärande genom att ge stöd och feedback.
Skala

Antal (12)

Går inte att utvärdera/ är inte relevant i sammanhanget.

0

I mycket låg grad eller inte alls.

0

I ganska låg grad.

0

I ganska hög grad.

3

I mycket hög grad.

9

Under alla lektioner som observerades gav läraren eleverna någon form av feedback.
I vissa fall lite mer än andra men stöd och feedback förekom genomgående och tydligt
under alla lektioner som observerades.

41

Alexander Lundberg
Differentierad bedömning
Den tredje principen som observerades var differentierad bedömning. I
undersökningen av förekomsten av denna princip fokuserades observationen på vilka
olika sätt läraren varierar undervisningen för att låta eleverna visa sin kunskap och i
hur stor grad läraren beaktar elevernas språkliga kompetens i bedömningen.
Tabell 6 Läraren använder en variation av olika sätt för att låta elever visa sin
kunskap.
Skala

Antal (12)

Går inte att utvärdera/ är inte relevant i sammanhanget.

0

I mycket låg grad eller inte alls.

1

I ganska låg grad.

2

I ganska hög grad.

4

I mycket hög grad.

5

Under fem av tolv lektioner erbjöd läraren en variation i undervisningen för att låta
eleverna visa sin kunskap på olika sätt i mycket hög grad. Under fyra av tolv lektioner
erbjöds denna möjlighet i ganska hög grad men under två av tolv lektioner erbjöds det
en ganska låg grad av möjligheter. Under en musiklektion erbjöds det inte alls en
sådan möjlighet då eleverna övade inför en julfest och målet var att alla behärskade
låttexten.

42

Alexander Lundberg
Tabell 7 Läraren beaktar elevers språkliga kompetens i bedömningen.
Skala

Antal (12)

Går inte att utvärdera/ är inte relevant i sammanhanget.

0

I mycket låg grad eller inte alls.

0

I ganska låg grad.

2

I ganska hög grad.

4

I mycket hög grad.

6

Under tio av tolv lektioner observerades det att läraren beaktade elevers språkliga
kompetens i bedömningen av uppgifter och lektionsmoment i både ganska hög grad
och i mycket hög grad.
Under endast två av tolv lektioner observerades detta i ganska låg grad och orsaken
till detta var att lektionerna var inom gymnastik och bildkonst. Under dessa lektioner
fortsatte eleverna med arbete som påbörjats under föregående lektion som inte
observerats.

43

Alexander Lundberg
Flerspråkighet
Den fjärde principen som observerades i undersökningen var flerspråkighet. Här
observerades i vilken utsträckning läraren tillåter eleverna att använda sig av
stödmaterial som ordböcker eller sitt modersmål för att fördjupa sin förståelse av
lektionsinnehållet.
Tabell 8 Läraren uppmuntrar elever att dra nytta av alla de språk de kan för att
fördjupa sin förståelse av innehållet i olika skolämnen.
Skala

Antal (12)

Går inte att utvärdera/ är inte relevant i sammanhanget.

2

I mycket låg grad eller inte alls.

8

I ganska låg grad.

2

I ganska hög grad.

0

I mycket hög grad.

0

Under tolv lektioner observerades det inte en gång att läraren skulle ha uppmuntrat
eleverna att dra nytta av deras kunskap av olika språk för att förstå innehållet av
lektionen. Detta för att majoriteten av eleverna i klasserna var endast svenskspråkiga.
Endast under två av tolv lektioner observerades det att läraren uppmuntrade eleverna
att dra nytta av deras kunskap av olika språk i ganska låg grad. Under två tillfällen i
olika årskurser observerades en situation där en elev frågade läraren för den svenska
översättningen av ett finskt ord för att försäkra sig om att ha förstått ordets betydelse.

44

Alexander Lundberg
Språkliga krav
Den femte och sista principen som var relevant för undersökning var språkliga krav.
Här observerades huruvida läraren identifierade och uppmärksammade elevernas
språkliga utmaningar genom stöd i olika former.
Tabell 9 Läraren identifierar de språkliga kraven i klassrumsaktiviteter och uppgifter
(strukturer och begrepp som är krävande och typiska för elevers språkbruk).
Skala

Antal (12)

Går inte att utvärdera/ är inte relevant i sammanhanget.

3

I mycket låg grad eller inte alls.

1

I ganska låg grad.

1

I ganska hög grad.

4

I mycket hög grad.

3

Resultaten för förekomsten av denna princip var ganska utspridda. Under sju av tolv
lektioner som observerades identifierade läraren vissa språkliga utmaningar i ganska
hög grad och i mycket hög grad. Läraren identifierade språkliga utmaningar i form av
svåra och obekanta ord som förklarades så att alla elever i klassen förstod. Under två
av tolv lektioner förekom principen i låg grad eller inte alls.
Under tre av tolv lektioner kunde principen inte observeras eftersom lektionerna var
gymnastik och bildkonst (dubbeltimme) och under dessa lektioner fortsatte eleverna
med arbete som påbörjats under föregående lektion som inte observerats. Moment
gällande eventuella språkliga krav kan ha förekommit till exempel under
introduktionen av uppgifterna.

45

Alexander Lundberg

5.2 Hur synliggörs språk- och kulturmedvetenhet i
skolan?
För att undersöka hur språk- och kulturmedvetenhet synliggörs i skolan överlag fördes
detaljerade anteckningar av olika moment under skolvardagen som uppfyllde
kriterierna för språk- och kulturmedvetenhet. Dessa kriterier var delvis inspirerade av
ett observationsschema hämtat från projektet Listiac (Linguistically sensitive teaching
in all classrooms). (Se bilaga 2). Observationerna samlades in som fältanteckningar
över

en

period

av

fyra

veckor

under

fältpraktiken

i

samband

med

klasslärarutbildningen. Observationerna har delats in i tre kategorier för att tydliggöra
resultaten och göra materialet lättare att läsa. Kategorierna är språken i skolmiljön,
språkmedveten interaktion på skolspråket (svenska) och språkmedveten interaktion
på andra språket (finska).
Materialet presenteras på följande sätt, först en fältanteckning hämtad direkt från mitt
häfte och sedan kommenteras fältanteckningens relevans i förhållande till språk- och
kulturmedvetenhet.
Språken i skolmiljön
Datum: 23.10.2019 Under rasten var eleverna i åk 4 väldigt måna om
att visa sina kunskaper i olika språk. De diskuterade vilka semestrar de
varit på utomlands och vilka länder de gärna skulle besöka. Eleverna
funderade kring vilka språk som talas i de olika länderna de besökt.
Datum: 24.10.2019 Rasten är ett flerspråkigt moment under skoldagen.
Jag har noterat att både finska och engelska används bland eleverna.
Flera elever har utmanat min språkliga kompetens genom att berätta om
något för mig på ett annat språk för att se hur mycket jag behärskar.
Som jag nämnt tidigare var skolan inte särskilt mångkulturell. Däremot besitter några
av eleverna varierande språklig kunskap såsom finska och dialekter. Lärarna verkade
stöda denna språkliga mångfald genom att tillåta eleverna tala finska sinsemellan
46

Alexander Lundberg
under rasterna. Glgu 2014 lyfter fram språkmedvetenhet som det viktigaste målet när
det gäller språkundervisning och eleverna som observerades hade en bred
språkmedvetenhet (Utbildningsstyrelsen, 2014).
Datum: 26.10.2019 Jag har noterat att det hänger en del planscher
omkring i skolan med orden “Rasismia vastaan,” planscherna är på
finska och stöder en organisation som jobbar med att stoppa
förekomsten av rasism i skolan.
En av DivEd’s principer Jämlikhet i utbildningen beskriver lärarens roll i att känna
igen och motarbeta kränkande beteenden som sexism, rasism och så vidare (DivEd,
2020). I det här fallet var det frågan om en plansch och inte en situation som krävde
ingripande av en vuxen. Planschen tyder på att skolan jobbar förebyggande kring
rasism vilket är en aspekt av att skapa en trygg interkulturell miljö.
Datum: 31.10.2019 Eleverna besökte varandras klassrum för att ta del
av de olika projekt som klasserna har arbetat med över en längre tid i
samband med deras temaområde om miljömedvetenhet. Eleverna som
jag observerade verkade mer intresserade av att kolla på världskartan
och berätta för varandra om olika länder än att se på miljöprojekten.
Datum: 6.11.2019 Eleverna i åk 6 har hängt sina engelska projekt på
väggen utanför klassrummet så att de andra eleverna i skolan får ta del
av dem. De har ritat självporträtt med en kort självbiografisk text vid
sidan om på engelska.
Eleverna i skolan visar ett tydligt intresse och iver för olika språk och kulturer men
många av uppgifterna som jag observerade, som engelska projektet i fältanteckningen
ovan, inte var särskilt mångdimensionella. Det är klart att syftet med uppgiften kan ha
varit att stärka elevernas ordförråd eller dylikt, vilket i sig är ändamålsenligt.
Skolan har sitt eget språkliga landskap som är uppbyggt av bland annat
undervisningsmaterialet, bild, ljud, text och föremål av olika slag såsom elevarbeten,
47

Alexander Lundberg
lunchmenyer och skyltar (Szabó, 2018). Flera av elevernas skolarbeten skulle kunna
hänga i korridorerna för att bidra till en mer interkulturellmiljö.
Språkmedveten interaktion på skolspråket (svenska)
Datum: 22.10.2019 En bra dialog existerar mellan läraren och eleverna
i åk 4. Läraren använder ett gott språk och obekanta och svåra ord eller
begrepp lyfts ofta fram och diskuteras öppet och tydligt i klassen.
Eleverna kommer lättare igång när instruktionerna är tydliga.
Datum: 23.10.2019 En eventuell språkutveckling kunde vara att införa
någon typ av “veckans ord.” Varje vecka börjar med att läraren
introducerar ett antal nya ord som förklaras noggrant och tydligt.
Elevernas mål är att få in så många av orden så ofta som möjligt i deras
uppgifter, diskussioner och olika ämnen. Målet är att berika elevernas
egna ordförråd.
Detta kunde vara något att införa i de andra ämnen i skolan också, en övning som
veckans ord är lätt att anpassa enligt nivå. Elever som har svårt med att se varför det
är gynnsamt att lära sig andra språk är i behov av detta. Att se på språkinlärning som
en nyckel till en värld av obegränsade möjligheter istället för en lista med ord som
man måste lära sig utantill varje vecka för diktamen. Målet är att eleverna ska lära sig
att uppskatta och se kulturell och språklig mångfald som en positiv sak och en resurs
för sin fortsatta utveckling (Utbildningsstyrelsen, 2014).
Datum: 4.11.2019 Språkvariationen är inte särskilt stor i skolan men det
finns en mångfald av dialekter. Eleverna talar dialekt under rasten men
jag har även noterat detta under vissa lektioner där läraren blivit upprörd
och bytt till dialekt.
Datum: 7.11.2019 Eleverna uppmuntras att tala standardsvenska under
skoltid men jag har märkt att eleverna ofta byter till dialekt då de

48

Alexander Lundberg
kommunicerar sinsemellan. Även vissa lärare byter till dialekt då de tar
en mer auktoritativ roll för att få eleverna att lyssna.
När det gäller dialekt är det viktigt att ta i beaktande att alla inte kanske förstår vissa
begrepp. Språkliga variationer inom samma språk såsom dialekter kan orsaka
missförstånd och möjliga konflikter. (Stier & Sandström Kjellin, 2009, s. 38.)
Eftersom det inte förekommer en mångfald av språk i denna skola skulle dialekter
kunna vara en intressant infallsvinkel i diskussionen om hur missförstånd lätt kan
uppstå gällande olika kulturers bemötande av främmande språk. Språkvariationer
såsom dialekter räknas också som en del av språkliga landskap (Ivars, 2018).

Språkmedveten interaktion på andra språket (finska)
Datum: 29.10.2019 Under en modersmålslektion stötte en elev på ett
obekant ord. Eleven översatte ordet till finska och frågade läraren om
det betydde samma som hon läst. Läraren nickade men tog inte upp det
desto mer eller så att de andra eleverna skulle ha hört.
Här skulle läraren ha haft en bra möjlighet att börja en diskussion kring hur kunskaper
inom olika språk berikar och stöder vår utveckling. Eleven visade en unik förmåga att
lösa ett problem genom att översätta. Läraren skulle kunna ha kommenterat detta för
att belysa de andra eleverna i klassen om möjligheten att utnyttja andra språkliga
kunskaper också inom det egna modersmålet. Barn som har kunskaper i andra språk
har egentligen väldigt stor nytta av dessa kunskaper när det handlar om att lära sig nya
språk (Cummins, 2000).
Datum: 29.10.2019 Under vissa lektioner och framförallt på raster har
jag noterat att vissa elever använder sig av finska för att kommunicera
sinsemellan. Detta förekommer främst mellan eleverna i åk 4 – 6.
Majoriteten av eleverna i skolan har svenska som modersmål och
finskan verkar fungera som ett “hemligt” språk bland de elever som
använder språket.
49

Alexander Lundberg

Datum: 5.11.2019 Vissa elever har uttryckt ett misstycke för finskan och
debatterar ivrigt med läraren kring varför finska överhuvudtaget behövs.
Dessa elever har uppenbarligen redan bestämt sig för att förbli i sin
svenskspråkiga kommun när de blir stora och ser ingen nytta med att
lära sig finska. Detsamma gäller för engelska.
Detta var ett unikt fall eftersom det flesta eleverna som observerades visade ett stort
intresse för främmande språk och kulturer. Det skulle vara lärorikt att besöka skolan
på nytt för att följa upp om elevernas åsikter kring andra språk har ändrats genom
någon form av respondentvalidering (Denscombe, 2009).

50

Alexander Lundberg

5.3 Vilka möjliga utvecklingsområden inom
interkulturell pedagogik finns det i undervisningen?
För att tydliggöra vilka av de observerade principerna som är i behov av utveckling
har jag sammanställt resultaten i tabellform. I tabellerna förekommer mängden av
observationer som gjordes där de olika principerna förekom i ganska låg grad, i
mycket låg grad och inte alls.
I observationen av principen identitet och kulturell kompetens kunde det konstateras
att utvecklingsbehov fanns. Detta eftersom under sex av tolv lektioner förekom den
första principen i ganska låg grad, i mycket låg grad eller inte alls. Den andra principen
förekom i ganska låg grad, i mycket låg grad eller inte alls under elva av tolv lektioner
som observerades.
I ganska
låg grad

I mycket
låg grad
eller inte
alls

Läraren identifierar, utvärderar och stärker elevers
tidigare kunskap, färdigheter och förmågor, samt
använder dem som en resurs för lärande.
Läraren

stöder

elevers

4 av 12

2 av 12

2 av 12

9 av 12

identitetskonstruktion,

inklusive uttryck för kön, religion, etnicitet, språk,
sexuell orientering, funktionsvariation, social klass
etc.

Skolan som observerades hade inte några elever med annan etnisk bakgrund och det
kan delvis förklara varför lektionsinnehållet inte präglades av interkulturella moment.
Däremot strävade många av lärarna efter att lyfta fram elevernas tidigare erfarenheter
av olika kulturer i undervisningen. Till exempel, under en lektion i historia i åk 5
berättade en elev om sina upplevelser från en familjeresa till Egypten. Läraren
försökte ställa frågor åt eleven som kopplade de egna upplevelserna till
lektionsinnehållet.

51

Alexander Lundberg
I observationen av den andra principen mångsidiga undervisnings- och
handledningsstrategier utgående från observationsschemat kunde det konstateras att
väldigt lite utvecklingsbehov fanns.
I ganska
låg grad

I mycket
låg grad
eller inte
alls

Läraren ger de elever mångsidiga möjligheter att läsa,
skriva och tala i alla ämnen.

2 av 12

1 av 12

1 av 12

0 av 12

0 av 12

0 av 12

Läraren erbjuder möjligheter till samarbete, interaktion
och dialog mellan alla elever.
Läraren stöder elevers förståelse och lärande genom att
ge stöd och feedback.

Den första delprincipen angående elevernas möjligheter till att läsa, skriva och
diskutera under lektionerna förekom i ganska hög grad under majoriteten av
lektionerna. Under de lektioner som det inte förekom en möjlighet hade det att göra
med ämnet och planen för lektionen. Till exempel, under musiklektionen övade
eleverna inför julfest så då fanns inte möjlighet för delprincipen att förekomma.
Den andra delprincipen om interaktion och dialog mellan elever observerades endast
en lektion där det inte förekom. Lektionen var i bildkonst och eleverna tillverkade
farsdagskort medan de lyssna på julmusik.
Den tredje delprincipen angående feedback förekom i ganska hög eller mycket hög
grad under alla lektioner och inget utvecklingsbehov kunde iakttas.

52

Alexander Lundberg
I observationen av den tredje principen om differentierad bedömning kunde det
konstateras att ganska lite utvecklingsbehov fanns.
I ganska
låg grad

I mycket
låg grad
eller inte
alls

Läraren använder en variation av olika sätt för att låta
elever visa sin kunskap.
Läraren

beaktar

elevers

språkliga

bedömningen.

kompetens

2 av 12

1 av 12

2 av 12

0 av 12

i

Den första delprincipen angående variation i undervisningen förekom under
majoriteten av lektionerna men under tre lektioner förekom den i lägre grad. Detta
igen för att lektionsinnehållet inte tillät förekomsten. Till exempel, den lektionen då
den inte förekom alls var under en matematiklektion där eleverna repeterade inför ett
prov om multiplikationstabeller.
Lärarna var noga med att beakta elevernas språkliga kompetens i bedömningen.
Problematiska ord lyftes ofta upp och diskuterades i klassen. Den låga förekomsten
under två lektioner var på grund av ämnet, gymnastik och musik.
En utvecklingsmöjlighet som noterades under observationen var utvecklingen av
elevernas vokabulär. De flesta årskurserna hade någon form av diktamen varje vecka
men sällan användes orden i något annat sammanhang eller annat ämne än modersmål.
Varje årskurs kunde införa “veckans ord”. Detta går ut på att varje vecka introduceras
några nya ord som eleverna får som utmaning att först definiera och sedan använda i
sina uppgifter, i andra ämnen och i dagligt språk så ofta som möjligt. På så sätt
utvecklas ordförrådet hos eleverna och deras förmåga att tänka ämnesöverskridande.

53

Alexander Lundberg
I observationen av den fjärde principen flerspråkighet kunde det konstateras att
utvecklingsbehov fanns.
I ganska
låg grad

I mycket
låg grad
eller inte
alls

2 av 12

8 av 12

Läraren uppmuntrar elever att dra nytta av alla de språk de
kan för att fördjupa sin förståelse av innehållet i olika
skolämnen.

Här observerades det största utvecklingsbehovet. Det kan påpekas att en orsak till att
lärarna inte uppmuntrade sina elever att dra nytta av olika språk var för att det inte
fanns elever i skolan med olika språkbakgrunder förutom i några fall där en av
föräldrarna var finskspråkig.

Oavsett om detta är en giltig orsak eller ej så finns det sätt som lärarna kan introducera
och dra nytta av andra språk i undervisning. Det behöver inte finnas elever med olika
språkliga bakgrunder för att undervisningen ska kunna berikas av en språklig
mångfald. Till exempel “veckans ord” övningen som nämndes i förra principen som
utvecklingsförslag, kunde fungera lika bra för undervisningen i finska, engelska och
diskuteras från ett dialektalt perspektiv i modersmålsundervisningen i svenska.

54

Alexander Lundberg
I observationen av den femte principen språkliga krav kunde det konstateras att
ganska lite utvecklingsbehov fanns.
I ganska
låg grad
Läraren

identifierar

de

språkliga

kraven

I mycket
låg grad
eller inte
alls

i

klassrumsaktiviteter och uppgifter (strukturer och

1 av 12

1 av 12

begrepp som är krävande och typiska för elevers
språkbruk).

Lärarna var noga med att se till att övningarna under lektionerna var på en passlig nivå
för eleverna och många av aktiviteterna var anpassade enligt behov för vissa elever.
Lektionsinnehållet var noga introducerat och förklarat så att alla elever visste vad som
förväntades av dem. Svåra begrepp och ord diskuterades och förklarades enligt behov.
Den låga förekomsten under två av lektionerna var på grund av ämnet och målen för
lektionerna. Eleverna fortsatte med arbete som hade påbörjats och introducerats under
föregående lektioner. Till exempel under en gymnastiklektion fortsatte eleverna med
lekar som hade förklarats och demonstrerats under föregående lektion.

55

Alexander Lundberg

6 Diskussion
I detta kapitel diskuteras resultaten, metoden och olika förslag till fortsatt forskning
inom ämnet.

6.1 Resultatdiskussion
Som det konstaterades tidigare i avhandlingen var inte skolan som forskningen
utfördes i särskilt mångkulturell. Det flesta elever var från närområdet och så var även
personalen som arbetade på skolan. Däremot, trots denna relativt homogena
språkmiljö fanns det ett enormt intresse för olika språk och kulturer bland både
eleverna och personalen i skolan. Som en följd av detta intresse kan det konstateras
att det förekom mångkulturella och flerspråkiga moment under tiden som forskningen
utfördes både i undervisningsstoffet, i klassrummet överlag men också under rasterna
bland eleverna och personalen. Dessa förekomster var dock väldigt få i antal och gav
inte intrycket av systematik eller långsiktighet.
För att ge en tydligare och mer djupgående redogörelse för hur resultaten kopplar till
teorin och besvarar mina forskningsfrågor kommer forskningsfrågorna att presenteras
skilt för sig.
Hur stöder lärare elevers språk- och kulturmedvetenhet i undervisningen i en
finlandssvensk skola i Österbotten?
I Glgu 2014 står det att undervisningen ska stödja elevernas kulturella identiteter och
sporra dem till att bland annat intressera sig för andra kulturer. Samtidigt ska
undervisningen främja kulturell och interkulturell kommunikation för att lägga grund
för en kulturellt hållbar utveckling (Utbildningsstyrelsen, 2014, s. 15). Vad ska en
lärare göra för att uppnå dessa mål om det inte finns elever som kommer från en
annorlunda kulturell bakgrund eller överhuvudtaget elever som kommer från
flerspråkiga familjer? Det är lätt hänt att fokus blir på de andra sju kompetensområden
som den nya läroplanen bygger på. Om det inte finns en tydlig och konkret förekomst
av kulturell och språklig mångfald i skolan är det betydligt mer utmanande för lärare
att jobba med det. Däremot fanns det en bred dialektalvariation som framkom under
56

Alexander Lundberg
rasten och stundvis i klassrummen. Språkvariationer såsom dialekter räknas också
som en del av språkliga landskap (Ivars, 2018).
Det kräver att lärare fortbildas inom kunskap av olika kulturer och språk för att kunna
undervisa eleverna med aktuell och korrekt information. Fokuset på fortbildningen
behöver inte vara på specifika likheter och olikheter mellan olika kulturer utan kan
istället vara på att utveckla hur lärare mer allmänt kan arbeta med mer basala aspekter
av medmänsklighet såsom respekt. Lorentz (2013) påpekar att interkulturell
pedagogik i grunden handlar om att utveckla en förståelse för varandra genom
kommunikation och genom att leva tillsammans. I skolsammanhang kan detta
innebära att lärarna använder sig av mångsidiga identitetsbejakande aktiviteter när det
gäller möten och interaktioner med och mellan elever för att öka deras känsla av
samhörighet, respekt och förståelse. (Lorentz, 2013, s. 97.)
Stödjandet av elevernas kulturella och språkliga identitet i undervisning var därmed
relativt osynlig. Som jag nämnt i resultatdelen av min avhandling förekom det flera
moment under lektionstid där olika kulturer diskuterades. Initiativet togs sällan av
läraren för dessa diskussioner utan påbörjades snarare av elevernas olika personliga
erfarenheter som de ville dela med sig. Lärarna skulle kunna använda dessa
erfarenheter och elevernas intresse för olika kulturer som utgångsläge i att planera in
mer mångkulturella och flerspråkiga moment i sin undervisning. Till exempel
grupparbeten kring olika länder och kulturer som eleverna presenterar för olika
årskurser för att öka hela skolans intresse för språk och kultur.

Hur synliggörs språk- och kulturmedvetenhet i skolan?
Språk- och kulturmedvetenhet synliggjordes i första hand av eleverna i skolan som
observerades. Deras intresse och iver för olika kulturer var noterbart. Det fanns knappt
några som helst visuella faktorer som tydde på att skolan arbetar aktivt kring kulturell
och kommunikativ kompetens. De få visuella faktorerna som observerades var en
årskurs’ elevarbeten som hängde ute i korridorerna.

57

Alexander Lundberg
Oavsett om synligheten av språk- och kulturmedvetenhet är relativt låg kan skolan
utveckla den interkulturella miljön i förebyggande syfte och vara mera explicit
inkluderande överlag. Cummins (2017) hävdar att genom att affirmera mångfald i
undervisning kan lärare förbättra livskvalitén hos eleverna och deras familjer. Varför
inte då också utveckla skolmiljön som helhet och inte bara undervisningen.
Lahdenperä (2004) har sammanställt sex olika aspekter som kännetecknar en god
interkulturell miljö i skolan som utgår ifrån elevernas olika språkliga och kulturella
bakgrund. Att utveckla och implementera vissa av dessa aspekter i praktiken kräver
inte nödvändigtvis att skolan har en viss mängd elever med en annorlunda språklig
och kulturell bakgrund. Jag skulle vilja påstå att skapandet av en god interkulturell
miljö som den beskrivs av Lahdenperä (2004) i kapitel 2.3 är värdefullt och kan stöda
eleverna att utveckla deras språk- och kulturmedvetenhet för att gynna dem senare i
deras liv.

Vilka möjliga utvecklingsområden inom interkulturell pedagogik finns det i
undervisningen?
Utvecklingsområden inom interkulturell pedagogik fanns i undervisningen. De största
utvecklingsområdena var inom flerspråkighet och identitet och kulturell kompetens.
Flerspråkighet är ett viktigt område att utveckla eftersom barn som har kunskaper i
andra språk har egentligen väldigt stor nytta av dessa kunskaper när det handlar om
att lära sig nya språk (Cummins, 2000). Skolan hade ett få antal elever som talade
både finska och svenska men majoriteten av eleverna talade någon form av dialekt.
Språkvariationer såsom dialekter räknas också som en del av språkliga landskap
(Ivars, 2018). Att utveckla elevernas språkmedvetenhet och förståelse för
språkvariationer såsom dialekter kan motivera elever till att se på flerspråkighet som
en rikedom (Utbildningsstyrelsen, 2014).
Det andra utvecklingsområdet var inom identitet och kulturell kompetens. Genom att
skapa en god interkulturell miljö i skolan kan man bäst stöda eleverna i sin utveckling
av interkulturella kompetenser (Lahdenperä, 2004). Att fokusera på utvecklingen av
den inre kulturen i skolan gällande bland annat regler, värderingar, rutiner och
58

Alexander Lundberg
relationer kan man utveckla elevernas förståelse för respekt. Som det förekom i
resultaten lyfte lärarna stundvis fram elevers tidigare erfarenheter och använde dem
som en resurs för lärande men detta kunde utvecklas ännu mer. För att undervisningen
ska kännas meningsfull och relevant för eleven behöver den anknytas till elevens
förförståelse. Det vill säga om eleverna har andra kulturella och språkliga erfarenheter
ska också dessa erfarenheter gynna eleverna i deras skolgång (Lahdenperä, 2014).
Det förekom väldigt få undervisningsmoment där det övergripande målet med
lektionen skulle ha varit att koppla till olika kulturer eller språk. Då det förekom
glimtar av kultur och språkmoment under lektionen var det på grund av elevernas
deltagande. Varför inte involvera andra årskurser och låta de olika dimensionerna av
språk och kommunikation spela en större roll. Ett skolprojekt för hela skolan kring
olika kulturer och språk skulle stöda elevernas uttryckta intresse.
Ifall lärare inte har tid eller resurser att fortbilda sig inom interkulturell pedagogik
finns det andra sätt att gå till väga. Till exempel genom att bygga en lektion kring
vardagliga teman som är bekanta för eleverna och sedan dra en koppling till hur dessa
vardagliga teman ser ut i andra länder. På det här sättet har eleverna lättare att börja
förstå vad det innebär att ha en annan kulturell bakgrund. Interkulturell pedagogik
behöver inte nödvändigtvis bara behandla stora abstrakta teman såsom religion och
etik. Stier (2009) beskriver att syftet med funktionalistiska beskrivningar av kultur är
att ta reda på varför människor med en viss kulturell bakgrund beter sig och handlar
som det gör genom att studera kulturens värden, lagar och regler (Stier, 2009, s. 27).
Dessa funktionalistiska beskrivningar innefattar också vardagliga likheter och
olikheter. Läraren kan lika väl börja med att presentera dessa vardagliga skillnader
som eleverna har lättare att förstå och därefter utveckla och fördjupa deras förståelse.

6.2 Metoddiskussion
Som det framkom i metodkapitlet av avhandlingen så utfördes det en
observationsstudie med stöd av ett observationsschema för att samla in data till
forskningen. Observationsschemat fungerade utmärkt som stöd för insamling av
material och DivEd´s principer var välformulerade. Detta bidrog till att jag lättare
59

Alexander Lundberg
kunde koncentrera mig på observationsprocessen utan att vara tvungen att konsultera
mina anteckningar för att påminna mig om vad det var som skulle observeras.
Fältanteckningarna fungerade också väldigt bra som datainsamlingsmetod och gav till
slut en tydlig bild av den språk- och kulturmedvetna miljö som också existerade
utanför klassrummen bland eleverna på bland annat rasten. Min tanke från början var
att fältanteckningarna skulle ha en stödjande funktion för observationsschemat men
under arbetets gång fick anteckningarna en mer central och likvärdig roll i
datainsamlingen.
Jag upplevde också att resultaten som jag fick var trovärdiga och tillförlitliga eftersom
ett motsvarande observationsschema till det som jag använde har använts tidigare av
Tilde Nordman (2019) i sin magisters avhandling som gjorts i samband med DivEd.
Utöver detta tror jag att om någon annan person skulle besöka samma skola med
samma schema och instruktioner som jag hade skulle hen få liknande resultat. En hög
tillförlitlighet kännetecknas av att forskningsinstrumentet ger samma resultat varje
gång förutom om det sker en variation i forskningsobjektet förstås. (Denscombe,
2009, s. 424.) Utöver detta så tillförde även strukturen av fältpraktiken som utfördes
i samband med datainsamlingen en viss trovärdighet och tillförlitlighet till
forskningen. Eftersom data insamlades över en längre tid på fältet hade jag en god
möjlighet att bekanta mig med forskningsmiljön. Både eleverna i klassen och skolans
personal hade möjligheten att vänja sig vid min närvaro. Målet med att hålla en låg
profil i början av min tid vid skolan var att bibehålla en så naturlig och ostörd miljö i
klassrummet som möjligt. En ostörd miljö ger möjlighet för genuina och spontana
interaktioner mellan eleverna och läraren, och risken för tillgjorda och oäkta lektioner
med syfte att passa in på mitt forskningsområde minskar.
Eleverna och personalen på skolan var medvetna om att jag skulle samla in data
genom observationsschema och fältanteckningar. Eftersom jag inte genomförde
intervjuer eller interagerade med eleverna på ett sådant sätt som skulle tänkas skapa
oäkta och falska situationer med syfte att gynna min forskning, var det inte nödvändigt
att begära forskningstillstånd från vårdnadshavare.

60

Alexander Lundberg

6.3 Förslag till fortsatt forskning
Det är värt att påminna om att forskningen som utfördes för avhandlingen undersökte
den interkulturella pedagogiska verksamheten i en relativt homogen finlandssvensk
skola. Därför skulle givetvis en liknande forskning men i en mångkulturell skola
kunna ge annorlunda resultat. Å andra sidan så var målet med min forskning att
undersöka hur prevalent interkulturell pedagogik och hur synlig undervisning kring
språklig och kulturell mångfald är i en skolmiljö som inte medvetet är mångkulturell.
Ett uppenbart sätt att fördjupa sig inom ämnet och i synnerhet forskningen som jag
utfört skulle kunna vara att göra intervjuer med lärare, elever och föräldrar. Detta för
att få en bredare spridning på forskningsmaterialet via åsikter av olika slag från olika
infallsvinklar. Lärarintervjuerna skulle kunna sträcka sig längre än endast de aktuella
lärarna i forskningsmiljön och kunde även involvera lärare och annan relevant
personal som arbetat vid skolan tidigare. Detta för att få en mer omfattande och
översiktlig bild av hur arbetet med den interkulturella pedagogiken sett ut över en
längre period. Det vill säga, vilken utveckling som har skett och vad som har noterats
av lärare angående bland annat skolverksamheten. Dessa typ av intervjuer skulle vara
intressanta att göra med föräldrar och elever på samma sätt men det kan vara mer
komplicerat att få tag på familjer som möjligen inte längre befinner sig i närområdet.
Ett annat område att utveckla skulle kunna vara någon form av jämförelsestudie
mellan olika skolor och deras verksamhet inom interkulturell pedagogik. Studien
skulle vara lärorik och givande oavsett hur stor skalan på forskningen är. Redan en
jämförelsestudie på kommunnivå mellan två eller fler skolor skulle garanterat ge
varierande resultat. Denna typ av studie skulle kunna ha en stor räckvidd beroende på
faktorer som bland annat ambitionsnivån och finansiering. Med tanke på hur mycket
av den forskning och teori jag bekantat mig med inom interkulturalitet och
interkulturell pedagogik som är skriven av svenska författare och handlar i stora drag
om den svenska skolverksamheten skulle en internationell jämförelsestudie mellan
Finland och Sverige vara väldigt intressant.

61

Alexander Lundberg

Litteraturförteckning
Alisaari, J. [u.å]. Monikielisyyden tukeminen varhaiskasvatuksessa. Hämtad
16.04.2020

från

https://www.oph.fi/sites/default/files/documents/monikielisyyden_tukeminen_varhai
skasvatuksessa.pdf
Basaran, H. (2016). Nyanlända elever i mitt klassrum – Språkutveckling med digitala
resurser Stockholm: Gothia Fortbildning.
Beckman, C. & Forsling, J. (2009). Från kulturkrockar till kulturmöten Affärskommunikation över kulturgränser. Stockholm: Liber.
Bell, J. (2011). Introduktion till forskningsmetodik. Lund: Studentlitteratur.
Bergstedt, B. & Lorentz, H. (2016). Interkulturella perspektiv. Pedagogik i
mångkulturella lärandemiljöer. Lund: Studentlitteratur.
Björklund, M. (2013). Multilingualism and Multiculturalism in the Swedish-Medium
Primary School Classroom in Finland - Some Teacher Views I International
Electronic Journal of Elementary Education 6/1, 117–136. Hämtad 23.04.2020 från
https://www.iejee.com/index.php/IEJEE/article/view/36/34
Borgström, M. (2004). Lärarens interkulturella kompetens i undervisningen. I P.
Lahdenperä (Red.), Interkulturell pedagogik i teori och praktik. (s. 33–56). Lund:
Studentlitteratur.
Brown, K. D. (2012). The Linguistic Landscape of Educational Spaces: Language
Revitalization and Schools in Southeastern Estonia. I D. Gorter, H. F. Marten, & L.
van Mensel, Minority Languages in the Linguistic Landscape (ss. 281–298). New
York: Palgrave MacMillan.

62

Alexander Lundberg
Coelho, E. (2009). Language and Learning in Multilingual Classrooms: A Practical
Approach. Bristol, England: Multilingual Matters.
Cummins, J. (2000). Language, Power and Pedagogy: Bilingual Children in the
Crossfire. Clevedon: Multilingual Matters.
Cummins, J. (2017). Flerspråkiga elever – Effektiv undervisning i en utmanande tid.
Stockholm: Natur & kultur.
Denscombe, M. (2009). Forskningshandboken – För småskaliga forskningsprojekt
inom samhällsvetenskaperna. Lund: Studentlitteratur.
DivEd a [u.å.]. Kulturmedveten praxis för lärare. Hämtad 14.01.2020 från
http://dived.fi/kulturmedveten-praxis-for-larare/
DivEd b [u.å.]. Språkmedveten praxis för lärare. Hämtad 14.01.2020 från
http://dived.fi/sprakmedveten-praxis-for-larare/
Ekman, G. (2003). Från prat till resultat – Om vardagensledarskap. Malmö: Liber.
Hanssen, I. (1998). Omvårdnad i ett mångkulturellt samhälle. Lund: Studentlitteratur.
Herberts, K. (2017). Språkliga landskap i Västerbotten och Österbotten. Från
enspråkighet till mångspråkighet. I L.-E. Edlund, & M. Nordman. Språkmöten i
Västerbotten och Österbotten (ss. 12–29). Umeå och Vasa: Bottniska Studier.
Ivars, A.-M. (2018). Dialekter och småstadsspråk (Svenskan i Finland idag och igår).
I V. Syrjälä. Namn - Språk - Ställe Språkbrukarna i Svenskfinlands offentliga rum (ss.
21–26). Helsingfors: Helsingfors Universitet.
Kohonen, V. Jaatinen, R. Kaikkonen, P. & Lehtovaara, J. (2014). Experiential
Learning in Foreign Language Education. Applied Linguistics and Language Study.
London: Routledge.
63

Alexander Lundberg

Kramsch, C. (1998). Language and Culture. Oxford: Oxford University Press.
Lahdenperä, P. (red.). (2004). Interkulturell pedagogik i teori och praktik. Lund:
Studentlitteratur.
Larzén, E. (2005). In pursuit of an intercultural dimension in EFL-teaching: exploring
cognitions among Finland-Swedish comprehensive school teachers. Åbo Akademis
förlag: Åbo Akademi University Press
Lorentz, H. (2013). Interkulturell pedagogisk kompetens – Integration i dagens skola.
Lund: Studentlitteratur.
Lorentz, H. (2009). Skolan som mångkulturell arbetsplats. Att tillämpa interkulturell
pedagogik. Lund: Studentlitteratur.
Lundberg, P. (1991). Utbildning och träning för interkulturell kommunikativ
kompetens. Pedagogiska institutionen, Lunds universitet, Lund: Studentlitteratur.
Nejadmehr, R. (2008). Mångkultur som vår kultur. I Nejadmehr R, Liedman S-E,
Doust, M.D. (Red.), Befria oss från mångkulturalism. Stockholm: Natur & Kultur.
Noble, H & Heale, R. (2019) Triangulation in research, with examples. Hämtad
03.05.2020 från https://ebn.bmj.com/content/22/3/67
Olsson, H & Sörensen, S. (2007). Forskningsprocessen. Kvalitativa och kvantitativa
perspektiv. Stockholm: Liber.
Pearce, B. (1994). Interpersonal communication. New York: Harper Collins College
Publishers.
Risager, K. (2005). Languaculture as a Key Concept in Language and Culture
Teaching. I B. Preisler, A. Fabricius, H. Haberland, S. Kjærbeck, & K. Risager (Eds.),
64

Alexander Lundberg
The Consequences of Mobility: Linguistic and Sociocultural Contact Zones Roskilde,
Denmark: Roskilde Universitet.
Said, E. (2000). Orientalism. Stockholm: Ordfront.
Slotte-Lüttge, A. & Forsman, L. (2013). Skolspråk och lärande. Utbildningsstyrelsen
och författarna. Tammerfors: Suomen Yliopistopaino
Starkey, H. (2003). Intercultural Competence and Education for Democratic
Citizenship: Implications for Language Teaching Methodology I G, Neuner, L.
Parmenter, H. Starkey, G. Zarate. Intercultural Competence (ss. 63–84). Strasbourg:
Council of Europe.
Stier, J. (2009). Kulturmöten - En introduktion till interkulturella studier. Lund:
Studentlitteratur.
Stier, J. & Sandström Kjellin, M. (2009). Interkulturellt samspel i skolan. Lund:
Studentlitteratur.
Szabó, T. P. (2018). Reflections on the Schoolscape. I M. Palander, R. Helka, & K.
Vesa. On the Border of Language and Dialect (ss. 156–190). Helsingfors: Finnish
Literature Society.
Tomalin, B & Stempleski, S. (2013). Cultural Awareness - Resource Books for
Teachers. Oxford: University Press.
Trost, J. (2010). Kvalitativa intervjuer. Lund: Studentlitteratur.
UNESCO: Recommendation concerning education for international understanding,
cooperation and peace and education relating to human rights and fundamental
freedoms. Adopted by the general Conference at its eighteenth sessions. Paris, 19
November 1974.

65

Alexander Lundberg
Utbildningsstyrelsen (2014). Grunderna för läroplanen i den grundläggande
utbildningen 2014. Helsingfors: Utbildningsstyrelsen.

66

Alexander Lundberg

Bilagor
Bilaga 1

Observationsschema
Antal lärare/ Skolgångsbiträden:
Antal elever:
Ämne:
Övrig information:

1. Identitet och kulturell kompetens
Läraren
identifierar,
utvärderar och
stärker elevers
tidigare kunskap,
färdigheter och
förmågor, samt
använder dem som
en resurs för
lärande.
Läraren stöder
elevers
identitetskonstrukti
on, inklusive
uttryck för kön,
religion, etnicitet,
språk, sexuell
orientering,
funktionsvariation,
social klass etc.

Går inte att
utvärdera/
är inte
relevant i
sammanhan
get.

I mycket
låg grad
eller inte
alls.

I ganska
låg grad.

I ganska I mycket
hög grad. hög
grad.

Går inte att
utvärdera/
är inte
relevant i
sammanhan
get.

I mycket
låg grad
eller inte
alls.

I ganska
låg grad.

I ganska I mycket
hög grad. hög
grad.

67

Alexander Lundberg
2. Mångsidiga undervisnings- och handledningsstrategier
Läraren ger de
elever mångsidiga
möjligheter att
läsa, skriva och
tala i alla ämnen.

Går inte att
utvärdera/
är inte
relevant i
sammanhan
get.

I mycket
låg grad
eller inte
alls.

I ganska
låg grad.

I ganska
hög grad.

I mycket
hög
grad.

Läraren erbjuder
möjligheter till
samarbete,
interaktion och
dialog mellan alla
elever.

Går inte att
utvärdera/
är inte
relevant i
sammanhan
get.

I mycket
låg grad
eller inte
alls.

I ganska
låg grad.

I ganska
hög grad.

I mycket
hög
grad.

Läraren stöder
elevers förståelse
och lärande
genom att ge stöd
och feedback.

Går inte att
utvärdera/
är inte
relevant i
sammanhan
get.

I mycket
låg grad
eller inte
alls.

I ganska
låg grad.

I ganska
hög grad.

I mycket
hög
grad.

3. Differentierad bedömning
Läraren
använder
en variation
av olika
sätt för att
låta elever
visa sin
kunskap.

Går inte att
utvärdera/
är inte
relevant i
sammanha
nget.

I mycket
låg grad
eller inte
alls.

I ganska
låg grad.

I ganska
hög grad.

I mycket
hög grad.

Läraren
beaktar
elevers
språkliga
kompetens
i
bedömning
en.

Går inte att
utvärdera/
är inte
relevant i
sammanha
nget.

I mycket
låg grad
eller inte
alls.

I ganska
låg grad.

I ganska
hög grad.

I mycket
hög grad.

68

Alexander Lundberg

4. Flerspråkighet
Läraren uppmuntrar elever
att dra nytta av alla de
språk de kan för att
fördjupa sin förståelse av
innehållet i olika
skolämnen.

5. Språkliga krav
Läraren identifierar de
språkliga kraven i
klassrumsaktiviteter och
uppgifter (strukturer och
begrepp som är krävande
och typiska för elevers
språkbruk).

Går inte
att
utvärdera/
är inte
relevant i
sammanh
anget.

I mycket
låg grad
eller inte
alls.

Går inte att
utvärdera/
är inte
relevant i
sammanhan
get.

I
mycket
låg
grad
eller
inte
alls.

I ganska
låg grad.

I
ganska
låg
grad.

I
ganska
hög
grad.

I ganska
hög
grad.

I
mycket
hög
grad.

I
myck
et
hög
grad.

69

Alexander Lundberg
Bilaga 2

Språken i skolmiljön
Mina iakttagelser och/eller förslag för att utveckla verksamheten för hur jag i
skolvardagen kan se och höra flera språk också utanför lektionstid. På följande sätt
upplever jag att flerspråkighet uppmuntras och uppskattas i hela skolmiljön:
1. Datum och beskrivning:
2. Datum och beskrivning:
3. Datum och beskrivning:

Goda relationer och välmående elever
Mina iakttagelser och/eller förslag för att utveckla verksamheten för hur
språkmedveten undervisning stöder ledarskapet i klassen, det allmänna välmåendet
och stödjande återkoppling mellan de olika parterna. Läraren använder ett
språkmedvetet förhållningssätt som ett verktyg för att stärka relationerna till eleverna.
1.
2.
3.
4.

Datum och beskrivning:
Datum och beskrivning:
Datum och beskrivning:
Datum och beskrivning:

70

Alexander Lundberg

Språkmedveten klassrumsinteraktion på
skolspråket (svenska)
Mina iakttagelser och/eller förslag för att utveckla verksamheten för hur
språkmedveten undervisning används i klassrum vid instruktioner, arbete, stödjande
återkoppling och utvärdering. Begrepp lyfts upp och diskuteras, lektionsmålen och
uppgifterna är tydligt beskrivna och gruppsammansättningarna ger möjlighet till
experimentella och kooperativa arbetssätt.
1.
2.
3.
4.

Datum och beskrivning:
Datum och beskrivning:
Datum och beskrivning:
Datum och beskrivning:

Språkmedveten klassrumsinteraktion på andra
språk
Mina iakttagelser och/eller förslag för att utveckla verksamheten för hur
språkmedveten undervisning används i klassrum för att främja användningen av olika
språk för alla elever. Det här kan inbegripa en uttalad uppmuntran att använda både
minoritets- och majoritetsspråk i klassummet eller en outtalad acceptans för den
flexibla användningen av olika språk, variationer eller dialekter i klassrummet. Det
kan också röra sig om samtal kring språk och språkval; när ska vilket språk talas med
vem och varför.
1.
2.
3.
4.

Datum och beskrivning:
Datum och beskrivning:
Datum och beskrivning:
Datum och beskrivning:

71

