Förutsättningar för och inställning gentemot deltagande i
talterapi och anpassningskurser på distans:
Kartläggning av personer med parkinsons sjukdom i
Finland

Enni Grönroos, 38610
Pro gradu-avhandling i logopedi
Handledare: Pirkko Rautakoski
Fakulteten för humaniora, psykologi och teologi
Åbo Akademi
2020

ÅBO AKADEMI –
FAKULTETEN FÖR HUMANIORA, PSYKOLOGI OCH TEOLOGI
Sammanfattning av avhandling pro gradu
Logopedi
Enni Grönroos
Förutsättningar för och inställning gentemot deltagande i
talterapi och anpassningskurser på distans: Kartläggning av
Arbetets titel:
personer med parkinsons sjukdom i Finland
Pirkko Rautakoski
Handledare:
Digitaliseringen av bland annat olika hälsovårdstjänster pågår som bäst, och
användningen av olika former av distansrehabilitering blir allt vanligare.
Distansrehabilitering är en kostnadseffektiv rehabiliteringsform, som minskar
problem som exempelvis geografiska avstånd kan ge upphov till. Effekten av
distansrehabilitering har redan undersökts med flera olika klientgrupper, och har
konstaterats vara en lika effektiv form av rehabilitering som traditionell
rehabilitering som ordnas på plats i närkontakt.
Ämne:
Författare:

Syftet med denna avhandling var att kartlägga om målgruppen, personer med
parkinsons sjukdom som bor i Finland, har förutsättningar för att delta i
rehabilitering på distans. Dessutom undersöktes om målgruppen efter
diagnostisering har fått talterapi eller hade deltagit i en anpassningskurs, och hur
de ställer sig till att rehabilitering ordnas på distans.
Data samlades in genom ett frågeformulär, som genom kontaktpersoner för olika
parkinsonklubbar skickades ut till deltagarna. Deltagare från 11 olika klubbar
deltog i studien, och sammanlagt 113 svar samlades in och analyserades.
Av deltagarna i undersökningen hade omkring en tredjedel efter diagnostisering
fått talterapi, som hade ordnats på traditionellt vis. Två tredjedelar av deltagarna
hade deltagit i en anpassningskurs, en eller flera gånger. Av dem hade 89 %
deltagit i kursen på plats vid ett rehabiliteringscenter, 3 % på distans och 8 % både
vid ett rehabiliteringscenter och på distans. Största delen av deltagarna hade de
förutsättningar som krävs för att kunna delta i rehabilitering på distans, i form av
en eller flera högtekniska apparater. Majoriteten av deltagarna hade grundläggande
kunskaper i användningen av dem, eller möjlighet att få hjälp med användningen
av dem. Majoriteten av personerna som deltog i undersökningen ställde sig positivt
till att talterapi ordnas på distans. Deltagarna ställde sig något mer förbehållsamt
till att anpassningskurser ordnas på distans.
Resultatet tyder på att talterapi och anpassningskurser med fördel i fortsättningen i
allt högre grad kan ordnas på distans. Viktigt att notera är att det finns personer
som inte har möjlighet att ta del av rehabilitering på distans, och att det är viktigt
att säkerställa att rehabilitering kan ordnas även för dem.
Nyckelord:
Datum: 7.11.2020

Anpassningskurs, distansrehabilitering, distansterapi,
parkinsons sjukdom, talterapi
Sidantal: 36 + 10

Förord
Jag vill tacka medlemmarna i de parkinsonklubbar som genom att fylla i mitt
frågeformulär deltog i min undersökning. Ett särskilt tack vill jag rikta till
kontaktpersonerna som tog hand om de praktiska arrangemangen i klubbarna.
Jag vill även tacka min handledare Pirkko Rautakoski som under processen med
avhandlingen har handlett och inspirerat mig i skrivarbetet. Därtill vill jag rikta ett
tack till Sonja Vidjeskog, som gett mig respons på språket i avhandlingen.

Innehållsförteckning

1 Inledning ............................................................................................................... 1
1.1 Distansrehabilitering ....................................................................................... 2
1.1.1 Förutsättningar för deltagande i distansrehabilitering ................................ 3
1.1.2 Inställning gentemot och erfarenheter av distansrehabilitering .................. 4
1.1.3 Distansrehabilitering i Finland.................................................................. 5
1.2 Parkinsons sjukdom ........................................................................................ 6
1.3 Rehabilitering för personer med parkinsons sjukdom ...................................... 8
1.3.1 Erfarenheter av distanstalterapi för personer med parkinsons sjukdom ..... 9
1.3.2 Erfarenheter av anpassningskurser på distans för personer med parkinsons
sjukdom ...........................................................................................................10
2 Syfte med avhandlingen .......................................................................................13
3 Metod ..................................................................................................................13
3.1 Datainsamling ...............................................................................................14
3.2 Frågeformuläret .............................................................................................14
3.3 Bearbetning av data och statistisk analys .......................................................15
4 Resultat ................................................................................................................17
4.1 Deltagande i talterapi och anpassningskurser .................................................19
4.2 Förutsättningar för att delta i rehabilitering på distans ....................................22
4.3 Förhållandesätt till distansrehabilitering .........................................................25
4.4 Öppna kommentarer ......................................................................................28
5 Diskussion ...........................................................................................................29
5.1 Rehabilitering för personer med parkinsons sjukdom .....................................29
5.2 Möjligheter för personer med parkinsons sjukdom att delta i
distansrehabilitering ............................................................................................31
5.3 Inställning gentemot anordnandet av distansrehabilitering .............................33
5.4 Avhandlingens begränsningar och förslag på fortsatt forskning ......................35
5.5 Slutsats ..........................................................................................................36
Referenser
Bilaga A
Bilaga B

Enni Grönroos

1

1 Inledning
Medicinsk rehabilitering kan se ut på flera olika sätt, och kan exempelvis bestå av
olika former av terapier och deltagande i anpassningskurser (Sosiaali- ja
terveysministeriö, u.å.). Digitaliseringen av olika tjänster var ett av målen i det
regeringsprogram som utarbetades av regeringen under ledning av dåvarande
statsminister Sipilä (Valtioneuvosto, 2018). Distanstalterapi är talterapi som sker på
distans, med hjälp av högtekniska apparater (ASHA, 2020a) och en
internetuppkoppling mellan terapeuten och klienten (ASHA, 2020b). För att
rehabilitering som ordnas på distans ska kunna genomföras behövs en högteknisk
apparat, exempelvis en smarttelefon, dator eller tablettdator samt olika applikationer.
I övrigt skiljer sig rehabilitering som ordnas på distans inte avsevärt från traditionell
rehabilitering som sker i närkontakt (Salminen m.fl., 2016). I denna avhandling
används termen distansterapi för talterapi som ordnas på distans.
Anpassningskurser är kurser som erbjuder stöd för personer som har blivit
diagnostiserade med olika typer av sjukdomar, och deras anhöriga (Folkhälsan, 2020;
Streng, 2014). Kamratstöd är en viktig del av kurserna (Kansaneläkelaitos, 2019).
Anpassningskurser ordnas av olika föreningar, exempelvis Folkhälsan och
Parkinsonförbundet rf (Folkhälsan, 2020; Parkinsonliitto ry, 2015b), och finansieras
av Folkpensionsanstalten (Kansaneläkelaitos, 2019). Anpassningskurser ordnas för
att hjälpa både patienten och anhöriga att anpassa sig till de förändringar en diagnos
för med sig, och kan erbjuda rehabilitering för att i fortsättningen bättre klara av
vardagen. Anpassningskurser genomförs i grupp (Kansaneläkelaitos, 2019).
Anpassningskurser kan ordnas i närkontakt vid en angiven plats, eller genomföras på
distans. I avhandlingen används paraplytermen distansrehabilitering när det är frågan
om antingen talterapi eller anpassningskurser, eller båda formerna av rehabilitering,
som ordnas på distans.
I takt med att tekniken utvecklas förbättras även möjligheterna för att
distansrehabilitering i framtiden i allt högre omfattning ska kunna användas
(Cherney & van Vuuren, 2012). Utvecklingen av distansrehabilitering erbjuder en
möjlighet att överstiga geografiska hinder mellan terapeuten och klienten (Denton,
2003). Övergången från traditionell rehabilitering som har skett på plats till

Enni Grönroos

2

rehabilitering som sker på distans är inte helt problemfri (Grillo, 2017). Effekten av
användningen av distansrehabilitering har redan undersökts med flera olika
klientgrupper, även personer med parkinsons sjukdom (hädanefter PS) (Theodoros,
Hill & Russel, 2016), men det återstår att undersöka om klientgruppen har de
tekniska förutsättningar som krävs för att kunna ta del av distansterapi eller
anpassningskurser som ordnas på distans.

1.1 Distansrehabilitering
Att ordna distansterapi och anpassningskurser på distans är ett sätt på vilket
digitalisering av tjänster kan ske (Salminen m.fl., 2016). Anordnandet av
rehabilitering på distans utgör en möjlighet för sådana personer, som trots intresse för
att delta i terapi inte har möjlighet att ta sig till mottagningen eller platsen där terapin
eller anpassningskursen skulle äga rum (De Angelis, Mourgo, Ferraz, Behlau, Pontes
& Andrade, 1997). Att ordna rehabilitering på distans kan även göra att tillgången till
olika resurser förbättras, och göra klienter mer delaktiga i sin vård och mer nöjda
med resultatet av den (Glykas & Chytas, 2004). Att ordna rehabilitering på distans
erbjuder således en kostnadseffektiv möjlighet som förbättrar möjligheterna att delta
i terapi, oberoende av det geografiska läget (Cherney & van Vuuren, 2012; Glykas &
Chytas, 2004). I Finland har Parkinsonförbundet rf räknat ut att genomförandet av
anpassningskurser på distans, med ett inledande veckoslut på plats vid ett
rehabiliteringscenter, kostar mellan 2470€ och 3200€. Att ordna motsvarande kurser
i helhet på distans kostar mellan 620€ och 680€ (Suomen Parkinson-liitto ry, u.å.).
Det är av hög vikt att talterapi som ordnas på distans har undersökts och konstaterats
vara lika effektiv som traditionell terapi som sker på mottagning (ASHA, 2016;
Denton, 2003). Talterapi som arrangeras på distans kan ske antingen i realtid eller
oberoende av terapeutens och klientens tid. Distansterapi som sker i realtid
förverkligas vanligen genom videosamtal, under vilka en motsvarande interaktion
som den mellan terapeuten och klienten på en mottagning eftersträvas (ASHA,
2020b). Den senare nämnda tidsoberoende formen av distansterapi innebär i regel att
talterapeuten lägger upp och ger ut olika uppgifter som klienten sedan självständigt
får genomföra (ASHA, 2020b; Grillo, 2017). Även hybridformer, som kombinerar
terapi som sker i realtid och tidsoberoende terapi, eller distansterapi och traditionell

Enni Grönroos

3

närterapi, är möjliga (ASHA, 2020b). Det finns inga begränsningar för var
distansterapi kan eller inte kan genomföras, men det är av hög vikt att ta i beaktande
att utrymmet uppfyller krav på sekretess och att det i rummet finns möjlighet till en
god internetuppkoppling. Störande faktorer, såsom bakgrundsbuller och dålig
belysning, bör minimeras (ASHA, 2020a). Före distansterapi kan tas i användning är
det av stor vikt att terapeuten har kunskap om och är insatt i användningen av
distansterapi (Denton, 2003).
Enligt de talterapeuter som deltog i studien av Grillo (2017), som gjordes i USA, kan
närvaro av en samtalspartner som med klienten deltar i distansrehabiliteringen vara
en stor fördel. Denna person kan exempelvis vara en familjemedlem, vårdpersonal
eller utomstående person som assisterar med bland annat användningen av tekniken.
Nästan 60 % av talterapeuterna i studien uppgav att de ofta hade stor nytta av denna
stödperson vid genomförandet av rehabilitering på distans (Grillo, 2017).

1.1.1 Förutsättningar för deltagande i distansrehabilitering
Ett krav för deltagande i rehabilitering på distans är tillgång till en högteknisk
apparat och internetuppkoppling (ASHA, 2020a; ASHA, 2020b). Statistikcentralen i
Finland har år 2018 presenterat en tabell ur vilken det framgår hur ofta personer i
olika åldrar använde internet. Av personer i pensionsåldern, personer som är över 65
år gamla, hade 28 % aldrig använt internet. Av de som uppgav att de hade använt
internet använde 10 % internet varje vecka men inte dagligen, medan 51 % använde
internet dagligen eller flera gånger per dag (Tilastokeskus, 2018). I en australiensk
undersökning av Nelson, Crossley, Bourke och Russel (2017), i vilken målgruppen
var personer som hade genomgått en ledbytesoperation, fick deltagarna efter att de
hade fått lämna sjukhuset fortsatt rehabilitering på distans ifrån sitt hem. Av dem
hade 72 % i sitt hem tillgång till en dator, och 69 % tillgång till en fungerande
internetuppkoppling. Av deltagarna var 65 % villiga att delta i rehabilitering på
distans, och en signifikant skillnad kunde konstateras mellan yngre och äldre
patienter (Nelson m.fl., 2017). Motsvarande statistik för undersökningar i vilka
målgruppen skulle ha varit personer med PS har inte påträffats.

Enni Grönroos

4

Di Mariano och Valmunen (2016) har i sin avhandling, som tar upp erfarenheter hos
personer med PS efter deltagande i Parkinsonförbundets anpassningskurs på distans,
tagit upp vad målgruppen använder högtekniska apparater till. Några exempel på
användningsområden personer med PS uppgav att de använder högtekniska apparater
till var internetbank, e-post, sociala medier och informationssök. Deltagarna uppgav
även att de använder högtekniska apparater till att läsa nyheter, och i sitt arbete (Di
Mariano & Valmunen, 2016). I avhandlingen framgick inte hur stor andel av
målgruppen som upplevde att de självständigt klarar av att använda apparaterna.
Grundläggande kunskaper i användningen av högtekniska apparater (ASHA 2020a),
eller närvaro av en stödperson som under rehabiliteringen kan assistera deltagaren i
användningen av apparaten eller apparaterna (Grillo, 2017) är nödvändigt för att
deltagande i rehabilitering på distans ska vara möjligt.

1.1.2 Inställning gentemot och erfarenheter av distansrehabilitering
Enligt de talterapeuter som deltog i undersökningen av Grillo (2017), var majoriteten
av de klienter som hade deltagit i talterapi på distans nöjda med
rehabiliteringsformen. De klagomål som klienterna mest frekvent rapporterade var
missnöje med apparaturen, tekniska problem med mikrofonen eller internet, och att
de skulle ha föredragit att interaktionen skulle ha skett ansikte mot ansikte (Grillo,
2017). En del av de personer med PS som deltog i Parkinsonförbundets
anpassningskurser som ordnades på distans uppgav efter kursen att de önskar att en
tablettdator under kursen skulle ha kunnat användas. Tablettdatorer är i regel
användarvänliga, och det är av hög vikt att möjligheten att delta i kurser på distans
ska vara så lätt och välfungerande som möjligt (Suomen Parkinson-liitto ry, u.å.).
I en australiensk studie av Shobha, Ward, Burns, Theodoros och Russell (2013)
deltog personer med olika grader av sväljningssvårigheter. Deltagarnas inställning
emot olika aspekter av distansterapi undersöktes före och efter att en talterapeutisk
bedömning av sväljningsförmågan genomfördes på distans. Ett högre antal deltagare
kände sig säkra med att delta i både bedömning och rehabilitering av
sväljningsförmågan på distans efter att bedömningen hade skett, än före. Ett flertal
deltagare var före bedömningen osäkra på om de skulle kunna se och höra
talterapeuten. Signifikant fler deltagare ansåg efter bedömningen att

Enni Grönroos

5

distansrehabilitering kan ersätta traditionell terapi som sker i närkontakt. De ansåg
även att det kunde leda till att hälsovårdstjänsters tillgänglighet förbättras, i och med
att rehabiliteringsformen sparar tid och pengar, och inte kräver en resa från en plats
till en annan (Shobha m.fl., 2013).
I en studie av Constantinescu m.fl., (2010) som gjordes i Australien, konstaterades
att talterapi som hade ordnats på distans hade en gynnsam effekt på bland annat
kontrollen av oralmotoriken och artikulationens precision. I studien deltog 61
personer. Efter att distansterapin hade avslutats undersöktes med hjälp av ett
frågeformulär hur nöjda deltagarna hade varit med distansterapin. Av deltagarna
uppgav över 50 % att de var nöjda med hur distansrehabiliteringen hade genomförts,
och över en tredjedel att de var mycket nöjda. Deltagarna ansåg att ljud- och
videokvaliteten var av god kvalitet, och var antingen nöjda, mycket nöjda eller mer
än nöjda med distansterapin som helhet.

1.1.3 Distansrehabilitering i Finland
Distansrehabilitering har i Finland använts endast i liten utsträckning fram tills år
2016 (Vuonovirta, 2016). I och med coronapandemin är det dock möjligt att
användningen av distansrehabilitering redan har ökat. I en pro gradu-avhandling från
år 2018 undersöktes i vilken omfattning talterapeuter i Finland har erfarenhet av
distanstalterapi. Av talterapeuterna som deltog i undersökningen hade en femtedel
erfarenhet av distanstalterapi. Dessutom uppgav över hälften av de 159 talterapeuter
som svarade att de inte hade erfarenhet av distansterapi, men att de trodde att de i
framtiden kommer att ge talterapi på distans (Svärd, 2018).
I Finland har distansrehabilitering utvecklats i ett flertal olika utvecklingsprojekt
sedan början av 2000-talet. Målgruppen för distansrehabilitering har i första hand
varit den åldrande befolkningsgruppen (Vuonovirta, 2016), dit även personer med PS
hör. Distanstalterapi kan bestå av bedömning, rehabilitering och handledning av
klienten, och kan ske individuellt eller i grupp (Naamanka, 2016). Användningen av
distansrehabilitering för personer med funktionsnedsättning eller personer som har
behov av psykoterapi har även undersökts (Vuonovirta, 2016).

Enni Grönroos

6

Ett exempel på distansrehabilitering som genomförts i Finland är Innokusti-projektet,
under vilket en studie om att ordna fysioterapi på distans för över 65 år gamla
personer som flyttat hem från en rehabiliteringsavdelning gjordes. Majoriteten av
deltagarna i studien klarade inte av att röra sig utomhus självständigt. De hade heller
ingen tidigare erfarenhet av att använda datorer, och hade inte själva de högtekniska
apparater som krävdes för att deltagande i studien skulle vara möjligt. I deltagarnas
hem installerades all nödvändig apparatur som krävdes för deltagande i
rehabiliteringen. Rehabiliteringen skedde i grupp, och genomfördes i realtid på
distans från deltagarnas hem. Av deltagarna var 94 % väldigt nöjda eller rätt så nöjda
med hur lättanvända apparaterna var, och 81 % ansåg att användningen av
apparaterna inte var komplicerat. En tredjedel av deltagarna upplevde under projektet
problem med internetuppkopplingen (Vesterinen, 2010).
I en pro gradu-avhandling i vilken sex personer med afasi, som hade fått talterapi på
distans deltog, undersöktes hur deltagarna hade upplevt talterapin, och hur de ställer
sig till att talterapi ordnas på distans. Även fyra anhöriga deltog i undersökningen.
Deltagarna i undersökningen var nöjda med både kontakten de hade haft till
talterapeuten och över hur tekniken under distansterapin hade fungerat. De ställde sig
positivt till att talterapi ordnas på distans (Ylimäki, 2019).
Parkinsonförbundet har under ett utvecklingsprojekt ordnat anpassningskurser som
har genomförts på distans för personer med PS, i vilka under åren 2015–2017 över
30 personer med PS har deltagit (Suomen Parkinson-liitto, u.å). Projektet och
genomförandet av anpassningskurserna beskrivs mer ingående i kapitel 1.3.2.

1.2 Parkinsons sjukdom
PS är en vanligt förekommande neurodegenerativ sjukdom (Wirdefeldt, Adami,
Cole, Trichopoulos & Mandel, 2011). Varje år diagnostiseras över 750 personer med
sjukdomen, och det uppskattas att mellan 10 000 och 12 000 personer lever med
diagnosen i Finland. Symtombilden samt sjukdomens progrediering varierar stort
mellan olika individer (Suomen Parkinsonliitto ry, 2014).

Enni Grönroos

7

PS uppstår till följd av degeneration av nervceller i området omkring den svarta
substansen, substantia nigra, i hjärnan. Området kontrollerar regleringen av bland
annat motorik, hållning och balans (Marsden, 1994). I takt med att nervcellerna
förstörs minskar nivån av dopamin i hjärnan, vilket leder till att symtomen hos den
insjuknade personen förvärras (Suomen Parkinsonliitto ry, 2014). I de återstående
cellerna kan inklusionskroppar, så kallade Lewykroppar, påträffas. De fungerar
således som en markör för diagnosen och den neurala degeneration den medför
(Gibb & Lees, 1988). Symtomen vid PS framträder vanligen hos personer som är
över 50 år gamla, men trots att sjukdomens prevalens ökar med stigande ålder kan
även yngre personer få diagnosen (Marsden, 1994).
Enligt Marsden (1994) består de första symtomen på PS ofta av svårigheter med
kontrollen av motoriska rörelser, och kan ta sig i uttryck i form av tremor, rigiditet,
brady-, hypo- och akinesi. Även en förändring i kroppshållningen kan ske. Tremor är
ett väldigt karakteristiskt symtom för personer med PS, och ses hos över 70 % av de
insjuknade. Hos de flesta insjuknade är symtomen i början av sjukdomens utbrott
diffusa. Domningskänslor eller känslor av smärta utan att känselförmågan påverkas
är exempel på allmänt förekommande tidiga symtom. Andra vanliga symtom som
ofta framträder i ett tidigt skede av sjukdomen är smärta eller ömhet i musklerna,
samt svaghet och/eller stelhet i extremiteterna. Svårigheter med att skriva för hand
samt en tilltagande oförmåga att genomföra repetitiva sekvenserade uppgifter,
exempelvis att borsta tänderna, knäppa knappar eller äta mat med sked kan vara de
enda symtomen som framträder under flera månaders tid. Andra symtom som
insjuknade personer ofta i ett tidigt skede lägger märke till är bland annat trötthet och
depression, en känsla av att fungera mer långsamt och upplevelsen av att vardagen
blir tyngre och mer påfrestande än tidigare (Marsden, 1994). Även lindriga kognitiva
svårigheter kan förekomma, vilka i takt med att sjukdomen framskrider kan
progrediera (Dalrymple-Alford m.fl., 2011).
Röstpåverkan av varierande svårighetsgrad är en vanlig följd av PS (Critchley, 1981;
Ho, Iansek, Marigliani, Bradshaw & Gates, 1999). Även artikulationen och talets flyt
kan påverkas till följd av att sjukdomen progredierar (Ho m.fl., 1999). Sjukdomen
kan även leda till att högre språkliga funktioner, såsom benämningsförmågan och
minnet, fungerar sämre. Det är mycket vanligt att rösten blir svagare och att talet blir

Enni Grönroos

8

mer tvekande och får sämre flyt (Critchley, 1981). Även sväljningsfunktionen kan till
följd av sjukdomen försämras (El Sharkawi m.fl., 2001).
Själva vården efter att diagnosen PS har fastställts varierar beroende på symtomen,
framtidsprognosen och den insjuknades egna önskemål. Största delen av patienterna
har vid den tidpunkt de får diagnosen ännu inga svårigheter med att tala, kontrollera
händernas rörelser eller med att gå, men tidig kontakt med tal-, fysio- och
ergoterapeuter är gynnsamt med tanke på att sakta ner sjukdomens framskridning.
Det finns även ett flertal olika läkemedel som kan användas för att sakta ned
sjukdomens progression och för att behandla symtomen (Marsden, 1994).

1.3 Rehabilitering för personer med parkinsons sjukdom
Kommunerna har, enligt hälso- och sjukvårdslagen, en skyldighet att planera och
ordna nödvändiga medicinska habiliterings- och rehabiliteringstjänster för sina
invånare (Sosiaali- ja terveysministeriö, u.å.). Tjänsterna kan bestå av handledning,
bedömning av funktions- och arbetsförmågan och undersökningar som utreder
möjligheterna till habilitering och rehabilitering. De kan även bestå av terapier,
hjälpmedelstjänster, anpassningskurser och habiliterings- eller
rehabiliteringsperioder vid olika instanser. Behovet av och innehållet i terapin
utarbetas i en habiliterings- eller rehabiliteringsplan. Om det finns ett behov av
hjälpmedel fås de antingen av kommunen eller via specialsjukvården.
Folkpensionsanstalten kan erbjuda krävande medicinsk rehabilitering för under 65 år
gamla personer som har behov av terapi på grund av en nedsatt funktionsförmåga
(Sosiaali- ja terveysministeriö, u.å.). Målsättningen med den krävande medicinska
habiliteringen eller rehabiliteringen är, att trots sjukdomen eller
funktionsnedsättningen kunna klara sig i vardagen (Kansaneläkelaitos, 2020).
Användningen av läkemedlet levodopa har konstaterats ha en positiv inverkan på
fonations- och artikulationsförmågan (Critchley, 1981), men även talterapi har
påvisats ha en gynnsam effekt för de personer med PS som till följd av sjukdomen
upplever röst- eller sväljningsproblem (Marsden, 1994). I en pro gradu-avhandling
från 2016, undersöktes i vilken omfattning personer med PS i Finland har fått
talterapi till följd av den röst- och sväljningspåverkan PS kan ge upphov till

Enni Grönroos

9

(Enegren, 2016). Av de 66 personer med PS som deltog i undersökningen hade 48,5
%, efter att de fått diagnosen, varit på konsultationsbesök hos en talterapeut, eller fått
talterapi. Över hälften av deltagarna hade träffat talterapeuten mellan en och fem
gånger.
En mycket använd och effektiv metod för att behandla den röst- och talpåverkan PS
kan ge upphov till är ”Lee Silverman Voice Treatment” (LSVT; El Sharkawi m.fl.,
2001; Fox, Ebersbach, Ramig & Sapir, 2012). Talterapeuter som arbetar med
personer med PS och i terapin har använt LSVT har noterat att metoden även haft en
positiv inverkan på alla faser av sväljningen och har underlättat den (El Sharkawi
m.fl., 2001). Användningen av LSVT ger lika goda resultat oberoende av om terapin
har ordnats traditionellt på en mottagning, eller som distansterapi (Constantinescu
m.fl., 2011). Det finns även andra metoder som i talterapin kan användas för att
uppnå en förbättrad röstkvalitet hos personer med PS. Ett exempel är en metod, med
vilken bättre glottisslutning och därmed högre röststyrka och en mer resonant röst
eftersträvas. Detta sker genom att upprepade gånger utföra olika strukturerade
övningar (De Angelis m.fl., 1997).

1.3.1 Erfarenheter av distanstalterapi för personer med parkinsons
sjukdom
I en studie av Constantinescu m.fl., (2011) undersöktes effekten av distansterapi, och
jämfördes med terapi som hade ordnats på en mottagning. Kunskaper i användningen
av högtekniska apparater var inte ett krav, eftersom terapin ägde rum i ett
universitetsutrymme där allt som berörde den högtekniska utrustningen som
användes vid terapin togs omhand av andra personer än deltagarna själva. Av de 17
personer som deltog i studien upplevde 7 under hela terapins gång inga problem med
utrustningen eller internetuppkopplingen. De övriga deltagarna upplevde i något
skede av terapin problem antingen med ljud- eller videokvaliteten, eller med att
tekniken hade gått sönder. Eftersom distansterapin ägde rum i ett
universitetsutrymme kunde problemen identifieras och lösas nästan omedelbart, och
det förblev oklart om deltagarna själva skulle ha klarat av att lösa problemet om hjälp
inte hade funnits tillgängligt. Det står klart att tekniska problem under distansterapi
kan uppstå, och att det finns ett behov av att vara förberedd på dem med en konkret

Enni Grönroos

10

handlingsplan, eftersom avståndet mellan terapeuten eller annan personal som kan
assistera vid användningen av tekniken, och terapins mottagare kan vara långt
(Constantinescu m.fl., 2011).
Manor, Mootanah, Freud, Giladi och Cohen (2013) har gjort en studie med personer
som hade diagnostiserats med PS och fick terapi på distans för sväljningssvårigheter.
I studien deltog sammanlagt 42 personer, varav samtliga via FEES-undersökning
hade konstaterats ha sväljningssvårigheter. Ur studien exkluderades de personer som
före studien påbörjades konstaterades ha svårigheter med att följa instruktioner eller
hade signifikant nedsatt syn eller hörsel. En grupp fick terapi på distans, och en på
traditionellt vis på mottagning. Båda gruppernas sväljningsfunktion förbättrades
signifikant, och ingen signifikant skillnad kunde konstateras mellan grupperna. Även
talterapeuterna som hade gett terapin uppgav att de var lika nöjda med båda
uppläggen (Manor m.fl., 2013).
Även effekten av talterapi som genomförs i grupp och på distans för personer med
PS har undersökts. Talterapi som har genomförts i grupp på distans har konstaterats
kunna vara en effektiv rehabiliteringsform för den röstpåverkan som kan ses hos
personer med PS (Quinn, Park, Theodoros & Hill, 2018).

1.3.2 Erfarenheter av anpassningskurser på distans för personer med
parkinsons sjukdom
Att resa en lång väg för att delta i en anpassningskurs kan vara ett problem för
personer med PS (Kaisko & Kanerva, 2016). Verkkosova är namnet på ett projekt av
Parkinsonförbundet rf, som inleddes år 2015 eftersom behovet av att utveckla och
utvidga utbudet av innehållet i traditionella anpassningskurser hade uppstått. Det
främsta målet med projektet var att skapa en nätbaserad anpassningskurs för personer
med PS, i vilken mångprofessionell handledning och kamratstöd skulle ingå.
Eftersträvan var, att projektet skulle bli en bestående kursform för att komplettera
Parkinsonförbundets utbud av anpassningskurser. Projektet administrerades av
Parkinsonförbundet, och förverkligades i nära samarbete med Åbos yrkeshögskola.
Projektet finansierades av Ray, som senare slogs samman med Veikkaus. Före

Enni Grönroos

11

projektets början hade anpassningskurser för personer med PS inte genomförts på
distans i Finland (Suomen Parkinson-liitto ry, u.å.).
Ett stort intresseområde var hur deltagarnas interaktion sinsemellan och uppkomsten
av kamratstöd under den nya kursformen skulle förverkligas. I likhet med de kurser
som har ordnats på traditionellt vis på plats var målsättningen med de nätbaserade
kurserna att stödja deltagarna i deras anpassningsprocess genom att igenom övningar
och gruppdiskussioner erbjuda information och färdigheter för att bättre klara sig i
vardagen. De personer som deltog i Verkkosova-anpassningskurserna antogs gynnas
av den aktuella informationen om självvård som de fick ta del av, kamratstödet som
de fick av de andra deltagarna och av möjligheten att även i fortsättningen kunna
utnyttja internetbaserade tjänster i olika situationer (Suomen Parkinson-liitto ry, u.å.).
Med Verkkosova-projektet eftersträvades att nå särskilt personer som nyligen
insjuknat i PS, och personer som fått diagnosen PS och fortfarande var i arbetsför
ålder. Den bakomliggande tanken var att öka den geografiska jämställdheten, i och
med att resan till en annan ort och frånvaro från arbete inte var ett hinder för
deltagande. Det är vanligt att personer med PS under sjukdomens begynnelse
förnekar den och inte vill berätta om diagnosen för sin arbetsgivare eller personer i
näromgivningen. Verkkosova-kursformen antogs medföra att tröskeln för att delta i
kursen skulle sänkas (Suomen Parkinson-liitto ry, u.å.).
Under projektet ordnades fyra kurser. Av dem genomfördes två i helhet på distans,
och två på distans efter att de hade inletts med ett veckoslut på plats. Kurserna bestod
av videosamtal i grupp, en dag i veckan under 1,5–2 timmar åt gången, under 8
veckors tid. Före kursens början och under den första träffen fick deltagarna
instruktioner om den teknik som behövdes under kursen. Tekniskt stöd fanns
tillgängligt för både kursens deltagare och handledare. Videosamtalen följde i regel
samma mönster under varje gruppträff. Under veckoslutet som genomfördes på plats
fick deltagarna bland annat öva på att använda tekniken som senare behövdes för att
på distans kunna delta i gruppträffarna (Suomen Parkinson-liitto ry, u.å.).
Kursdeltagarnas åsikter efter att kursen avlutades samlades in och undersöktes.
Resultatet för frågan som undersökte hur väl deltagarna, på en skala från 1 till 5,

Enni Grönroos

12

upplevde att de under kursen hade uppnått sina målsättningar var i medeltal 4,11
(Eriksson & Lantela, 2016). Majoriteten av kursdeltagarna ansåg att
anpassningskursen hade varit nyttig och värd att delta i (Kaisko & Kanerva, 2016).
Deltagarna på de två första kurserna uppskattade att deltagandet i kursen var smidigt
och flexibelt, förmånligt och att de genom att delta i kursen fick nyttig information
och kamratstöd (Di Mariano & Valmunen, 2016). Flera av deltagarna uppgav att
deras tekniska färdigheter under kursen utvecklades, och att de fick en känsla av att
ha lyckats eftersom de hade klarat av att delta i och slutföra kursen (Suomen
Parkinson-liitto ry, u.å.). De två sista kurserna fick i medeltal högre poäng på de
olika frågorna, än de två första. Detta kan förklaras av att kursernas innehåll
utvecklades under projektet, och att flera av experterna deltog i flera av kurserna och
därmed lärde sig vad som fungerade väl, och kunde utveckla innehållet därefter
(Tenhunen, Thynell & Österman, 2016). Deltagarna uppgav att tröskeln för att delta i
Verkkosova-kursen var lägre än för traditionella anpassningskurser, eftersom
deltagandet var möjligt oavsett var deltagarna bodde, och en resa till platsen där
kursen skulle genomföras inte var ett krav (Kaisko & Kanerva, 2016).
Graden av tekniska problem under kursen var varierande, och lyftes i utvärderingen
efter kursen fram av flera deltagare (Di Mariano & Valmunen, 2016; Eriksson &
Lantela, 2016; Suomen Parkinson-liitto ry, u.å; Tenhunen m.fl., 2016). De tekniska
problemen kritiserades eftersom de hade en negativ inverkan på gruppdiskussionerna
(Eriksson & Lantela, 2016). Flera av deltagarna gav vid utvärderingen av kursen låga
poäng för påståendet “videosamtalen fungerade tekniskt väl”. På alla kurserna
minskade mängden tekniska problem under kursens gång. Internetuppkopplingen var
vid alla tillfällen inte av tillräckligt bra kvalitet för att visa bilden och spela ljudet för
alla åtta deltagare. Även detta förbättrades under kursens gång, men det
konstaterades att det till en del geografiska områden var omöjligt att få en tillräckligt
god internetuppkoppling för att den skulle fungera problemfritt (Suomen Parkinsonliitto ry, u.å.).
Hiivola, Sirkki och Viman (2016) har efter kurserna undersökt handledarens roll
under videosamtalen. De konstaterade att handledaren under samtalen främst
fungerade i en social roll. De noterade även att handledaren hade en viktig teknisk
roll. Under kursen hjälpte handledaren exempelvis till med att justera kameror,

Enni Grönroos

13

säkerställde att tekniken fungerade, och löste tekniska problem sammanlagt vid
tiotals olika tillfällen (Hiivola m.fl., 2016).
Som fortsättning på projektet utfördes ett annat projekt, Verkkosova II. Det projektet
pågick under åren 2017 och 2018, under vilket kursutbudet utvidgades till nya
målgrupper och nya teman, samt bearbetades för att bli mer välfungerande. I och
med projektet genomfördes ännu en kurs i sin helhet på distans (Parkinsonliitto ry,
2015a). Efter Verkkosova-projekten förblev anpassningskurser som ges på distans en
bestående del av Parkinsonförbundets verksamhet (Suomen Parkinson-liitto ry, u.å.).

2 Syfte med avhandlingen
En del av de rehabiliteringstjänster som finns tillgängliga för personer med PS i
Finland erbjuds och genomförs redan i dagens läge på distans. Av den orsaken var
det betydelsefullt att undersöka om personer med PS har de förutsättningar och
färdigheter som förutsätts för att de ska kunna delta i talterapi eller
anpassningskurser på distans. Vidare var syftet med avhandlingen att undersöka hur
målgruppen förhåller sig till att talterapi eller anpassningskurser ordnas på distans.
Forskningsfrågorna var (1) i vilken utsträckning personer med PS i Finland har fått
talterapi och hade deltagit i anpassningskurser, och hur stor andel av dem som hade
genomförts på distans, (2) hurdana förutsättningar personer med PS har för att delta i
rehabilitering på distans, och (3) hur personer med PS förhåller sig till att
rehabilitering ordnas på distans.

3 Metod
Undersökningen genomfördes som en enkätstudie, och data samlades in genom ett
frågeformulär (bilaga A & B). Deltagarna i undersökningen var personer som har
diagnostiserats med PS i Finland. Det etiska tillståndet för undersökningen beviljades
av Åbo Akademis etiska nämnd i oktober 2019 och Parkinsonförbundet rf i
november 2019. Förfrågan om att delta i undersökningen genom att besvara ett
frågeformulär skickades ut till kontaktpersoner för olika parkinsonklubbar i olika
delar av Finland. Frågeformuläret fanns tillgängligt på både finska (bilaga A) och
svenska (bilaga B).

Enni Grönroos

14

3.1 Datainsamling
Data samlades in från medlemmar i finländska parkinsonklubbar. Datainsamlingen
skedde under tiden 3.12.2019 – 9.3.2020. Värt att notera är att datainsamlingen
gjordes före coronapandemin bröt ut. Pandemin har således inte haft någon inverkan
på deltagarnas svar. Kontaktuppgifter till kontaktpersonerna för parkinsonklubbarna
samlades in via Parkinsonförbundets webbplats. De klubbar vars kontaktuppgifter
inte innehöll en e-postadress, samt de klubbar som inte var verksamma,
exkluderades, och resterande klubbar kontaktades per e-post. Kontaktpersonerna till
de klubbar som tackade ja till att delta i undersökningen, sammanlagt 11 stycken,
ombads uppge sina kontaktuppgifter och uppskatta hur många deltagare som skulle
delta i deras klubbmöte, och skulle kunna delta i undersökningen. Efter att
kontaktpersonen hade svarat på dessa frågor skickades frågeformulären till dem per
post. Sammanlagt postades 200 frågeformulär ut till klubbarna. Klubbarnas
kontaktpersoner ansvarade för utdelningen av frågeformulären till deltagarna under
ett klubbmöte, där frågorna i frågeformuläret besvarades anonymt.
Kontaktpersonerna samlade sedan in de ifyllda frågeformulären, och skickade dem
tillbaka till Åbo Akademi i ett färdigt frankerat kuvert.
Sammanlagt 116 besvarade frågeformulär returnerades, svarsprocenten var 58 %.
Procentantalet är emellertid endast riktgivande, eftersom det är oklart hur många
personer som deltog i klubbmötet under vilket frågeformuläret delades ut, och hur
stor andel av de personer som deltog i mötet valde att delta i undersökningen. Tre
formulär exkluderades från undersökningen. Två formulär exkluderades eftersom
handstilen var oläslig och informationen inte pålitligt kunde överföras till
elektroniskt format, och ett eftersom personen som fyllde i det inte hade PS. Det
slutliga deltagarantalet var således 113 personer. Svaren fördes sedan över i
elektronisk form och förvarades bakom lösenord. Efter att informationen överförts
till elektroniskt format förstördes blanketterna.

3.2 Frågeformuläret
Frågeformuläret piloterades bland några studerande vid Åbo Akademi och ett fåtal
personer inom samma ålderskategori som målgruppen, men som inte hade diagnosen

Enni Grönroos

15

PS. Efter några små ändringar i hur frågorna var formulerade konstaterades
frågeformuläret vara färdigt att skickas ut.
På blankettens första sida fanns information om undersökningen. I texten framkom
vad syftet med undersökningen var, att deltagandet är frivilligt och sker anonymt,
och att deltagarna genom att lämna in frågeformuläret godkänner att informationen
som framkommer i formuläret används i avhandlingen. Även kontaktuppgifter till
både avhandlingens författare och handledare fanns bifogade.
På frågeformulärets andra sida fanns en kort informationsdel om hur frågorna i
formuläret skulle besvaras. De fyra första frågorna bestod av frågor som kartlade
deltagarnas bakgrundsuppgifter. Dessa innefattade frågor om deltagarnas kön, ålder,
vilket landskap de bodde i och hur många år sedan de hade fått diagnosen PS. I de
följande fem frågorna ombads deltagarna att uppge vilka högtekniska apparater de
hade, vad de använde dem till, om de självständigt klarade av att använda dem och
av vem och i vilken omfattning de hade möjlighet att få hjälp med användningen av
apparaterna. Med frågorna 10–17 undersöktes om deltagarna, efter att de fått
diagnosen PS, hade fått talterapi eller deltagit i en anpassningskurs. De ombads även
svara på hur talterapin eller anpassningskursen hade genomförts, samt beskriva hur
de hade upplevt talterapin eller anpassningskursen om den hade genomförts på
distans. Med en skild fråga undersöktes hur deltagarna, oavsett om de hade eller inte
hade fått talterapi eller deltagit i en anpassningskurs, ställde sig till att ordna talterapi
eller anpassningskurser på distans. Frågeformulärets sista fråga var en öppen fråga,
där deltagarna om de ville fick kommentera eller delge åsikter om ämnet.

3.3 Bearbetning av data och statistisk analys
Informationen som samlades in via frågeformulären överfördes först i
tabellprogrammet Excel. Svarsalternativen kodades om från text till siffror. I Excel
gjordes de deskriptiva analyserna och procentuträkningarna. Även figurerna, som
presenteras i kapitel 4, skapades med hjälp av programmet. Data fördes sedan över
till statistikprogrammet IBM SPSS Statistics, version 26, i vilket de statistiska
analyserna gjordes.

Enni Grönroos

16

Sammanlagt 26 personer (23 %) uppgav inte sin ålder i frågeformuläret. Nio av dem
var kvinnor och sjutton var män. Informationen om åldern hos deltagarna
kompletterades i data genom att åldern av de första nio kvinnorna som hade uppgett
sin ålder lades till för de nio kvinnor vilkas ålder saknades. På motsvarande sätt lades
åldern till för de 17 män som i frågeformuläret inte hade uppgett sin ålder. För den
statistiska analysen grupperades svaren för deltagarnas ålder, hemlandskap, de
apparater deltagarna hade och deltagarnas inställning gentemot att talterapi och
anpassningskurser ordnas på distans. Deltagarnas ålder delades in i fyra olika
grupper. I den första gruppen fanns de deltagare som var mellan 51 och 60 år gamla,
i den andra de deltagare som var mellan 61 och 70 år gamla, i den tredje de deltagare
som var mellan 71 och 80 år gamla, och i den sista gruppen de deltagare som var
mellan 81 och 90 år gamla. De apparater som deltagarna hade i användning delades
in enligt antal, så att den första gruppen bestod av de deltagare som uppgav att de
hade en högteknisk apparat, grupp två av de deltagare som hade två högtekniska
apparater, grupp tre av de deltagare som hade tre eller flera högtekniska apparater,
och grupp fyra av de som inte hade några högtekniska apparater alls i användning.
Deltagarnas inställning till ordnandet av talterapi eller rehabilitering på distans
delades för båda frågeställningarna på motsvarande sätt in i fyra olika grupper. I den
första gruppen fanns de deltagare som ställde sig mycket positivt eller positivt till att
ordna någondera rehabiliteringsformen på distans. I den andra gruppen fanns de som
var neutrala i frågan, och i den tredje gruppen de som ställde sig förbehållsamt eller
mycket förbehållsamt till att ordna någondera rehabiliteringsformen på distans. I den
sista gruppen fanns de deltagare, som valde svarsalternativet ”kan inte säga”.
Eventuella skillnader i svaren för olika grupper analyserades i SPSS Statistics med
hjälp av Chikvadrat-test.
De öppna frågorna i frågeformuläret analyserades genom att på basen av innehållet
gruppera dem i olika kategorier. En stor del av kommentarerna togs upp av endast en
eller ett fåtal deltagare. I resultatet rapporterades kommentarerna inte som direkta
citat, utan som mer generella synpunkter.

Enni Grönroos

17

4 Resultat
Av deltagarna som besvarade frågeformuläret fyllde 86 % (n= 97) i det
finskspråkiga frågeformuläret, och 14 % (n= 16) det svenskspråkiga. Av deltagarna i
undersökningen var 39 % (n= 44) kvinnor, och 61 % (n= 69) män. Sammanlagt 26
deltagare uppgav inte sin ålder i frågeformuläret. Medelåldern för de övriga
deltagarna (n= 87) var 70 år (vv= 53–85 år). Även efter att data för åldern hade
kompletterats var medelåldern för deltagarna 70 år. Av de deltagare som hade
uppgett sin ålder var omkring en femtedel i arbetsför ålder.
Tabell 1
Deltagarnas ålder
n (före

% (före

n (efter

% (efter

komplettering) komplettering) komplettering) komplettering)
51–60 år

8

7

10

9

61–70 år

39

34,5

51

45

71–80 år

35

31

45

40

81–90 år

5

4,5

7

6

Uppgavs inte

26

23

-

-

Totalt

113

100

113

100

Av deltagarna uppgav 95 % hur många år det gått sedan de hade fått diagnosen.
Deltagarna hade fått diagnosen för i medeltal 8 år sedan (vv= 1–31 år). Av deltagarna
hade ungefär 70 % fått diagnosen för 10, eller färre än 10, år sedan.

Enni Grönroos

18

Tabell 2
År sedan diagnostisering
n

%

1–5 år

39

35

6–10 år

39

35

11–15 år

15

13

16–20 år

13

12

21–25 år

0

0

26–31 år

1

<1

Uppgavs inte

6

5

113

100

Totalt

Ur tabell 3 framgår i vilket landskap deltagarna bodde. Av deltagarna uppgav 45 %
att de bodde i Nyland. Fem deltagare uppgav att de bodde i något annat landskap än
de som nämns i tabellen. För att skydda deltagarnas identitet specificerades dessa
inte.
Tabell 3
Deltagarnas hemlandskap
n

%

Nyland

50

44

Södra Savolax

16

14

Mellersta Finland

14

12

Norra Savolax

11

10

Birkaland

9

9

Norra Österbotten

7

6

Andra

5

4

Uppgavs inte

1

1

113

100

Totalt

Enni Grönroos

19

4.1 Deltagande i talterapi och anpassningskurser
I fråga nummer 10 efterfrågades om deltagarna efter att de diagnostiserats med PS
hade fått talterapi. Av deltagarna uppgav 30 % att de hade fått talterapi efter att de
diagnostiserats med PS.
Tabell 4
Deltagande i talterapi efter diagnostisering av PS
n

%

Ja

34

30

Nej

77

68

Vet inte

1

1

Uppgavs inte

1

1

113

100

Totalt

Av de personer som svarade att de hade fått talterapi uppgav 21 deltagare att de hade
fått talterapi på en talterapeuts mottagning som traditionell närterapi. Elva deltagare
uppgav att de hade fått talterapi som närterapi, men på någon annan plats än en
talterapeuts mottagning, och två deltagare att de hade fått talterapi både på en
talterapeuts mottagning och även någon annanstans. Av de deltagare som fått
talterapi på någon annan plats uppgav sju personer att de fått talterapi som
gruppterapi, två personer att talterapeuten hade besökt deras hem, en person att hen
hade fått talterapi vid Aalto-universitetet och en att hen hade fått talterapi i en
parkinsonklubbs utrymme. Ingen av deltagarna hade fått talterapi som hade
genomförts på distans. Eventuella skillnader mellan deltagarnas hemlandskap
gällande om deltagarna hade fått talterapi eller inte undersöktes med hjälp av
Chikvadrat-test. En statistiskt signifikant skillnad mellan om deltagarna hade fått
talterapi eller inte beroende på deras hemlandskap konstaterades (X² (18) = 29,326, p
= 0.045). Deltagare från Nyland uppgav oftare än förväntat enligt analysen att de
hade fått talterapi, och färre deltagare än förväntat uppgav att de inte hade fått terapi
(tabell 5). Resultatet var omvänt för de deltagare som var hemma från Norra Savolax.
Färre än förväntat uppgav att de har fått talterapi, och flera än förväntat att de inte har
fått talterapi. Svaren från Norra Österbotten liknade svaren från Norra Savolax,

Enni Grönroos

20

medan svaren från de deltagare som var hemma från andra landskap var nära det
enligt analysen förväntade antalet.
Tabell 5
Skillnaden mellan om deltagare från olika landskap har fått talterapi efter att de har
diagnostiserats med PS (N = 112)
Fördelning av svaren om deltagande i talterapi
efter diagnostisering av PS
Ja

Nej

Vet inte

Totalt

Exp.

n

Exp.

n

Exp.

n

n

4,9

5

11,0

11

0,1

0

16

Mellersta Finland

4,3

4

9,6

10

0,1

0

14

Birkaland

2,8

2

6,2

7

0,1

0

9

Norra Österbotten

2,1

0

4,8

6

0,1

1

7

Norra Savolax

3,4

0

7,5

11

0,1

0

11

Nyland

15

21

33,5

28

0,4

0

39

Annat

1,5

2

3,4

3

0,0

0

5

1

112

Hemlandskap Södra Savolax

Totalt

34

76

Exp.=det enligt modellen förväntade värdet
Fråga nummer 14 besvarades av alla utom två deltagare. Med frågan undersöktes om
deltagarna hade deltagit i en anpassningskurs efter att de diagnostiserats med PS.
Nästan 70 % av de deltagare som besvarade frågan uppgav att de hade deltagit i en
anpassningskurs efter att de fått diagnosen PS.

Enni Grönroos

21

Tabell 6
Deltagande i anpassningskurs efter diagnostisering av PS
n

%

Ja, en gång

46

40

Ja, flera gånger

30

27

Nej

35

31

Uppgavs inte

2

2

113

100

Totalt

Med fråga nummer 15 efterfrågades var anpassningskursen som deltagarna hade
deltagit i hade genomförts. Majoriteten av deltagarna hade deltagit i
anpassningskursen vid ett rehabiliteringscenter.
Tabell 7
Var anpassningskursen i vilken deltagarna hade deltagit hade genomförts
n

%

Vid ett rehabiliteringscenter

65

58

På distans via ett högtekniskt hjälpmedel

2

1,5

högtekniskt hjälpmedel

6

5

Vet inte

3

2,5

Uppgavs inte

37

33

Totalt

113

100

Både vid ett rehabiliteringscenter och på distans via ett

Även skillnaden mellan deltagande i en anpassningskurs enligt deltagarnas
hemlandskap undersöktes med hjälp av Chikvadrat-test. Ingen statistiskt signifikant
skillnad kunde konstateras mellan deltagare från olika hemlandskap gällande hur de
hade eller inte hade deltagit i en anpassningskurs (p = 0.238).
Fråga nummer 16 var en öppen fråga där de deltagare som hade deltagit i en
anpassningskurs på distans via en högteknisk apparat fick uppge sina åsikter om
kursformen. Fördelar med kursformen som flera deltagare lyfte fram var att de inte
behövde resa någonstans utan kunde delta från sitt eget hem, och att det är en

Enni Grönroos

22

kostnadseffektiv form av rehabilitering. Flera deltagare kommenterade att de ansåg
att deltagande i en anpassningskurs på distans hade varit en positiv upplevelse.
Nackdelar som deltagarna lyfte fram innefattade i första hand problem som
deltagarna hade haft med internetanslutningen. Några deltagare kommenterade även
att de hade saknat mänsklig kontakt.

4.2 Förutsättningar för att delta i rehabilitering på distans
Samtliga deltagare besvarade fråga nummer 5, med vilket det efterfrågades vilka
högtekniska apparater som deltagarna hade i användning.
28,32%
24,78%

17,70%

8,85%

7,96%
5,31%

5,31%
1,77%

Dator,
Dator och
tablettdator smarttelefon
och
smarttelefon

Dator

Smarttelefon Dator och Tablettdator Tablettdator
tablettdator
och
smarttelefon

Inget

Figur 1. Högtekniska apparater som deltagarna hade i användning (N = 113).
Majoriteten av deltagarna hade minst en högteknisk apparat i användning. Endast
omkring 5 % uppgav att de inte ägde någon högteknisk apparat. Utöver dessa uppgav
en deltagare att hen utöver andra högtekniska apparater även hade en smart-TV. En
annan deltagare hade utöver de andra apparaterna även en PlayStation. En av
deltagarna uppgav att hen hade en smarttelefon, som hen dock ”inte kan eller ser att
använda”.

Enni Grönroos

23

Skillnaden mellan deltagare i olika åldersgrupper gällande hur många högtekniska
apparater de hade i användning undersöktes med hjälp av Chikvadrat-test. Ingen
statistisk signifikant skillnad mellan åldersgrupperna kunde konstateras (p = 0,452).
I fråga nummer 6 ombads deltagarna att berätta till vad de använder de apparater som
de hade uppgett att de har. Frågan var ställd som en öppen fråga, och av den orsaken
gav informationen som framkom endast riktgivande information om till vad
deltagarna i undersökningen använde sina apparater. De användningssyften som mest
frekvent kom fram var (1) till att sköta bankärenden och betala räkningar via
internetbank, (2) till kommunikation och till att hålla kontakt med andra människor
och (3) till att hantera e-post. Även informationssökning på internet togs upp av flera
deltagare, samt att läsa nyheter och tidningar och generellt använda olika
applikationer och funktioner på internet. Flera deltagare uppgav även att de använde
apparaterna till att se på TV eller videor, till att använda olika sociala medier, spela
spel eller lyssna på musik och ljudböcker. Några deltagare uppgav även att de utfört
arbete med hjälp av apparaterna.
I fråga nummer 7 efterfrågades hur självständigt deltagarna klarar av att använda sina
apparater.
Tabell 8
Deltagarnas självständiga användning av apparaterna
n

%

Ja

88

78

Nej

19

17

Jag vet inte

3

2,5

Uppgavs inte

3

2,5

113

100

Totalt

En deltagare svarade att hen inte självständigt klarar av att använda några
högtekniska apparater, och en att hen inte alls använder de apparater hen har.

Enni Grönroos

24

Skillnaden mellan deltagare i olika åldersgrupper och i vilken omfattning de
upplevde att de självständigt klarar av att använda de högtekniska apparaterna
undersöktes med Chikvadrat-test. Resultatet närmade sig ett signifikant värde, men
uppnådde inte statistisk signifikans (p = 0,054).
Med fråga nummer 8 undersöktes om deltagarna hade möjlighet att få hjälp med
användningen av apparaterna när de behövde det. Ungefär 70 % av deltagarna
uppgav att de alltid eller oftast har möjlighet att få hjälp med användningen av sina
apparater när de behöver det.
Tabell 9
Deltagarnas möjlighet att få hjälp med användningen av apparaterna
n

%

Ja, alltid när jag behöver det

47

41,5

Ja, oftast

30

27

Ja, men inte nödvändigtvis när jag skulle behöva det

19

17

Sällan

9

8

Aldrig

1

0,5

Jag vet inte

3

2,5

Uppgavs inte

4

3,5

113

100

Totalt

Med hjälp av fråga nummer 9 undersöktes av vem deltagarna hade möjlighet att få
hjälp med användningen av de högtekniska apparaterna. Över hälften av deltagarna
uppgav att de hade möjlighet att få hjälp med användningen av apparaterna av en
familjemedlem.

Enni Grönroos

25

Tabell 10
Av vem deltagarna har möjlighet att få hjälp med användningen av apparaterna
n

%

En familjemedlem

65

57,5

Släktingar eller vänner

18

16

Professionella

6

5

En familjemedlem och släktingar eller vänner

7

6

En familjemedlem och professionella

6

5

Släktingar eller vänner och professionella

3

3

En familjemedlem, släktingar eller vänner och professionella

2

2

Jag vet inte

2

2

Uppgavs inte

4

3,5

113

100

Totalt

4.3 Förhållandesätt till distansrehabilitering
I fråga nummer 13 ombads deltagarna att, oavsett om de hade fått talterapi eller inte,
svara på hur de ställer sig till att talterapi ordnas på distans via en högteknisk apparat.
Majoriteten av deltagarna ställde sig väldigt positivt eller positivt till att talterapi
ordnas på distans. Under en sjättedel av deltagarna ställde sig förbehållsamt eller
väldigt förbehållsamt till att talterapi ordnas på distans.
45,54%

22,77%

8,91%

9,90%

8,91%
3,96%

Väldigt positivt

Positivt

Neutralt

Förbehållsamt

Väldigt
förbehållsamt

Kan inte säga

Figur 2. Deltagarnas inställning gentemot att talterapi ordnas på distans (N = 101).

Enni Grönroos

26

Skillnaden mellan män och kvinnor gällande hur de ställde sig till att talterapi ordnas
på distans undersöktes med Chikvadrat-test. Också skillnaden mellan olika
åldersgrupper gällande hur de ställde sig till att talterapi ordnas på distans
undersöktes. Därtill undersöktes även om det fanns en skillnad mellan deltagare som
var hemma från olika landskap gällande deras inställning gentemot att talterapi
ordnas på distans. Ingen statistisk signifikant skillnad mellan varken män och
kvinnor, de olika åldersgrupperna eller deltagare från olika hemlandskap gällande
hur de ställde sig till att talterapi ordnas på distans kunde konstateras (p = 0,630; p =
0,150; p = 0,134).
I fråga nummer 17 ombads deltagarna att, oavsett om de hade deltagit i en
anpassningskurs eller inte, svara på hur de ställer sig till att anpassningskurser ordnas
på distans via en högteknisk apparat. Något mer än hälften av deltagarna ställde sig
mycket positivt eller positivt till att anpassningskurser ordnas på distans, medan
nästan en femtedel uppgav att ställde sig förbehållsamt eller mycket förbehållsamt
till det. Ytterligare en femtedel uppgav att de ställde sig neutralt till att
anpassningskurser ordnas på distans.

41,67%

21,30%

12,04%

11,11%

8,33%
5,56%

Väldigt positivt

Positivt

Neutralt

Förbehållsamt

Väldigt
förbehållsamt

Kan inte säga

Figur 3. Deltagarnas inställning gentemot att ordna anpassningskurser på distans (N
= 108).

Enni Grönroos

27

En eventuell skillnad mellan män och kvinnor i hur de ställde sig till att
anpassningskurser ordnas på distans undersöktes med Chikvadrat-test. Därtill
undersöktes även den eventuella skillnaden mellan olika åldersgrupper och mellan
deltagare från olika hemlandskap gällande deras inställning gentemot anordnandet av
anpassningskurser på distans. En statistiskt signifikant skillnad mellan män och
kvinnor, olika åldersgrupper eller deltagare från olika hemlandskap gällande hur de
ställde sig till att anpassningskurser ordnas på distans kunde inte konstateras (p =
0,255; p = 0,866; p = 0,237).
Utöver dessa undersöktes om det fanns skillnader mellan antalet högtekniska
apparater som deltagarna hade och hur deltagarna ställde sig till att talterapi eller
anpassningskurser ordnas på distans. En statistiskt signifikant skillnad mellan
grupperna kunde konstateras (X² (9) = 18.971, p = 0,025). De som hade tre eller flera
högtekniska apparater svarade oftare än förväntat enligt analysen att de ställer sig
positivt eller väldigt positivt till att anpassningskurser ordnas på distans. Däremot
svarade deltagare med två apparater oftare än förväntat att de ställer sig neutralt till
att anpassningskurser ordnas på distans, och de deltagare som hade endast en apparat
valde oftare än förväntat svarsalternativet ”jag kan inte säga” (tabell 11). Skillnaden
mellan dessa gruppers inställning gentemot att talterapi ordnas på distans var inte
signifikant (p = 0,366).

Enni Grönroos

28

Tabell 11
Skillnaden i inställningen gentemot att ordna anpassningskurser på distans mellan
grupper med olika antal högtekniska apparater (N = 108)
Fördelning av svaren för inställningen gentemot
anordnandet av anpassningskurser på distans
Väldigt

Neutralt

Förbehållsamt

Kan

positivt

eller väldigt

inte

eller

förbehållsamt

säga

Totalt

positivt
Exp.
Antal

n

Exp.

n

Exp.

n

Exp. n

n

16,9 16

6,8

4

5,6

5

2,7

7

32

20,1 17

8,1

13

6,7

8

3,2

0

48

flera

16,9 20

6,8

6

5,6

5

2,7

1

32

Inga

3,2

1,3

0

1,1

1

0.5

1

6

En

högtekniska Två
apparater

Tre eller

Totalt

4
57

23

19

9

Exp. = det enligt modellen förväntade värdet
Även skillnaden i inställningen gentemot att talterapi och anpassningskurser ordnas
på distans mellan deltagare i olika grupper enligt hur självständigt de klarar av att
använda sina apparater undersöktes med hjälp av Chikvadrat-test. Resultatet var inte
statistiskt signifikant mellan grupperna för hur de ställde sig till att talterapi eller
anpassningskurser ordnas på distans (p = 0,370; p = 0,385).

4.4 Öppna kommentarer
Fråga nummer 18 var en öppen fråga. I den fick deltagarna öppet kommentera vad de
hade för tankar kring temat. Fem deltagare tog upp att de hellre träffar människor
ansikte mot ansikte än på distans. En deltagare uttryckte oro för om högtekniska
apparater fanns tillgängliga för personer med PS, och lyfte fram att hen uppskattar att
komma bort från hemmet för att få rehabilitering. Sex deltagare kommenterade hur
viktigt ämnet och hur stort behovet av rehabilitering är, utan att ta ställning till hur de
önskar att rehabiliteringen skulle genomföras. En deltagare skrev att hen inte hade

Enni Grönroos

29

några erfarenheter av distansrehabilitering, medan en annan kommenterade att hen
tyckte att det skulle vara intressant att prova på distansterapi. Tre deltagare tog på
olika sätt upp att de var positivt inställda till att rehabilitering ordnas på distans, och
en att det är en fördel att inte behöva åka någonstans. De lyfte alla fram att det är
viktigt att distansterapin som rehabiliteringsform är fungerande. En deltagare
kommenterade att distansrehabilitering är kostnadseffektivt. Närmare tio olika
deltagare tog upp vikten av kamratstöd. Dessa deltagare kommenterade bland annat,
förutom hur viktigt kamratstöd är, att de tror att distansrehabilitering inte på samma
sätt stödjer uppkomsten av det.

5 Diskussion
Syftet med avhandlingen var att kartlägga i vilken utsträckning personer med PS i
Finland har fått talterapi eller deltagit i anpassningskurser för personer med PS, och i
vilken mån de har genomförts på distans. Syftet var även att undersöka vilka
förutsättningar personer med PS har att delta i distansterapi, genom att undersöka
vilka högtekniska apparater de har i användning, om de själva klarar av att använda
utrustningen och i vilken omfattning de har möjlighet att få hjälp med användningen
av den. Därtill var syftet att undersöka hur målgruppen förhåller sig till att talterapi
och anpassningskurser ordnas på distans.

5.1 Rehabilitering för personer med parkinsons sjukdom
Av deltagarna hade omkring en tredjedel fått talterapi efter att de hade fått diagnosen
PS, och över två tredjedelar hade, en eller flera gånger, deltagit i en anpassningskurs.
I en finländsk undersökning från år 2016 hade nästan hälften av deltagarna, personer
med PS, fått talterapi eller träffat en talterapeut för konsultation (Enegren, 2016). Det
förblir oklart, varför en lägre andel personer i denna undersökning än i Enegrens
undersökning från år 2016 hade fått talterapi. Skillnaden kan eventuellt bero på att ett
högre antal deltagare i denna undersökning hade deltagit i en anpassningskurs. I
denna undersökning ombads deltagarna inte ta ställning till om de ansåg att de hade
ett behov av talterapi, men en av deltagarna i studien kommenterade att behovet av
talterapi för personer med PS är stort. Personer med PS kan ha behov av talterapi på
grund av både röst- och sväljningssvårigheter (Critchley, 1981; El Sharkawi m.fl.,

Enni Grönroos

30

2001; Ho m.fl., 1999; Marsden, 1994). Det förblir oklart hur stor andel av
målgruppen i denna undersökning som ansåg att de skulle ha behov av talterapi.
Det fanns en signifikant skillnad mellan om deltagarna hade fått talterapi beroende
på vilket landskap deltagarna var hemma ifrån. Deltagare som var hemma från
Nyland hade oftare än enligt modellen förväntat fått talterapi jämfört med de som var
hemma från Norra Savolax och Norra Österbotten. Det kan möjligtvis förklaras av att
de geografiska avstånden mellan deltagarnas hem och talterapeutens mottagning kan
vara länge i norra delar av Finland än de är i huvudstadsregionen. Det kan även bero
på att det i Nyland kan finnas flera verksamma talterapeuter än på andra håll i
Finland. Av deltagarna i studien hade ingen fått talterapi som hade genomförts på
distans. Att ordna talterapi på distans i högre omfattning än i dagens läge kunde
potentiellt bidra till att skillnader mellan tillgången till talterapitjänster skulle minska.
En av fördelarna med talterapi som ordnas på distans är att geografiskt långa avstånd
inte utgör ett hinder för att deltagande ska vara möjligt (De Angelis m.fl., 1997;
Denton, 2003).
Ett högre antal deltagare hade deltagit i anpassningskurser än talterapi efter att de
hade fått diagnosen PS. Det förblev oklart i hur stor omfattning deltagarna i
anpassningskurserna ansåg att de skulle ha behov av att talterapi, och hur stor
betoningen på de röst- och sväljningssvårigheter PS kan ge upphov till under
kurserna hade varit. En tiondel av de personer som hade deltagit i en anpassningskurs
hade deltagit i den helt eller delvis på distans. Flera av dem lyfte fram att deltagandet
i kursen på distans hade varit en positiv upplevelse. Deltagarna uppgav att de
uppskattade att de inte behövde resa eller ta sig någonstans för att delta i
rehabiliteringen. De konstaterade även att anpassningskurser som ordnas på distans
är en kostnadseffektiv form av rehabilitering. Nackdelar med anpassningskurserna
som hade ordnats på distans som några deltagare lyfte fram innefattade främst
problem med internetanslutningen. Detta överensstämmer med resultatet i
avhandlingar som har undersökt deltagarnas erfarenheter av deltagande i
anpassningskurser på distans (Di Mariano & Valmunen, 2016; Kaisko & Kanerva,
2016; Suomen Parkinson-liitto ry, u.å.; Tenhunen m.fl., 2016). Det är viktigt att
arrangörerna vid planeringen av anpassningskurser på distans tar i beaktande
deltagarnas geografiska läge och andra faktorer som kan ha en påverkan på

Enni Grönroos

31

internetanslutningen, och således indirekt påverkar deltagarnas möjlighet att delta i
kursen.
Några deltagare i undersökningen tog upp att de saknade mänsklig kontakt och det
kamratliga stödet som fås via anpassningskurser som genomförs på plats. En
deltagare som hade deltagit i en anpassningskurs på distans tog specifikt upp att hen
hade lyckats forma goda relationer till andra deltagare, och att de fortfarande hade en
nära kontakt. En majoritet av deltagarna i undersökningen uppgav att en av de
högtekniska apparaternas främsta användningssyfte är att hålla kontakten till andra
människor. När anpassningskurser ordnas på distans är det mycket viktigt att se till
att ge deltagarna möjlighet att lära känna de andra deltagarna, och uppmuntra dem
till att kontakta varandra. Detta är viktigt för att deltagarna ska få kamratstöd, som är
en väldigt stor och viktig del av anpassningskursernas innehåll (String, 2014).
Att ordna rehabilitering på distans är i regel mer kostnadseffektivt än traditionell
terapi som sker på en mottagning (Cherney & van Vuuren, 2012; Glykas & Chytas,
2004), vilket i framtiden skulle kunna leda till att en större andel av de personer som
får diagnosen PS har möjlighet att få talterapi. Parkinsonförbundet gjorde under
Verkkosova-projektet en uträkning av hur stora kostnadsskillnaderna är mellan
anpassningskurser som ordnas med ett inledande veckoslut på plats, och kurser som i
helhet ordnas på distans (Suomen Parkinson-liitto, u.å). Eftersom det medför
betydligt lägre kostnader att ordna anpassningskurser på distans är det möjligt att
genomförandet av anpassningskurser på distans i framtiden kan medföra att ett högre
antal personer med PS kan erbjudas möjligheten att delta i en anpassningskurs.

5.2 Möjligheter för personer med parkinsons sjukdom att delta i
distansrehabilitering
Majoriteten av deltagarna i studien uppgav att de har en eller flera högtekniska
apparater, såsom en dator, tablettdator eller smarttelefon, samt baskunskaper i
användningen av dem. Detta är ett krav för att deltagande i distansrehabilitering ska
vara möjligt (ASHA 2020a; ASHA 2020b; Grillo 2017). Endast ett fåtal deltagare
hade ingen högteknisk apparat i användning. Omkring en femtedel av deltagarna
uppgav att de inte klarar av att självständigt använda sina apparater, och ett

Enni Grönroos

32

motsvarande antal uppgav att de inte har möjlighet att få hjälp med användningen av
den högtekniska apparaten.
Användningen av teknik är ett oundvikligt krav vid deltagande i distansterapi, men
valet av vilken typ av apparat som används varierar beroende på syftet (ASHA,
2020a). De personer som under Verkkosova-projektet deltog i en anpassningskurs på
distans uppgav efter kursen att de önskar att de hade kunnat använda en tablettdator
för att med hjälp av den delta i kursen. De talterapeuter som deltog i studien av Grillo
(2017) uppgav att de generellt har föredragit användningen av bärbara eller stationära
datorer vid distansrehabilitering, och även rekommenderat användningen av dem åt
klienterna (Grillo, 2017). Det är av hög vikt att hitta så välfungerande och för
klienterna lättanvända apparater som möjligt (Suomen Parkinson-liitto ry, u.å.), så att
även deltagande i distansrehabilitering ska vara så lätt som möjligt.
Resultatet i undersökningen tyder på att majoriteten av deltagarna i undersökningen
har de tekniska förutsättningar som krävs för att kunna delta i rehabilitering på
distans. Det framgår ändå att det bland målgruppen finns ett flertal personer som inte
har några högtekniska apparater. Största delen av deltagarna kan använda
apparaterna självständigt och vid behov få hjälp med användningen av dem. En liten
del av deltagarna klarar ändå inte självständigt av att använda dem eller få hjälp av
någon när de skulle behöva det. Vid ordnandet av rehabilitering på distans bör det tas
i beaktande att det fortfarande finns en del personer som inte har de förutsättningar
som krävs för att kunna delta i rehabilitering på distans.
Ingen diagnos utgör ett direkt hinder för deltagande i rehabilitering på distans
(Salminen & Hiekkala, 2019). Däremot kan en del av de symtom som är typiska för
PS, exempelvis tremor (Marsden, 1994), försvåra användningen av apparaterna. PS
kan även leda till att röststyrkan försvagas (Critchley, 1981). En mycket låg röst kan
eventuellt försvåra deltagandet i rehabilitering på distans. Bland annat av dessa
orsaker kan närvaro av en stödperson som kan assistera vid deltagandet i
rehabilitering på distans (Grillo, 2017) vara av stor betydelse.
I slutrapporten om Parkinsonförbundets Verkkosova-projekt fanns en kommentar om
att tekniskt stöd under kursens gång fanns tillgängligt både för kursens deltagare och

Enni Grönroos

33

handledare (Suomen Parkinson-liitto ry, u.å.). I rapporten specificerades inte på
vilket sätt detta i praktiken skedde. Särskilt vid ordnandet av distansrehabilitering
som sker i realtid är tillgång till hjälp så fort som möjligt efter att behovet av hjälp
har uppstått avgörande för att deltagandet i rehabiliteringen ska vara lyckat. Alla
deltagarna i denna undersökning klarade inte av att självständigt använda sina
apparater. Av den orsaken kan närvaro av en stödperson (Grillo, 2017) eller under
anpassningskurser en handledare (Hiivola m.fl., 2016) som bland annat kan hjälpa
till med att lösa tekniska problem vara till stor nytta.

5.3 Inställning gentemot anordnandet av distansrehabilitering
I frågeformuläret fanns två skilda frågor med hjälp av vilka deltagarnas inställning
till att talterapi eller anpassningskurser ordnas på distans, oavsett om de själva
tidigare hade fått talterapi eller deltagit i en anpassningskurs på distans, undersöktes.
På frågan om ordnandet av talterapi på distans svarade över två tredjedelar av
deltagarna att de är mycket positivt eller positivt inställda till att talterapi skulle
ordnas på distans. På frågan om att ordna anpassningskurser på distans var deltagarna
något mer förbehållsamma. Av deltagarna ställde sig lite över hälften mycket positivt
eller positivt till att anpassningskurser ordnas på distans. Skillnaden kan bero på, att
kamratstödet är en väldigt viktig del av anpassningskurserna (Eriksson & Lantela,
2016), och flera deltagare lyfte i de öppna kommentarerna fram vikten av
uppkomsten av kamratstöd. Deltagarna uttryckte även oro för att
distansrehabilitering inte på samma sätt stödjer uppkomsten av det. Enligt Salminen
och Hiekkala (2019) är en positiv inställning till deltagande i rehabilitering på distans
inte avgörande. Förutsatt att deltagandet i rehabilitering på distans görs så lätt och
välfungerande som möjligt, och deltagarna erbjuds den hjälp och det stöd de behöver
för att kunna delta i distansrehabilitering är en vilja att pröva distansrehabilitering
tillräckligt. Om deltagande i rehabilitering på distans fungerar väl, gällande både
användningen av de tekniska apparaterna och samarbetet med terapeuten, kan en
positiv förändring ske i inställningen gentemot distansrehabilitering (Salminen &
Hiekkala, 2019).
Vid övergången till genomförandet av rehabilitering på distans lyfts behovet av att
undersöka att rehabiliteringsformen är lika effektiv som traditionell terapi som sker

Enni Grönroos

34

på mottagning frekvent fram (ASHA, 2016; Constantinescu m.fl., 2011; Denton,
2003). Att ordna rehabilitering på distans utgör en möjlighet för de klienter som trots
intresse för att delta i terapi inte har möjlighet att flytta sig till platsen där terapin
äger rum (De Angelis m.fl., 1997). Målgruppen för Verkkosova-projektets
anpassningskurser som genomfördes på distans var främst personer i arbetsför ålder,
som på grund av olika orsaker inte nödvändigtvis skulle ha deltagit i kursen om den
skulle ha ordnats på plats vid ett rehabiliteringscenter (Suomen Parkinson-liitto ry,
u.å.). Att ordna rehabilitering på distans kan således i framtiden medföra att en större
andel personer i ett tidigare skede har möjlighet att ta emot eller delta i rehabilitering.
En statistiskt signifikant skillnad kunde konstateras mellan hur många högtekniska
apparater deltagarna har i användning och deltagarnas inställning gentemot att
anpassningskurser ordnas på distans. Resultatet visar att de deltagare som har tre
eller flera apparater i användning oftare än förväntat ställer sig positivt eller mycket
positivt till att anpassningskurser ordnas på distans. Detta kan eventuellt förklaras av
att de deltagare som har flera högtekniska apparater i regel har mer erfarenhet av
användningen av dem, och således känner sig mer bekväma med deltagande i
rehabilitering på distans. De deltagare som hade två apparater i användning svarade
oftare än förväntat att de ställer sig neutralt till att anpassningskurser ordnas på
distans, vilket kan bero på att deltagarna har erfarenhet av användningen av
högtekniska apparater, men inte i så stor omfattning att de vågar ställa sig positivt till
att anpassningskurser ordnas på distans. De deltagare som hade endast en högteknisk
apparat uppgav oftare än förväntat ”jag inte kan säga” på frågan med vilken
deltagarnas inställning gentemot att ordna anpassningskurser på distans undersöktes.
Detta kan bero på, att deltagarnas erfarenhet av användningen av högtekniska
apparater är så liten, att de inte vet hur de ska ställa sig till att med hjälp av apparaten
delta i en anpassningskurs. Det förblir oklart varför ett motsvarande samband inte
kunde konstateras mellan antalet högtekniska apparater som deltagarna har och deras
inställning gentemot att talterapi ordnas på distans. Eventuellt kan skillnaden
förklaras av att ett lägre antal deltagare hade fått talterapi, och därför var osäkra på
hur de ställer sig till att talterapi ordnas på distans.

Enni Grönroos

35

5.4 Avhandlingens begränsningar och förslag på fortsatt forskning
Undersökningen har vissa begränsningar som ska tas i beaktande vid tolkningen av
resultaten. De personer som deltar i de träffar som parkinsonklubbar ordnar, och
utgör deltagargruppen för undersökningen, representerar inte nödvändigtvis åsikterna
för alla de personer som har diagnosen PS i Finland. Det är exempelvis möjligt att de
personer som deltog i undersökningen är mycket aktiva och i en annan livssituation
än de som stannar hemma och inte deltar i klubbverksamhet. En begränsning med
innehållet i frågeformuläret var, att deltagarnas åsikt om behovet att få talterapi eller
delta i en anpassningskurs inte efterfrågades.
En annan begränsning med avhandlingen var att åsikter av personer med PS från hela
Finland inte var representerade. Deltagarna i studien var hemma från sammanlagt nio
olika landskap. Således samlades ingen information in av personer som bor i något
av de elva landskap som inte var representerade i undersökningen. Ytterligare en
begränsning var att ett högt antal deltagare inte hade uppgett sin ålder.
Kompletteringen av åldern kan ha haft en inverkan på resultatet av den statistiska
analysen. Att lägga till åldern för de deltagare som inte hade uppgett den var trots det
befogat, för att få ett större sampel för analyserna.
Som förslag på fortsatt forskning vore det av intresse att mer noggrant undersöka
upplevelsen och förverkligandet av kamratstöd, under anpassningskurser som
genomfördes på distans. Flera av deltagarna i denna studie lyfte fram betydelsen av
uppkomsten av kamratstöd under anpassningskurserna. Eriksson och Lantela (2016)
konstaterade att personer som deltagit i Verkkosova-projektets anpassningskurser på
distans efter kursen hade gett höga poäng på frågan om hur de ansåg att
förverkligandet av uppkomsten av kamratstöd under kursen hade skett. Det vore av
intresse att närmare undersöka vad som leder till att uppkomsten av kamratstöd under
kursen lyckas väl, för att i framtiden både vid anpassningskurser som genomförs på
distans samt på plats vid ett rehabiliteringscenter kunna ta det i beaktande vid
planeringen av kursens innehåll. Det vore även av intresse att närmare undersöka hur
stor andel av de personer som diagnostiseras med PS upplever röst- eller
sväljningssvårigheter, och hur stor andel som har blivit erbjudna och har deltagit i
talterapi eller anpassningskurser.

Enni Grönroos

36

Materialinsamlingen till denna studie gjordes mellan 3.12.2019 – 9.3.2020, före
coronapandemin och undantagstillståndet trädde i kraft. Resultaten i studien
beskriver därmed situationen före coronapandemin. Coronapandemins utbrott ledde
till att rehabilitering inte kunde ordnas på traditionellt vis, utan genomfördes på
distans eller avbröts. Det vore av intresse att nu undersöka om det till följd av
pandemin har skett en förändring gällande målgruppens användning av högtekniska
apparater, och deras erfarenheter och uppfattning av att delta i rehabilitering på
distans. Därtill borde effekten av distansrehabilitering närmare undersökas bland
personer med PS.

5.5 Slutsats
Enligt resultatet är det vanligare att personer med PS deltar i en anpassningskurs än
att de får talterapi efter att de har diagnostiserats. Av deltagarna i undersökningen
hade omkring en tredjedel fått talterapi, men ingen hade deltagit i talterapin på
distans. Ungefär två tredjedelar av deltagarna hade deltagit i en anpassningskurs. Av
anpassningskurserna hade några kurser genomförts på distans. Största delen av
deltagarna har högtekniska apparater samt färdigheter i användningen av dem eller
möjlighet att få hjälp med användningen av dem, vilket behövs att de ska kunna delta
i distansrehabilitering. Majoriteten av personerna som deltog i undersökningen är
positivt inställda till att rehabilitering ordnas på distans. Deltagarna är något mer
positivt inställda till att talterapi än anpassningskurser ordnas på distans. Med stöd av
åsikter av personer med PS kan talterapi och anpassningskurser med fördel i
fortsättningen i en större omfattning än hittills ordnas på distans. Det finns dock
personer med PS som inte har möjlighet att ta del av rehabilitering på distans, och det
är viktigt att rehabiliteringstjänster i fortsättningen kan garanteras även åt dem.

Enni Grönroos

37

Referens
ASHA (2016). Code of ethics. Hämtad 2020–09–13, från
https://www.asha.org/Code-of-Ethics/
ASHA. (2020a). Telepractice. Key issues. Hämtad 2020–08–08, från
https://www.asha.org/PRPSpecificTopic.aspx?folderid=8589934956&section=Key_I
ssues
ASHA. (2020b). Telepractice. Overview. Hämtad 2020–08–09, från
https://www.asha.org/PRPSpecificTopic.aspx?folderid=8589934956&section=Overv
iew
de Angelis, E., Mourgo, L., Ferraz, H., Behlau, M., Pontes, P., & Andrade, L. (1997).
Effect of voice rehabilitation on oral communication of Parkinson's disease patients.
Acta Neurologica Scandinavica, 96(4), 199–205.
Cherney, L., & van Vuuren, S. (2012). Telerehabilitation, virtual therapists, and
acquired neurologic speech and language disorders. Seminars in speech and
language, 33(3), 243–257.
Constantinescu, G., Theodoros, D., Russell, T., Ward, E., Wilson, S., & Wootton, R.
(2010). Assessing disordered speech and voice in Parkinson’s disease: a
telerehabilitation application. International Journal of Language & Communication
Disorders, 45(6), 630–644. doi: 10.3109/13682820903470569
Constantinescu, G., Theodoros, D., Russell, T., Ward, E., Wilson, S., & Wootton, R.
(2011). Treating disordered speech and voice in Parkinson's disease online: a
randomized controlled non-inferiority trial. International Journal of Language &
Communication Disorders, 46(1), 1–16.
Critchley, E. (1981). Speech disorders of Parkinsonism: a review. Journal of
Neurology, Neurosurgery, and Psychiatry, 44, 751–758. doi: 10.1136/jnnp.44.9.751

Enni Grönroos

38

Dalrymple‐Alford, J., Livingston, L., MacAskill, M., Graham, C., Melzer, T., Porter,
R., ... & Anderson, T. (2011). Characterizing mild cognitive impairment in
Parkinson's disease. Movement Disorders, 26(4), 629–636. doi: 10.1002/mds.23592
Denton, D, R. (2003). Ethical and legal issues related to telepractice. Seminars in
Speech and Language, 24(4), 313–322. doi: 10.1055/s-2004-815584
Di Mariano, U., & Valmunen, J. (2016). Internet sopeutumisvalmennuksen
toimintaympäristönä – Parkinsonin tautia sairastavien kuntoutujien ja
asiantuntijoiden kokemuksia Verkkosovakursseista (Opinnäytetyö). Turku:
Sairaanhoitajakoulutus, Turku AMK. Tillgänglig:
https://www.theseus.fi/bitstream/handle/10024/112930/Di%20Mariano%20Ulla%20j
a%20Valmunen%20Johanna.pdf?sequence=1&isAllowed=y
El Sharkawi, A., Ramig, L., Logermann, J., Pauloski, B., Rademaker, A., Smith, C.,
... Werner, C. (2001). Swallowing and voice effects of Lee Silverman Voice
Treatment (LSVT®): a pilot study. Journal of Neurology, Neurosurgery &
Psychiatry, 72(1), 31–36.
Enegren, J. (2016). Talterapitjänster för och förekomsten av röst,- tal- och
sväljningsstörningar hos personer med Parkinsons sjukdom (Pro Gradu-avhandling).
Åbo: Fakulteten för humaniora, psykologi och teologi, Åbo Akademi.
Eriksson, A., & Lantela, T. (2016). Verkosssa vai “livenä” - Suomen Parkinsonliiton sopeutumisvalmennuskurssien Verkkosovaprojekti 2015 – 2016.
(Opinnäytetyö). Turku: Sairaanhoitajakoulutus, Turku AMK. Tillgänglig:
https://www.theseus.fi/bitstream/handle/10024/121898/Eriksson_Asta%20ja%20Lan
tela_Taina.pdf?sequence=1
Folkhälsan. (2020). Anpassningskurser för vuxna. Hämtad 2020–08–26, från
https://www.folkhalsan.fi/vuxna/vard-och-stod/anpassningskurser/

Enni Grönroos

39

Fox, Ebersbach, Ramig & Sapir. (2012). LSVT LOUD and LSVT BIG: Behavioral
treatment programs for speech and body movement in Parkinson disease.
Parkinson´s disease, 2012, 1–12. doi: 10.1155/2012/391946
Gibb, W., & Lees, A. (1988). The relevance of the Lewy body to the pathogenesis of
idiopathic Parkinson´s disease. Journal of Neurology, Neurosurgery, and Psychiatry,
51, 745–752.
Glykas, M., & Chytas, P. (2004). Technology assisted speech and language therapy.
International Journal of Medical Informatics, 73(6), 529–541. doi:
10.1016/j.ijmedinf.2004.03.005
Grillo, E. (2017). Results of a survey offering clinical insights into speech-language
pathology telepractice methods. International Journal of Telerehabilitation 2017,
9(2), 25–30. doi: 10.5195/ijt.2017.6230
Hiivola, A., Sirkki, A., & Viman, L. (2016). Ohjaajan toiminta
verkkosopeutumisvalmennuskurssilla - Verkkosova-hanke (Opinnäytetyö). Turku:
Sairaanhoitajakoulutus, Turku AMK. Tillgänglig:
https://www.theseus.fi/bitstream/handle/10024/121876/Hiivola_Anni_Sirkki_Anni_
Viman_Laura.pdf?sequence=1&isAllowed=y
Ho, A. K., Iansek, R., Marigliani, C., Bradshaw, J. L., & Gates, S. (1999). Speech
impairment in a large sample of patients with Parkinson´s disease. Behavioural
neurology, 11(3), 131–137. doi: 10.1155/1999/327643
Kaisko, S., & Kanerva, M. (2016). Tavoitteiden toteutuminen Parkinsonin tautia
sairastavien internet sopeutumisvalmennuskurssilla – Verkkosova- hanke 2015 2016. (Opinnäytetyö). Turku: Sairaanhoitajakoulutus, Turku AMK. Tillgänglig:
https://www.theseus.fi/bitstream/handle/10024/111593/Kaisko_Sallamari_Kanerva_
Miranda.pdf?sequence=1&isAllowed=y
Kansaneläkelaitos. (2019). Kuntoutus- ja sopeutumisvalmennuskurssit. Hämtad
2019–02–06, från https://www.kela.fi/kuntoutus-ja-sopeutumisvalmennuskurssit

Enni Grönroos

40

Kansaneläkelaitos (2020). Vaativa lääkinnällinen kuntoutus. Hämtad 2020–09–13,
från https://www.kela.fi/vaativa-laakinnallinen-kuntoutus
Manor, Y., Mootanah, R., Freud, D., Giladi, N., & Cohen J, T. (2013). Videoassisted swallowing therapy for patients with Parkinson's disease. Parkinsonism and
Related Disorders, 19(2), 207–211. doi: 10.1016/j.parkreldis.2012.10.004
Marsden, C. D. (1994). Parkinsons´s disease. Journal of Neurology, Neurosurgery,
and Psychiatry, 57, 672–681.
Naamanka, J. (2016). Etäpuheterapia. I A-L. Salminen, S. Hiekkala J-H. Stenberg
(Red.), Etäkuntoutus. Tampere: Juvenes Print.
Nelson, M., Crossley, K. M., Bourke, M. G., & Russell, T. G. (2017).
Telerehabilitation feasibility in total joint replacement. International Journal of
Telerehabilitation, 9(2), 31–38. doi: 10.5195/ijt.2017.6235
Parkinsonliitto ry. (2015a). Hankkeet. Hämtad 2020–09–13, från
https://www.parkinson.fi/hankkeet
Parkinsonliitto ry. (2015b). Kuntoutus. Hämtad 2020–08–26, från
https://www.parkinson.fi/kuntoutus
Quinn, R., Park, S., Theodoros, D., & Hill, A. J. (2018). Delivering group speech
maintenance therapy via telerehabilitation to people with Parkinson’s disease: A pilot
study. International Journal of Speech-Language Pathology, 21(4), 385–394. doi:
10.1080/17549507.2018.1476918
Salminen, A-L., Heiskanen, T., Hiekkala, S., Naamanka, J., Stenberg, J-H., &
Vuonovirta, T. (2016). Etäkuntoutuksen ja siihen läheisesti liittyvien termien
määrittelyä. I A-L. Salminen, S. Hiekkala J-H. Stenberg (Red.), Etäkuntoutus.
Tampere: Juvenes Print.

Enni Grönroos

41

Salminen, A-L., & Hiekkala, S. (2019). Suositukset etäkuntoutukseen. I A-L.
Salminen, S. Hiekkala (Red.), Kokemuksia etäkuntoutuksesta. Kelan
etäkuntoutushankkeen tuloksia. Helsinki: Erweko.
Shobha, S., Ward, E. C., Burns, C., Theodoros, D., & Russell, T. (2013) Assessing
dysphagia via telerehabilitation: Patient perceptions and satisfaction. International
Journal of Speech-Language Pathology, 15(2), 176-183. doi:
10.3109/17549507.2012.689333
Sosiaali- ja terveysministeriö (u.å.). Lääkinnällinen kuntoutus. Hämtad 2020–09–13,
från https://stm.fi/laakinnallinen-kuntoutus
Streng, H. (Red.). (2014). Sopeutumisvalmennus. Suomalaisen kuntoutuksen oivallus.
Esbo: Grano Oy.
Suomen Parkinson-liitto ry. (u.å.). Verkkosova-hanke 2015–2016 loppuraportti.
Turku: Suomen Parkinson-liitto ry
Suomen Parkinsonliitto ry. (2014). Vastasairastuneen parkinsonpotilaan opas.
Hämtad 2019–02–01 från
https://www.parkinson.fi/sites/default/files/spl_vastasairastuneenopas.pdf
Svärd, A. (2018). Användning av distanstalterapi i Finland (Pro Gradu-avhandling).
Åbo: Fakulteten för humaniora, psykologi och teologi, Åbo Akademi.
Tenhunen, I., Thynell, V., & Österman, M. (2016). Osallistujien kokemuksia
verkkosopeutumisvalmennuskursseista – Verkkosova-hanke 2015–2016
(Opinnäytetyö). Turku: Sairaanhoitajakoulutus, Turku AMK. Tillgänglig:
https://www.theseus.fi/bitstream/handle/10024/121899/Iina_Tenhunen_Vesa_Thynel
l_Matti_Osterman.pdf?sequence=1&isAllowed=y
Theodoros, D. G., Hill, A. J., & Russell, T. G. (2016). Clinical and quality of life
outcomes of speech treatment for parkinson's disease delivered to the home via

Enni Grönroos

42

telerehabilitation: A noninferiority randomized controlled trial. American Journal of
Speech-Language Pathology, 25(2), 214–232. doi: 10.1044/2015_AJSLP-15-0005
Tilastokeskus. (2018). Väestön tieto- ja viestintätekniikan käyttö [verkkojulkaisu].
ISSN=2341-8699. 2018, Liitetaulukko 9. Internetin käyttö ja käytön useus 2018, %osuus väestöstä. Helsinki: Tilastokeskus
Valtioneuvosto. (2018). Ratkaisujen Suomi: Hallituksen toimintasuunnitelma 20182019. Hämtad 2020-08-08, från
http://julkaisut.valtioneuvosto.fi/bitstream/handle/10024/160963/27_Hallituksen%20
toimintasuunnitelma%202018-2019.pdf?sequence=1&isAllowed=y#page=42
Vesterinen, R. (2010). Etäkuntoutus – mahdollisuus kuntoutua kotona
kaksisuuntaisen videoyhteyden avulla. Käytettävyystutkimus Innokusti-hankkeessa
(Pro gradu-avhandling). Jyväskylä: Jyväskylän yliopisto, Terveystieteiden laitos.
Tillgänglig:
https://jyx.jyu.fi/bitstream/handle/123456789/25732/URN%3aNBN%3afi%3ajyu201012223215.pdf?sequence=1&isAllowed=y
Vuonovirta, T. (2016). Etäkuntoutus Suomessa. I A-L. Salminen, S. Hiekkala J-H.
Stenberg (Red.), Etäkuntoutus. Tampere: Juvenes Print.
Wirdefeldt, K., Adami, H-O., Cole, P., Trichopoulos, D., & Mandel, J. (2011).
Epidemiology and etiology of Parkinsons´s disease: A review of the evidence.
European Journal of Epidemiology, 26, 1–58. doi: 10.1007/s10654-011-9581-6
Ylimäki, A-C. (2019). Personer med afasi och deras anhöriga - erfarenheter av
distanstalterapi. (Pro Gradu-avhandling). Åbo: Fakulteten för humaniora, psykologi
och teologi, Åbo Akademi.

Enni Grönroos

1
Bilaga A

Kyselylomake Parkinsonpotilaiden mahdollisuuksista osallistua
etäkuntoutukseen
Tiedote
Hyvä vastaanottaja,
Olen viidennen vuoden puheterapeuttiopiskelija Åbo Akademista ja kerään pro
gradu-tutkielmaani varten tietoja Parkinson tautia sairastavien henkilöiden
etäkuntoutuksesta. Etäkuntoutus on kuntoutusta, jota annetaan tietokoneen tai muun
elektronisen viestintävälineen kautta.
Tutkielmani tarkoitus on selvittää, onko kohderyhmällä käytössään elektronisia
välineitä (tietokonetta, tablettitietokonetta, älypuhelinta tai muuta vastaavaa) ja
ovatko he osallistuneet niiden kautta annettuun etäpuheterapiaan tai etänä
toteutettuun sopeutumisvalmennuskurssiin. Tutkielmalla on Parkinson liiton lupa.
Suostumus
Kyselyyn osallistuminen on täysin vapaaehtoista ja tapahtuu nimettömästi*. Voitte
milloin tahansa keskeyttää osallistumisenne syytä ilmoittamatta. Vastaamalla ja
palauttamalla tämän kyselylomakkeen annatte suostumuksenne siihen, että
antamanne tiedot käytetään tutkielmassani ja mahdollisesti kotimaisessa julkaisussa.
Vastaukset siirretään lomakkeista elektroniseen muotoon ja tiedostoa säilytetään
salasanan takana Åbo Akademissa. Lomakkeet hävitetään tutkielman valmistumisen
jälkeen.
Ystävällisin terveisin ja kiitos etukäteen,
Enni Grönroos
* Tietosuojasuunnitelma on nähtävissä kokonaisuudessaan ohjaaja Pirkko
Rautakosken luona, osoitteessa Åbo Akademi, Arken. Tehtaankatu 2, 20500 Turku.
Vastaan mielelläni, jos Teillä on kysymyksiä tai haluatte lisätietoja
tutkimuksesta:
Enni Grönroos
Puheterapeuttiopiskelija
040 744 1827
enni.gronroos@abo.fi

Pirkko Rautakoski
Ohjaaja, laillistettu puheterapeutti
Logopedian lehtori, Åbo Akademi
02-215 3631
pirkko.rautakoski@abo.fi

Enni Grönroos

2

Kysymyksiin vastataan rastittamalla sopiva vaihtoehto/sopivat vaihtoehdot tai
kirjoittamalla vastaus riville kysymyksen alle. Halutessanne voitte tarkentaa
vastauksianne tai kirjoittaa lisäkommentteja lomakkeen loppuosassa oleville riveille.
1. Sukupuoli:
• Mies
• Nainen
• Muu
2. Ikä:
______________
3. Missä maakunnassa asutte?
• Ahvenanmaa

• Keski-Suomi

• Pohjois-Savo

• Etelä-Karjala

• Kymenlaakso

• Päijät-Häme

• Etelä-Pohjamaa

• Lappi

• Satakunta

• Etelä-Savo

• Pirkanmaa

• Uusimaa

• Kainuu

• Pohjois-Karjala

• Varsinais-

• Kanta-Häme

• Pohjois-Karjala

Suomi

• Keski-

• Pohjois-

Pohjanmaa

Pohjanmaa

• Jokin muu
• En tiedä

4. Kuinka monta vuotta sitten saitte Parkinsonin taudin diagnoosin? (suunnilleen)
______________
5. Onko käytössänne jokin/jotkin seuraavista laitteista?
• Tietokone
• Tablettitietokone
• Älypuhelin
• Muu elektroninen viestintälaite, mikä/mitkä? __________________________
• Ei mitään laitetta

Enni Grönroos

3

6. Jos teillä on käytössänne jokin tai useampia edellä mainituista laitteista, mihin
käytätte sitä/niitä?
____________________________________________________________________
____________________________________________________________________
7. Jos teillä on laite/laitteita käytössänne, kykenettekö pääsääntöisesti käyttämään
sitä/niitä itsenäisesti?
• Kyllä
• En
• En tiedä
8. Jos teillä on laite/laitteita käytössänne, onko teillä tarvittaessa mahdollisuus saada
apua sen/niiden käyttämisessä?
• Kyllä, aina kun sitä tarvitsen
• Kyllä, useimmiten
• Kyllä, mutta ei välttämättä heti silloin kun sitä tarvitsisin
• Harvoin
• Ei koskaan
• En tiedä
9. Jos teillä on mahdollisuus saada apua teknisen viestintälaitteen käytössä, keneltä
te saatte apua?
• Perheenjäseneltä
• Sukulaiselta tai ystävältä
• Ammattilaiselta
• Joltakin muulta, keneltä? __________________________
• En tiedä
10. Oletteko saanut puheterapiaa Parkinsonin taudin diagnoosin saamisen jälkeen?
• Kyllä
• En
• En tiedä

Enni Grönroos

4

11. Jos olette saanut puheterapiaa, miten puheterapia toteutettiin?
• Puheterapeutin vastaanotolla lähikuntoutuksena
• Jossain muualla lähikuntoutuksena, missä? _______________
• Etäpuheterapiana jonkin viestintävälineen kautta
• Sekä lähikuntoutuksena että etäpuheterapiana viestintävälineen kautta
• En tiedä
12. Jos olette saanut etäpuheterapiaa jonkin viestintävälineen kautta, millaisena koitte
sen?
____________________________________________________________________
____________________________________________________________________
13. Riippumatta siitä, oletteko saanut etäpuheterapiaa tai ette, miten suhtaudutte
puheterapian järjestämiseen etäpuheterapiana jonkin viestintävälineen kautta?
• Erittäin myönteisesti
• Myönteisesti
• Neutraalisti
• Varauksellisesti
• Erittäin varauksellisesti
• En osaa sanoa
14. Oletteko osallistunut Parkinsonpotilaille järjestetylle
sopeutumisvalmennuskurssille?
• Kyllä, kerran
• Kyllä, useamman kerran
• En
• En tiedä
15. Jos olette osallistunut sopeutumisvalmennuskurssille, miten kurssi toteutettiin?
• Suvituulessa Turussa
• Muussa kuntoutuskeskuksessa
• Etäkuntoutuksena jonkin viestintävälineen kautta
• Sekä kuntoutuskeskuksessa että etäkuntoutuksena viestintävälineen kautta
• En tiedä

Enni Grönroos

5

16. Jos olette osallistunut sopeutumisvalmennuskurssille etäkuntoutuksena jonkin
viestintävälineen kautta, millaisena koitte sen?
____________________________________________________________________
____________________________________________________________________
17. Riippumatta siitä, oletteko osallistunut etäkuntoutuksena järjestetylle
sopeutumisvalmennuskurssille tai ette, miten suhtaudutte
sopeutumisvalmennuskurssin järjestämiseen etäkuntoutuksena viestintävälineen
kautta?
• Erittäin myönteisesti
• Myönteisesti
• Neutraalisti
• Varauksellisesti
• Erittäin varauksellisesti
• En osaa sanoa
18. Tähän alle voitte halutessanne kirjoittaa lisäkommentteja:
____________________________________________________________________
____________________________________________________________________
____________________________________________________________________
____________________________________________________________________
____________________________________________________________________
____________________________________________________________________

Suuri kiitos vastauksistanne!

Enni Grönroos

1
Bilaga B

Frågeformulär om Parkinsonpatienters förutsättning att delta i distansterapi
Presentation
Bästa mottagare,
Jag är en femte årets logopedistuderande vid Åbo Akademi, och för min pro graduavhandling samlar jag in information om distansterapi för personer med Parkinsons
sjukdom. Distansterapi är terapi, som ges via en dator eller något annat
högteknologiskt hjälpmedel.
Syftet med studien är att undersöka om målgruppen har olika elektroniska apparater
(datorer, tablettdatorer, smarttelefoner eller något annat motsvarande) och om de har
deltagit i talterapi eller anpassningskurser på distans med hjälp av dem. Tillstånd för
undersökningen har beviljats av Parkinsonförbundet.
Samtycke
Deltagandet i undersökningen är frivilligt sker anonymt*. Ni kan när som helst
avbryta deltagandet utan att ange orsak. Genom att svara på och returnera detta
frågeformulär godkänner ni att den information ni uppgett används i min avhandling,
och möjligtvis i en inhemsk publikation. Svaren överförs från blanketterna till
elektronisk form och filen försvaras bakom lösenord vid Åbo Akademi.
Frågeformulären förstörs efter att avhandlingen är färdig.
Med vänlig hälsning och tack på förhand,
Enni Grönroos
* Dataskyddsbeskrivningen finns att granska i sin helhet hos handledare Pirkko
Rautakoski, på adressen Åbo Akademi, Arken, Fabriksgatan 2, 20500 Åbo.
Jag svarar gärna om Ni har frågor eller vill ha mera information om
undersökningen:
Enni Grönroos

Pirkko Rautakoski

Talterapeutstuderande

Legitimerad talterapeut
Lektor i logopedi, Åbo Akademi

040 744 1827

02-214 3631

enni.gronroos@abo.fi

pirkko.rautakoski@abo.fi

Enni Grönroos

2

Frågorna besvaras genom att kryssa för det lämpligaste alternativet/alternativen eller
genom att skriva svaret på raden under frågan. Om ni vill kan ni specificera era svar
eller skriva ner ytterligare kommentarer på raderna på blankettens sista sida.
1. Kön:
•

Man

•

Kvinna

•

Annat

2. Ålder:
______________
3. I vilket landskap bor ni?
• Birkaland
• Egentliga
Finland
• Egentliga
Tavastland
• Kajanaland

• Mellersta
Österbotten
• Norra Karelen
• Norra Savolax
• Norra
Österbotten

• Södra Karelen
• Södra Savolax
• Södra
Österbotten
• Åland
• Österbotten

• Kymmendalen

• Nyland

• Något annat

• Lappland

• Päijänne-

• Jag vet inte

• Mellersta
Finland

Tavastland
• Satakunta

4. För hur många år sedan fick ni diagnosen Parkinsons sjukdom? (ungefär)
______________
5. Har ni något/några av följande apparater i användning?
• Dator
• Tablettdator
• Smarttelefon
• Någon annan elektronisk kommunikationsapparat, vad/vilka? ____________
• Inget

Enni Grönroos

3

6. Om ni har något/någon av de tidigare nämna apparater i bruk, vad använder ni
det/dem till?
____________________________________________________________________
____________________________________________________________________
7. Om ni har någon/några apparater i användning, klarar ni huvudsakligen av att
använda dem självständigt?
• Ja
• Nej
• Jag vet inte
8. Om ni har någon/några apparater i bruk, har ni vid behov möjlighet att få hjälp
vid användningen av det/dem?
• Ja, alltid när jag behöver det
• Ja, oftast
• Ja, men inte nödvändigtvis då när jag skulle behöva det
• Sällan
• Aldrig
• Jag vet inte
9. Om ni har möjlighet att få hjälp med användningen av er apparat, av vem är det
ni får hjälp?
• En familjemedlem
• Släktingar eller vänner
• Professionella
• Av någon annan, vem? __________________________
• Jag vet inte
10. Har ni fått talterapi efter att ni fått diagnosen Parkinsons sjukdom?
• Ja
• Nej
• Jag vet inte

Enni Grönroos

4

11. Om ni har fått talterapi, hur förverkligades den?
• På talterapeutens mottagning som närterapi
• Någon annanstans som närterapi, var? ____________________
• Som distansterapi via något högteknologiskt hjälpmedel
• Både som närterapi och distansterapi via något högteknologiskt hjälpmedel
• Jag vet inte
12. Om ni har fått distansterapi via något högteknologiskt hjälpmedel, hur upplevde
ni det?
____________________________________________________________________
____________________________________________________________________
13. Oavsett om ni har fått distansterapi eller ej, hur ställer ni er till att ordna talterapi
som distanstalterapi via något högteknologiskt hjälpmedel?
• Väldigt positivt
• Positivt
• Neutralt
• Förbehållsamt
• Väldigt förbehållsamt
• Jag kan inte säga
14. Har ni deltagit i en anpassningskurs för personer med Parkinsons sjukdom?
• Ja, en gång
• Ja, flera gånger
• Nej
• Jag vet inte
15. Om ni har deltagit i en anpassningskurs, hur förverkligades den?
• Vid Sunnanvind (Suvituuli) i Åbo
• I något annat rehabiliteringscenter
• På distans via något högteknologiskt hjälpmedel
• Både vid ett rehabiliteringscenter och på distans via ett högteknologiskt
hjälpmedel
• Jag vet inte

Enni Grönroos

5

16. Om ni har deltagit i en anpassningskurs på distans via ett högteknologiskt
hjälpmedel, hur upplevde ni det?
____________________________________________________________________
____________________________________________________________________
17. Oavsett om ni deltagit i en anpassningskurs som ordnats på distans eller ej, hur
ställer ni er till att ordna anpassningskurser på distans via ett högteknologiskt
hjälpmedel?
• Väldigt positivt
• Positivt
• Neutralt
• Förbehållsamt
• Väldigt förbehållsamt
• Jag kan inte säga
18. Nedan kan ni om ni vill skriva ner ytterligare kommentarer:
____________________________________________________________________
____________________________________________________________________
____________________________________________________________________
____________________________________________________________________
____________________________________________________________________
____________________________________________________________________
Ett stort tack för era svar!

Enni Grönroos

1

PRESSMEDDELANDE
Majoriteten av personer med Parkinsons sjukdom har tekniska förutsättningar
för att kunna delta i rehabilitering på distans
Pro gradu-avhandling i logopedi, Fakulteten för humaniora, psykologi och teologi,
Åbo Akademi
Resultatet i en pro gradu-avhandling vid Åbo Akademi visar, att majoriteten av
personer som har Parkinsons sjukdom har de förutsättningar som krävs för att kunna
delta i talterapi eller en anpassningskurs på distans. Största delen av målgruppen
ställer sig även positivt till anordnandet av rehabilitering på distans.
Olika rehabiliteringsformer ordnas i allt större omfattning på distans. Därför har Enni
Grönroos undersökt om målgruppen har de högtekniska apparater och kunskaper i
användning av dem, vilket krävs för att deltagande i distansrehabilitering.
De flesta deltagarna i undersökningen har en dator, tablettdator eller smarttelefon
som kan användas för att delta i rehabilitering på distans. Majoriteten av deltagarna
klarar i regel självständigt av att använda apparaterna, och kan vid behov få hjälp
från sina familjemedlemmar eller bekanta i användning av dem. Viktigt är ändå att
notera att det finns personer som inte har möjlighet att ta del av rehabilitering på
distans, och det behövs rehabiliteringsformer som är tillgängliga även för dem.
Omkring en tredjedel av deltagarna har fått talterapi och två tredjedelar har deltagit i
en anpassningskurs, en eller flera gånger. Ingen hade fått talterapi på distans, men
några personer hade deltagit i en anpassningskurs på distans. Trots att inställningen
mot rehabilitering på distans var positiv uttryckte deltagarna oro för att kamratstöd
under anpassningskurser som anordnas på distans inte skulle uppstå.
I undersökningen deltog sammanlagt 113 personer med Parkinsons sjukdom.
Materialinsamlingen skedde med hjälp av ett frågeformulär, som skickades ut till 11
olika Parkinsonklubbar i Finland. Materialinsamlingen ägde rum före
Coronapandemins utbrott, och de förändringar i hur rehabiliteringstjänster till följd
av pandemin anordnades har således inte inverkat på undersökningens resultat.
Ytterligare information fås av:
Enni Grönroos
Magisterstuderande i logopedi
Logopedi, Åbo Akademi
enni.gronroos@abo.fi, 040 744 1827

Pirkko Rautakoski
Akademilektor i logopedi, talterapeut
Logopedi, Åbo Akademi
pirkko.rautakoski@abo.fi

