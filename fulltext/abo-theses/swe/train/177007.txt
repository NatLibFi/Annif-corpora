Klasslärares upplevelser av språklig inkludering i
grundskolan
En enkätundersökning bland grundskolelärare i Svenskfinland

Jonathan Eric Mård

Avhandling för magisterexamen
Fakulteten för pedagogik och välfärdsstudier
Åbo Akademi
Vasa, 2020

Abstrakt
Författare

Årtal

Jonathan Eric Mård

2020

Arbetets Titel

Inkludering av elever med annat modersmål - Klasslärares upplevelser av språklig
inkluderingOpublicerad avhandling för magisterexamen i pedagogik
Vasa: Åbo Akademi. Fakulteten för pedagogik och välfärdsstudier

Sidantal:
81 (92)

Avhandlingens syfte är att undersöka hur klasslärare i grundskolor i Svenskfinland
upplever arbetet med språklig inkludering i sina klasser. Därtill undersöks lärarnas
upplevda kompetens i att arbeta med språklig inklusion, samt ifall olika
bakgrundsfaktorer påverkar deras syn på fenomenet. Utgående från syftet
utformades tre forskningsfrågor för avhandlingen.
Undersökningens forskningsfrågor:
1.

Hur påverkar inkludering av elever med annat modersmål lärarnas egna
arbete samt klassen som helhet?

2.

Hur inverkar olika bakgrundsfaktorer på hur klassläraren ser på inklusion?

3.

Hur upplever lärarna sin egen kompetens i att inkludera elever med ett

annat modersmål?
Utgående från dessa forskningsfrågor utformades en webbenkät som sändes ut till
skolor där rektorn hade gett sitt tillstånd. Dessa skolor låg alla geografiskt i
Svenskfinland med tyngdpunkt i Österbotten. Webbenkäten genererade totalt 50
enkätsvar, som har behandlats konfidentiellt och som är helt anonyma. Resultaten
från webbenkäten presenteras i regel kategoriserat efter enkätfrågorna och
forskningsfrågorna. I undersökningen så har en fenomenografisk forskningsansats
kombinerats med den kvalitativa metoden i och med att det finns en blandning av
rent statistiska svar och utsagor som inkommit som svar på öppna frågor.

I teorikapitlen ligger fokus på inklusion och tolkningar av fenomenet ur olika
synvinklar samt andraspråksinlärning. Tidigare forskning har berört temat inklusion
samt dess effekt bland annat på elevernas språkliga och sociala utveckling samt även
i viss mån påvisat hur arbete med inkluderande undervisning påverkar lärarens
arbete. I kapitlet som berör andraspråksinlärning ligger fokus på vilka faktorer som
påverkar andraspråksinlärningen samt hur läraren kan gynna språkutvecklingen
genom pedagogiska metoder och lösningar.
Respondenterna i studien förhåller sig i allmänhet positiva till språklig inkludering
och anser att det har en positiv effekt på såväl den elev som blir inkluderad som på
klassen som helhet. Av resultatet framkommer bland annat att lärarna upplever en
positiv effekt på den inkluderade elevens språkliga utveckling samt dennes
inklusion i klassen som gemenskap. Angående klassen som helhet så anser lärarna
att det är positivt för deras utveckling att bekanta sig med andra kulturer och att de
utvecklar goda etiska färdigheter samt öppenhet och tolerans för andra kulturer samt
olikheter. Majoriteten av lärarna upplever att arbete med inkluderande undervisning
har en positivt effekt även på deras eget arbete, men många uppger att den ökade
arbetsmängden som tillkommer upplevs som betungande. I undersökningen
framkom även att respondenterna har en hög upplevd kompetens att arbeta med
språklig inkludering, men att majoriteten ändå upplever ett behov av ytterligare
fortbildning som skulle beröra inklusion. I undersökningen fanns ett fåtal statistiskt
hållbara samband. Som avslutning på avhandlingen diskuteras valet av metod samt
datainsamlingsmetod och resultaten från enkätundersökningen diskuteras i ljuset av
tidigare forskning, litteratur samt egna reflektioner och tankar.
Sökord
Inklusion, Integration, Flerspråkighet, Andraspråksinlärning, Pedagogik

Innehåll
1.Inledning

1

1.1 Val av ämne och ämnets aktualitet

1

1.2 Syfte och forskningsfrågor

3

1.3 Disposition

4

2. Metod

6

2.1 Bakgrund till val av ansats

6

2.2 Kvantitativ metod

7

2.3 Enkät som datainsamlingsmetod

9

2.4 Urval och genomförande

10

2.5 Bakgrundsinformation om respondenterna

11

2.6 Validitet, etik och reliabilitet

14

3. Inklusion i samhället och skolan

17

3.1 Inklusion och exklusion som begrepp ur ett socialpedagogiskt perspektiv

17

3.2 Pedagogisk inklusion

23

3.3 Nyanlända elever i skolan

28

3.4 Hur sker den praktiska inkluderingen i skolan?

30

4. Andraspråksinlärning och språklig inkludering

34

4.1 Utveckling av andraspråk

34

4.2 Språkutvecklande undervisning

38

4.3 Lärarens roll för språkutvecklingen

40

5. Resultatredovisning

43

5.1 Lärarnas erfarenheter av inkluderande undervisning

43

5.2 Inkluderingens effekter på de inkluderade eleverna och klassen

55

5.3 Lärarnas upplevda kompetens i språklig inkludering

62

5.4 Statistiska samband och sammanfattning

64

6. Diskussion

67

6.1 Metoddiskussion

67

6.2 Resultatdiskussion

68

6.2.1 Lärarnas upplevelser av hur arbetet med språklig inkludering påverkar deras
arbete

69

6.2.2 Lärarnas upplevelser av hur arbetet med språklig inkludering påverkar
eleverna

72

6.2.4 Lärarnas upplevda kompetens i arbete med språklig inkludering

74

6.2.3 Statistiska samband

75

6.3 Förslag till fortsatt forskning

76

7. Litteraturlista:

78

Bilagor
Bilaga 1: Enkätfrågorna
Bilaga 2: Introduktionsmejl

Tabeller
Tabell 1. Respondenternas åldersfördelning ............................................................. 12
Tabell 2. Respondenternas arbetserfarenhet som lärare ............................................ 13
Tabell 3. Respondenternas grundutbildning .............................................................. 13
Tabell 4. Respondenternas biämnesstudier ............................................................... 14
Tabell 5. Respondenternas erfarenhet av att undervisa i en klass med språkligt
inkluderade elever ...................................................................................................... 38
Tabell 6. Modersmål som förekommit i respondenternas klasser ............................. 39
Tabell 7. Respondenternas upplevelse av behovet av att differentiera läromedel och
val av undervisningsstoff vid undervisning i klasser med språkligt inkluderade elever
.................................................................................................................................... 43
Tabell 8. Har inkluderingen av elever med annat modersmål fört med sig nya
synvinklar som lärarna har kunnat använda i undervisningen? ................................. 47
Tabell 9. Inkluderingens effekt på klassen som helhet och på den inkluderade eleven
själv. ........................................................................................................................... 49
Tabell 10. Inverkan på undervisningen av eventuell åldersskillnad hos de
inkluderade eleverna samt kulturskillnader gentemot de övriga eleverna ................. 55
Tabell 11. Erfarenhet och upplevt behov av fortbildning gällande inklusion ocg
arbete i flerspråkiga klassrum .................................................................................... 57
Tabell 12. Korrelationer ............................................................................................ 57
Tabell 13. Finns det skillander mellan manliga och kvinnliga lärares syn på
inklusion? ................................................................................................................... 59

1. Inledning
I detta kapitel kommer jag redogöra för valet av ämne för avhandlingen samt motivera
mitt val baserat på aktuell forskning. I det andra avsnittet presenteras avhandlingens
syfte samt de tre forskningsfrågor som har formulerats utgående från syftet, på vilka
avhandlingen baseras. Slutligen i det tredje avsnittet presenteras avhandlingens
uppbyggnad i form av en disposition.

1.1 Val av ämne och ämnets aktualitet
Bakgrunden till mitt val av ämne för magisteravhandling baserar sig på att jag via
biämnesstudier i specialpedagogik samt genom vikariat i klasser med inkluderade
elever fått upp ögonen för inklusion som tema. Innan jag inledde skrivandet av min
avhandling, låg mitt intresse på det specialpedagogiska planet, men i samråd med min
handledare samt efter att ha satt mig in i fenomenet med flerspråkiga klassrum och
språkligt inkluderade elever byttes mitt fokus till det slutliga temat. Jag valde att hålla
lärarna i fokus i min avhandling i och med att jag antog att detta skulle underlätta
insamlande av material. Dessutom var jag intresserad av att undersöka vilka
utmaningar som lärarna ute på fältet har upplevt med att undervisa i multikulturella
klassrum, samt hur de upplever sin egen kompetens i att undervisa i nämnda klassrum.
Förutom ett personligt intresse för inklusion som fenomen, så är det ett tema som under
2000-talet blivit allt mera aktuellt i det finska samhället och följaktligen även i de
finska skolorna. Jan Hellgren, Chris Silverström, Laura Lepola, Liselott Forsman och
Anna Slotte (2019) gjorde en undersökning för Nationella centret för
utbildningsvärdering (NCU) där de undersökte hur tvåspråkighet och flerspråkighet
tar sig uttryck i skolor i Finland som har svenska som undervisningsspråk. I denna
rapport nämns att bland eleverna som befann sig i lågstadiet under läsåret 2017–2018
i svenskspråkiga skolor i Finland så hade närapå 50 % ett annat hemspråk än
skolspråket svenska I rapporten konstateras att i och med att antalet flerspråkiga elever
följaktligen är såpass stort, och att multikulturalitet och olika språk blivit en del av
vardagen i det finska samhället så är det viktigt att undersöka hur mottagandet av dessa
elever fungerar i skolorna på ett rent praktiskt plan samt hur personalen i skolorna
1

klarat av den förändring i språkklimatet som redan skett. (Hellgren, Silverström,
Lepola, Forsman & Slotte, 2019, s.14) Utifrån detta kan man konstatera att ämnet i
högsta grad är aktuellt, och något som troligen ännu kommer att vara föremål för
undersökningar och utvärderingar även i framtiden. Jag valde att i min undersökning
även kategorisera elever med finska som modersmål som elever som inkluderas i den
svenskspråkiga undervisningen. Problematiken med dessa elever kan sannolikt kan ta
sig andra uttryck än elever från främmande kulturer, då man ändå inte kan påstå att
kulturskillnaden mellan finlandssvenskar och finskspråkiga inte är av samma kaliber.
Hellgren m.fl. (2019) påpekar att jämfört med tidigare rapporter så var det nu ett större
antal elever som tar del av undervisning på svenska som kommer från hem där det
talas såväl finska som svenska medan elever med helt finskspråkiga föräldrar ligger på
en ungefär motsvarande nivå som tidigare.(Hellgren m.fl., 2019, s.29)
Jag valde även att fokusera min undersökning till främst Österbotten, men geografiskt
utvidgades den senare i viss mån till även andra delar av Svenskfinland för att få ett
större antal respondenter. Valet att fokusera på Svenskfinland och svenska skolor beror
främst på behovet av att få ett någorlunda avgränsat och överskådligt material som
lämpar sig för undersökningen. Angående antalet elever med annan språklig bakgrund
än svenska eller finska konstaterar Hellgren m.fl. (2019) i sin rapport att även om
antalet elever med invandrarbakgrund inte är särskilt stort i jämförelse med skolorna i
Sverige och de finskspråkiga skolorna så har antalet ändå ökat som en följd av de stora
migrationsrörelserna som skett inom Europa under de senaste åren. I rapporten lyfts
även fram att dessa elever ofta är koncentrerade till ett antal orter, och ofta till sådana
orter där svenskan har en stark ställning i lokalsamhället, vilket leder till att
integrationen sker på svenska. (Hellgren m.fl., 2019, s.29–30)
Trots att min studie till största delen är utförd som en kvantitativ studie, så har jag även
utgått en fenomenografisk forskningsansats för att ta reda på hur respondenterna
upplever fenomenet med flerspråkiga klassrum samt fenomenet att inkludera elever
med ett annat modersmål i sin undervisning. Runa Patel och Bo Davidson (2019)
beskriver fenomenografi som en grundtanke inom forskningsmetodiken som fokuserar
på att studera hur människor upplever eller förhåller sig till ett visst fenomen, dock
vanligtvis genom intervju som datainsamlingsmetod. Det viktiga med fenomenografin
är dock att då man samlat in data så analyserar man den och försöker finna likheter
eller samband som man kan ta fasta på och därefter fördela respondenternas utsagor i
2

olika kategorier som på ett lämpligt sätt delar respondenternas svar i mindre grupper.
(Patel & Davidson, 2019, s. 37–38)

1.2 Syfte och forskningsfrågor
Syftet med undersökningen är att undersöka hur lärare inom årskurserna F-6 i
Svenskfinland upplever att arbeta med språkligt inkluderande undervisning i sina
klasser. Därtill undersöks hur lärarna upplever att det påverkar deras eget arbete att
undervisa i klasser där det finns andra modersmål än svenska, samt hur de upplever
sin kompetens i att arbeta med språklig inkludering.
Undersökningens forskningsfrågor:
1. Hur påverkar inkludering av elever med annat modersmål lärarens egna arbete
samt klassen som helhet?
2. Hur inverkar olika bakgrundsfaktorer på hur klassläraren ser på inklusion?
3. Hur upplever lärarna sin egen kompetens i att inkludera elever med ett annat
modersmål?
Med språklig inkludering avses i detta sammanhang att elever som har ett annat
modersmål än svenska inkluderas i en klass där undervisningsspråket i svenska, detta
innefattar även fall där elevens modersmål är finska. Målet med denna undersökning
är att kartlägga hurudana erfarenheter de finlandssvenska lärarna har av att undervisa
i flerspråkiga klassrum, och för sätt få en bild av vad som upplevs som positivt och
vad som känns utmanande.
Min hypotes inför undersökningen är att arbete med språklig inklusion helt klart
påverkar alla inblandade parter, men hur det upplevs att det påverkar tror jag att
utlämnas till individuella skillnader och åsikter. Om jag skall lyfta fram någon
bakgrundsfaktor som jag tror att påverkar till exempel lärarnas attityd till arbete med
inkluderande undervisning rent konkret, skulle jag gissa på arbetserfarenhet samt ifall
man har en specialpedagogisk bakgrund som faktorer som kan spela in.

3

1.3 Disposition
I avhandlingens första kapitel presenteras bakgrunden till ämnesvalet samt motiveras
med hjälp av en aktuell studie. Avhandlingens syfte samt de tre forskningsfrågorna
som den utgår ifrån presenteras i det andra avsnittet som ingår i kapitlet. I det andra
kapitlet redogör jag för metoden som använts för att genomföra undersökningen som
avhandlingen bygger på. I det första avsnittet motiveras metodvalet och
forskningsansatsen för avhandlingen motiveras. Undersökningen har gjorts med
kvantitativ metod som grund och med enkät som datainsamlingsmetod. I det tredje
avsnittet presenteras enkät som datainsamlingsmetod mera ingående och för och
nackdelar med metoden presenteras. I det fjärde och femte avsnittet redogör jag för
urvalet av respondenter samt för undersökningens genomförande i praktiken samt en
presentation av den bakgrundsinformation om de 50 respondenterna som samlades in
via enkäten. I det sjätte och sista avsnittet behandlas forskningsetik, reliabilitet samt
validitet.
I det tredje kapitlet presenteras tidigare forskning som berör inklusion som begrepp
samt hur det har påverkat undervisningen och hur det tar sig uttryck i skolan i
praktiken. Därtill presenteras även hur nyanlända barn blir integrerade i
undervisningen. Det fjärde kapitlet i avhandlingen fokuserar däremot på språklig
inkludering samt vilka faktorer som är avgörande för en god andraspråksinlärning. I
det andra avsnittet diskuteras hur man bygger upp en undervisning som har fokus på
en god språkutveckling. I det tredje och sista avsnittet i det fjärde kapitlet presenteras
tidigare forskning angående vilken roll läraren kan ha för språkutveckling. I
avhandlingens femte kapitel presenteras resultatet från enkätundersökningen.
Resultatet har fördelats i fyra avsnitt, där det första fokuserar på hurudana erfarenheter
respondenterna har av att arbeta med inkluderande undervisning och i flerspråkiga
klassrum. Därefter i det andra avsnittet förflyttas fokus till hur det påverkar eleverna
att vara en del av ett multikulturellt klassrum och att vara en del av inkluderande
undervisning. I det tredje avsnittet presenteras respondenternas egen upplevda
kompetens i att arbeta med inkluderande undervisning samt ifall det finns ett upplevt
behov av att få ytterligare fortbildning inom ämnet. Slutligen i det sista avsnittet som
ingår i resultatdelen presenteras resultatet av olika statistiska test som genomförts
baserat på enkätsvaren.

4

I avhandlingens sjätte och sista kapitel som utgörs av diskussionsdelen diskuteras valet
av metod samt resultaten av undersökningen. Till sist presenteras mina förslag på vad
som kunde utgöra fortsatt forskning inom ämnet.

5

2. Metod
I metodkapitlets första del redogör jag för och motiverar mitt val av metod för
undersökningens genomförande samt datainsamling. Detta styrks med tidigare teorier
och forskning inom forskningsmetodik och datainsamling, här presenteras även
grundligare enkät som datainsamlingsmetod. Slutligen diskuteras etiska aspekter med
undersökningen och hur dessa har beaktats under datainsamlingen och nedskrivandet
av resultatet.

2.1 Bakgrund till val av ansats
Henny Olsson och Stefan Sörensen (2011) skriver att valet av forskningsmetod man
använder sig av till stor del styrs av vad det är man undersöker, men påpekar även att
det inte alls är någon omöjlighet att kombinera såväl kvalitativ som kvantitativ metod
i en och samma undersökning. (Olsson & Sörensen, 2011, s.55) Mitt metodval för
denna undersökning styrdes således också delvis av valet av tema. För att få ett bredare
perspektiv av det undersökta fenomenet föll det sig naturligare att göra en kvantitativ
undersökning. Motiveringen till varför ett bredare perspektiv behövs, eller kan anses
som önskvärt, är att det ger en bättre helhetsbild av fenomenet som inte enbart baserar
sig på enskilda individers personliga åsikter och värderingar. Då jag bestämde mig för
att göra undersökningen genom att använda mig av enkät som datainsamlingsmetod,
och därefter började utforma en webbenkät i samråd med min handledare, blev en
majoritet av frågorna slutna där respondenterna kunde kryssa för det alternativ som de
upplevde att bäst beskrev deras upplevelse. Men i enkäten fanns ändå en hel del öppna
frågor som måste räknas som kvalitativa i och med att svaren på dessa är fritt
formulerade och resulterar i mera berättande utsagor istället för statistik. Slutresultatet
av enkäten blev därmed en kombination av såväl kvantitativ metod som kvalitativ
metod.
Jan Trost och Oscar Hultåker (2016) påpekar att då man ska göra en undersökning och
har kommit fram till sitt metodval samt tema, är det därefter viktigt att bestämma sig
för ett hurudant urval av respondenter man gör, speciellt ifall det är frågan om en grupp
människor som skulle vara mycket svår att omfatta i sin helhet inom en och samma
undersökning. För att uppnå bästa möjliga resultat är det dock bäst att man av den stora
6

gruppen gör ett representativ urval, det vill säga att man väljer en sådan grupp
respondenter som följer till exempel könsfördelningen inom en yrkesgrupp eller
befolkningsgrupp. Detta gör man för att skapa största möjliga likhet gentemot den
totala gruppen som möjligt (Trost & Hultåker, 2016, s. 29) Mitt urval gjordes med
fokus på lärare i Svenskfinland, i årskurserna F-6 samt därtill endast i skolor som har
svenska som undervisningsspråk. Ifall undersökningen skulle ha innefattat även skolor
som har finska som undervisningsspråk skulle det varit fråga om en relativt stor
undersökning. I min undersökning är det fråga om det som Trost och Hultåker (2016)
kallar för ett ”slumpmässigt urval”, i och med att jag inte valde ut mina respondenter
desto mera, och att det dessutom var frivilligt att delta i enkäten. Närmare specificerat
definierar Trost och Hultåker (2016) just den metod som jag använt mig av som ett
klusterurval, vilket betyder att jag har skickat ut min enkät till en viss grupp i samhället
geografiskt placerade inom ett visst område. (Trost & Hultåker, 2016, s. 35–36) I mitt
fall var gruppen alltså lärare, och regionen som undersökningen baserades på,
Svenskfinland.

2.2 Kvantitativ metod
Annika Eliasson (2013) beskriver den kvantitativa metoden som att den ofta används
inom forskning som fokuserar på statistik och insamling av svar som oftast utgörs av
slutna frågor med numrerade svarsalternativ på en skala som väljs ut av forskaren, och
är en metod som på ett relativt enkelt sätt kan samla in statistiska svar av en stor grupp
människor utan att forskaren behöver ha speciellt stora ekonomiska resurser för att
kunna genomföra undersökningen. Den kvantitativa metoden använder sig vanligen
av endera intervju med hjälp av ett frågeformulär eller enkät för att samla in data.
(Eliasson, 2013, s. 28–29) Enligt Annika Eliasson (2013) ifall man som forskare är
intresserad av att undersöka något som kräver svar av en större mängd människor för
att man ska få ett resultat är den kvantitativa metoden att föredra. Detta för att man
lättare får en större bredd på undersökningen och dessutom kan man få med en stor
mängd frågor som kan ge värdefull information i ett och samma frågeformulär.
Eliasson (2013) nämner dock att en svaghet med den kvantitativa metoden, då den

7

oftast inte tillåter forskaren att undersöka ett ämne särskilt djupt utan mera ytligt men
med ett större antal utsagor. (Eliasson, 2013, s. 29–30)
Henny Olsson och Staffan Sörensen (2011) skriver att man kan spjälka upp den
kvantitativa metoden i två huvudgrenar, den ”deskriptiva” och den ”explanativa”. Den
deskriptiva grenen fokuserar i regel på att beskriva en viss grupp av människor i
förhållande till någon annan faktor, till exempel förekomsten av en viss sjukdom eller
ett visst intresse bland personer inom en av undersökningen specificerad åldersgrupp.
Den explanativa grenen av kvantitativ metod däremot lägger fokus på att undersöka
ett påstående eller ett antagande. Dessa undersökningar kan vara betydligt mera
slumpartade och ofta är urvalet av respondenter likaså slumpartat. (Olsson & Sörensen,
2011, s. 109–110) I min undersökning håller jag mig inom den deskriptiva grenen av
den kvantitativa metoden, då jag berör attityden till och upplevelser av ett visst
fenomen inom en viss yrkesgrupp.
Som tidigare nämndes är min undersökning baserad på den kvantitativa metoden men
den har även inslag av kvalitativ forskning i form av öppna frågor där jag låtit
respondenterna formulera sig fritt. Eliasson (2013) påpekar att det är vanligt att man
inom forskning endera kompletterar en studie genomförd med kvalitativ metod med
en kvantitativ undersökning inom samma ämnesram, eller vice versa. Därtill lyfter hon
även fram att det inte är någon omöjlighet att använda sig av de två metoderna i en och
samma undersökning för att få mera heltäckande resultat, även om tyngdpunkten oftast
ligger på endera metoden. (Eliasson, 2013, s. 30–31)
Patel och Davidson (2019) beskriver hur man bör gå till väga när man genom en
kvantitativ undersökning har samlat in sitt material och därefter ska analysera det. Ofta
då man genomför en kvantitativ undersökning är det fråga om ett stickprov. När man
genomför ett stickprov genomför man sin undersökning på en mindre grupp människor
som utgör en del av en större population och granskar därefter ifall de resultat man får
även går att applicera på ett mera allmänt plan på invånarna i samhället som har samma
bakgrund som respondenterna gällande till exempel yrke. När man väl har samlat in
sin data från den grupp av respondenter som man valt, bör man föra in denna data i ett
statistikprogram för att kunna gör en analys av de svar man fått. Genom denna analys
av svaren kan man därefter skapa en tabell för att åskådliggöra resultaten av frågorna
var och en för sig. (Patel & Davidson, 2019, s. 139–144) Även min undersökning
omfattas av beskrivningen stickprov då jag använt mig av ett relativt litet sampel och
8

därefter sökt efter statistiska samband för att möjligtvis få resultat som skulle kunna
generaliseras.

2.3 Enkät som datainsamlingsmetod
Göran Ejlertsson (2019) skriver att metoden för insamlande av data styrs i hög grad av
valet av tema samt ifall man väljer att genomföra sin undersökning med en kvalitativ
eller kvantitativ metod. Ifall man an strävar efter att göra en mera övergripande
undersökning och väljer den kvantitativa metoden kan enkäten vara ett bra verktyg för
att samla in data för sin undersökning. Det som framförallt är positivt med att använda
sig av enkät som datainsamlingsmetod är hur smidigt det är att samla in ett relativt
stort antal svar, och att man dessutom kan samla in dessa svar från ett större område
utan att ens ha desto större ekonomiska resurser eller mycket tid för resande.
Framförallt webbenkäten är smidig för datainsamling då det går relativt snabbt att
utforma en enkät via nätet och då den sedan är utskickad till undersökningsgruppen är
det bara att vänta. Ejlertsson (2019) lyfter därtill fram ett antal andra positiva aspekter
med enkät, såsom att det är ett bra sätt att samla in material då respondenterna kan
svara på frågorna då de själva upplever att de har tid och ork, vilket kan leda till mera
genomtänkta och utförliga svar. Framförallt med enkäter som distribueras via nätet
eller som skickas ut som brev har denna styrka. Slutligen bör man även nämna att
enkät som datainsamlingsmetod är att föredra vid undersökningar som berör ämnen
som kan anses som jobbiga eller personliga då man genom anonymitet kan ge
respondenterna en annan trygghet än vad till exempel intervju skulle göra i samma
situation . (Ejlertsson, 2019, s.14–15)
Som negativa aspekter med enkät som datainsamlingsmetod lyfter Ejlertsson (2019)
bland annat fram det bortfall som mer eller mindre alltid förekommer i en
enkätundersökning, det vill säga att alla som får tillgång till enkäten inte väljer att svara
på den. Därtill kan även enkätens utformning ha en inverkan på hur bra insamlingen
av data lyckas, såväl negativt som positivt. Detta baseras på hur länge det tar att fylla
i enkäten samt hur många frågor den består av. Här påpekar Ejlertsson (2019) att den
lämpliga tidsåtgången för en enkät är mindre än en halvtimme. En annan negativ faktor
med enkäter är att de som svarar oftast inte kan ställa någon form av följdfrågor för att
förtydliga frågor som kan missförstås. Detta leder i sin tur till att man ofta i enkäter får
ett antal svar som baserar sig på att respondenten har förstått någon eller flera frågor

9

fel. Det att man inte har möjlighet att ställa följdfrågor är givetvis ömsesidigt då den
som skickar ut enkäten inte heller har möjlighet att ställa följdfrågor baserat på något
svar från en respondent, och kan inte heller be någon att förtydliga sitt svar. För att
minska dessa risker och svagheter är det viktigt att man noga formulerar frågorna på
förhand. (Ejlertsson, 2019, s. 15–16)

2.4 Urval och genomförande
Undersökningen genomfördes genom en webbenkät med frågor som jag formulerade
själv som bestod av såväl slutna frågor där respondenterna ombads att ta ställning till
olika påståenden på olika skalor som utgjordes av skalan ett till fem, men även en hel
del öppna frågor som ofta fungerade som komplement eller möjlighet att motivera sitt
svar på en föregående sluten fråga. Trost och Hultåker (2016) nämner att sådana frågor
där respondenterna ombeds att ta ställning till ett påstående eller placera sig på en skala
mellan två alternativ som utgör varandras motsatser såsom till exempel mycket kontra
inte alls, allmänt brukar klassificeras som attityd- eller åsiktsfrågor. (Trost & Hultåker,
2016,s. 70) Detta är även den typ av frågor som jag i allmänhet har använt mig av i
min undersökning vad gäller de slutna frågorna. Givetvis förekommer det olika typer
av skalor, men den modell som jag använt mig av på de slutna frågorna kallas för
likertskala. Enligt Olsson och Sörensen (2011) är denna skala bra för att mäta
uppfattningar om ett fenomen. Den utformas oftast med fyra eller fem svarsalternativ
som placerar sig mellan två ytterligheter. (Olsson & Sörensen, 2011, s. 201) Trost och
Hultåker (2016) påpekar dock också att då man utformar sin enkät är det av största
vikt att man noggrant överväger hur många av dylika frågor man har och ifall de
presenteras på ett sådant vis att de följer efter varandra, i och med att ett stort antal
slutna frågor leder till att respondenten tappar intresset och endera inte slutför enkäten
eller bara fyller i slumpmässiga svar. (Trost & Hultåker, 2016, s. 70) Detta är även en
orsak till att jag har en blandning av slutna och öppna frågor i min enkät, dels för att
ge en möjlighet att kommentera eller motivera sitt svar men även för att få en blandning
av frågor för att undvika monotonitet.
Enkäten (se bilaga 1) utformades i samråd med min handledare och jag pilottestade
enkäten på ett antal medstuderande för att försäkra mig om att frågorna var förståeliga
och att webbenkäten fungerade i praktiken och var tillgänglig via den delade länken.
Därefter formulerade jag ett introducerande följebrev som förklarade vad jag

10

undersökte, vem jag är och vem jag hoppades att skulle besvara enkäten. (se bilaga 2)
Första kontakten till skolorna togs via telefonsamtal till rektorerna. Detta gjorde jag
för att kartlägga vilka skolor som alls hade erfarenheter av elever med annat
modersmål. Under samtalet förklarades mitt ämne och att undersökningen görs för
magisteravhandling i pedagogik, samt det faktum att deltagandet i enkäten var frivilligt
och fullkomligt anonymt, vilket även respondenterna informerades om. De rektorer
som gav sitt medgivande i det här skedet informerades om att ett introduktionsmail
med länk till undersökningen som de kunde vidarebefordra till sitt kollegium skulle
sändas ut inom samma vecka. Datainsamlingen gjordes under våren 2019 och det
totala antalet svar uppgick till 50 (N=50) då enkäten stängdes. Resultaten av enkäten
bearbetades därefter i statistikprogrammet SPSS och svaren på de öppna frågorna
kategoriserades enligt de mest förekommande typsvaren (se resultatkapitlet). All
insamlad data har behandlats konfidentiellt och med fullständig anonymitet, endast jag
som har genomfört undersökningen har tagit del av respondenternas svar men de
förblir anonyma även för mig. Resultaten av undersökningen kommer att presenteras
vid Åbo Akademi i samband med att jag presenterar min avhandling.

2.5 Bakgrundsinformation om respondenterna
I detta avsnitt presenterar jag den bakgrundsinformation om respondenterna som
samlades in via enkäten. I enkäten deltog 50 klasslärare (N=50) i grundskolans F-6
som har svenska som skolspråk. De lärare som har svarat på enkäten är de som själva
har upplevt att de har erfarenhet av att undervisa elever med annat modersmål än
svenska och av att inkludera dem i sin undervisning. Här har även elever med finska
som hemspråk räknats med. Urvalet av respondenter var slumpmässigt i och med att
enkäten skickades till skolornas rektorer, som ifall de gav sitt medgivande förmedlade
den vidare till sitt kollegium, men i och med att det var svårt att avgöra hur många av
lärarna som hade erfarenheter av att arbeta med språkligt inkluderande undervisning
var det helt och hållet upp till lärarna själva ifall de sedan tog sig tid att svara på
enkäten.
Eftersom det har gjorts tidigare undersökningar under de senaste tio åren har jag valt
att jämföra könsfördelningen bland mina respondenter med de respondenter som
funnits i två tidigare undersökningar. Av respondenterna i min undersökning är 38 (76

11

%) kvinnor och 12 (24 %) män, vilket är snarlikt den könsfördelning som fanns i
Westerholms ”Lärarsituationen inom den svenskspråkiga utbildningen våren 2010”.
I denna undersökning fanns ett sampel på N=2720 med en könsfördelning med 73,9
% kvinnor och 26,1 % män. (Westerholm, 2011) Även i Sanna Wests undersökning ”
Förståelse genom språklig medvetenhet – Lärarperspektiv på elever med
invandrarbakgrund i den finlandssvenska grundskolan” var samplet liknande. I denna
undersökning hade hon N=107 med en könsfördelning på 75 % kvinnor och 25 % män.
(West, 2016, s.18)

Tabell 1. Respondenternas åldersfördelning
Ålder

Antal respondenter

20–29

5 (10 %)

30–39

11 (22 %)

40–49

18 (36 %)

50–59

13 (26 %)

60-

3 (6 %)

(N=50)
Av tabell 1 kan man utläsa att åldersfördelningen har varit relativt jämn i
undersökningen med flest respondenter i åldern 40–49 med 36 %. Minst respondenter
befann sig i kategorierna 60- och 20–29.
Tabell 2. Respondenternas arbetserfarenhet som lärare
År av arbetserfarenhet

Antal respondenter

<5

4 (8 %)

5–10

10 (20 %)

10<

36 (72 %)

(N=50)
Angående respondenternas arbetserfarenhet som visualiseras i tabell 2, kan man
konstatera att en stor majoritet har lång erfarenhet, då 36 respondenter (72 %) har
uppgett att de har 10 år eller mera arbetserfarenhet som klasslärare. Den med minst
respondenter å andra sidan var de som hade under 5 år av arbetserfarenhet som
klasslärare, denna kategori utgjordes av 4 respondenter vilket motsvarar 8 %.

12

Tabell 3. Respondenternas grundutbildning
Grundutbildning

Antal respondenter

Klasslärare

39 (78 %)

Speciallärare

7 (14 %)

Övrig utbildning

4 (8 %)

(N=50)
Av tabell 3 kan vi utläsa att en övervägande majoritet av respondenterna har
klasslärarutbildning, denna respondentgrupp utgör 78 % vilket motsvarar 39
respondenter. Bland de som tog del av enkätundersökningen fanns även en grupp på 8
respondenter som har speciallärarutbildning som sin grundutbildning, vilket utgör 14
% av svaren. Till slut fanns en grupp på 4 respondenter som har kategoriserats som
övrig utbildning, dessa respondenter har inom grundutbildningen utexaminerats som
till exempel ämneslärare eller småbarnspedagoger.
Tabell 4. Respondenternas biämnesstudier
Biämneskategori

Antal svar

Teoretiskt biämne

23

Språk

16

Praktiskt biämne

24

Specialpedagogik

5

Nybörjarundervisning

11

Övriga

10

På frågan angående vilka biämnen respondenterna har studerat fanns det en relativt
stor spridning. I och med att ett stort antal av respondenterna har studerat flera biämnen
överstiger mängden av svar antalet respondenter (N=50). I tabell 4 ovan har biämnena
har fördelats i sex olika kategorier för att bäst tydliggöra respondenternas olika
biämnesstudier. Den största kategorin var den grupp som har studerat ett praktiskt
biämne, 24 respondenter vilket motsvarar 48 %. Som praktiskt biämne kategoriserades
i denna undersökning musik, bildkonst, gymnastik och textil samt träslöjd. Detta kan
man jämföra med NCU:s (Hellgren m.fl., 2019) rapport som gjordes på alla klasslärare
i åk 1–6 i svenskspråkiga skolor i Finland. I deras undersökning var på motsvarande

13

sätt de praktiska ämnena de som var klart mest förekommande som biämne bland
klasslärarna. (Hellgren m.fl., 2019, s.23) Den näst största kategorin utgjordes av de
som studerat ett teoretiskt biämne, vilket i denna undersökning innebar bland annat
matematik, hälsokunskap, omgivningslära och psykologi. Den grupp som studerat
dessa teoretiska biämnen utgör 46 % av respondenterna vilket motsvarar 23 personer.
Ett relativt stort antal av respondenterna har även studerat språk som såväl kort som
långt biämne, och de språk som fanns representerade i undersökningen var främst
finska, engelska, modersmål (svenska), samt ett fåtal övriga europeiska språk. Denna
kategori som studerat språk som biämne utgör 32% av respondenterna vilket motsvarar
16 personer.
De tre minsta kategorierna utgjordes av de som studerat nybörjarundervisning (22 %),
specialpedagogik (10 %) samt övriga biämnen (20 %). De övriga biämnena i denna
undersökning utgjordes bland annat av etnografi, ungdomsvetenskap och
språkbadsstudier.

2.6 Validitet, etik och reliabilitet
Rolf Ejvegård (2009) beskriver reliabilitet och validitet som viktiga faktorer inom
forskningsmetodiken. Han påpekar att de tillvägagångssätt samt de hjälpmedel såsom
enkäter eller intervjuprotokoll som används eller följs då man gör när man genomför
en undersökning måste uppnå vissa kriterier för att undersökningen ska kunna ses som
pålitlig och sanningsenlig. Ejvegård (2009) beskriver reliabiliteten i en undersökning
som den grad av pålitlighet och trovärdighet hos använda hjälpmedel samt metoder
som man använt sig av vid den genomförda undersökningen håller. (Ejvegård, 2009,
s. 77–78) Vidare om reliabilitet påpekar Ejvegård (2009) att en undersökning som kan
anses vara av reliabel natur får sådana resultat som är snarlika tidigare resultat. Ifall
undersökningen skulle genomföras ytterligare en gång skulle resultaten vara de
samma. Detta kan man försäkra sig om eller i alla fall öka reliabiliteten genom att man
granskar sin undersökningsmetod före man genomför sin undersökning, då det
speciellt inom vissa ämnesområden gör att man själv har egna åsikter då man utformar
frågor eller påståenden, vilket gör att reliabiliteten minskar avsevärt. Man kan göra
detta genom att testa respondenterna två gånger för att undersöka reliabiliteten.
(Ejvegård, 2009, s. 78) Även Per-Gunnar Svensson (1996) påpekar att ifall man skulle
14

genomföra en sådan kontrollundersökning på samma respondenter är det mycket
önskvärt att man får ett snarlikt resultat vid båda tillfällena. Däremot ifall resultaten
skiljer sig på ett sätt som man inte kan härleda till tidsskillnaden mellan
undersökningarna och således en utveckling hos respondenterna, är resultaten inte
reliabla. (Svensson, 1996, s. 210)
Med validitet avses inom forskningsmetodiken enligt Ejvegård (2009) att den
undersökning som man utför även i verkligheten undersöker det som man har som
tema för sin undersökning och inget annat. Detta handlar främst om att ha konsekventa
och korrekta skalor eller metoder som man utför undersökningen enligt. (Ejvegård,
2009 s.80) Svensson (1996) påpekar att validiteten är ett begrepp som inom den
kvantitativa metoden först och främst anger hur väl undersökningen har genomförts
och hur lämpliga den använda undersökningsmetoden samt datainsamlingsformen, till
exempel enkät, har varit. Detta mått utgörs i sin tur ofta att man jämför resultaten av
sin undersökning med tidigare forskning samt att man försöker finna statistiskt
hållbara samband, kallade korrelationer, i sina analyser. (Svensson, 1996, s.210) Jag har
stärkt validiteten och reliabiliteten i min undersökning genom att noggrant utforma
enkäten med tydliga frågor samt med följdfrågor för att få ut så mycket information
som möjligt om vissa specifika ämnen. Därtill pilottestades enkäten före den skickades
ut för att jag skulle kunna försäkra mig om att frågorna var förståeliga och för att ha
möjlighet att omformulera frågor som kunde misstolkas. Slutligen kan jag trygga
reliabiliteten och validiteten genom att jämföra mina resultat med tidigare forskning,
detta återkommer vi till senare i avhandlingen.
Då man genomför en undersökning ställs man alltid inför ett antal etiska frågor och
man förväntas följa ett antal normer som anses som kutym för alla som bedriver någon
form av forskning. Peter Sohlberg och Britt-Marie Sohlberg (2019) skriver om vad
som anses som korrekt förfarande bland forskare och vilka faktorer som bör uppfyllas.
De påpekar därtill att det är viktigt att dessa normer finns och dessutom uppfylls för
att man ska kunna uppehålla forskningens status som trovärdig och sanningsenlig. Ifall
man inte skulle ha några etiska normer eller ifall man inte skulle upprätthålla de som
existerar, skulle det i praktiken vara omöjligt att producera ny, vetenskapsbaserad
forskning. Då man genomför sin undersökning är det viktigt att man håller sig till de
resultat som man verkligen har fått och är ärlig gällande såväl forskningens
förfaranden och angående de resultat eller avsaknaden av dessa som man fick fram.
15

Det är därtill inte heller tillåtet att plagiera andra forskares slutsatser eller delar av
undersökningar för att presentera dessa som dina egna. Ifall du som forskare utför din
undersökning på uppdrag av en annan arbetsgivare eller som ett betalningsarbete, bör
detta framgå i undersökningen på ett tydligt sätt. Slutligen kan man dessutom
konstatera att man som forskare bör vara noggrann med att man beaktar allmänt goda
etiska förfaranden gentemot alla levande varelser och ens omgivning som kan ta skada
av undersökningen eller dess genomförande. (Sohlberg, P & Sohlberg, B-M, 2019, s.
273) Jag har i min undersökning tagit etiska frågor i beaktande genom att återge
resultaten som samlats in via enkäten sanningsenligt och utan korrigeringar. Därtill har
jag återgett tidigare forskning enligt god etisk sed genom referat med noggranna
källhänvisningar för att hänvisa till ursprungskällan.

16

3. Inklusion i samhället och skolan
I detta kapitel diskuteras innebörden av ordet inklusion samt olika definitioner av
begreppet. Inledningsvis redogörs för begreppets betydelse samt hur det skiljer sig från
det närliggande begreppet integration. Därefter behandlas även hur lärare har upplevt
att arbeta med inkluderande undervisning.

3.1 Inklusion och exklusion som begrepp ur ett
socialpedagogiskt perspektiv
Något som jag ofta under mina studier inom pedagogik och specialpedagogik har hört
talas om är begreppet ”en skola för alla”. Silvia Edling redogör för detta begrepp och
konstaterar att det fenomen som i dagens samhälle ofta benämns ”En skola för alla”
(Edling, 2014, s. 58) fanns i Sverige till och med för flera hundra år sedan då man
arbetade med att försöka skapa en bättre och mera jämlik värdegrund för dåtidens
skola. Det var dock först i mitten av 1900-talet som det hela förverkligades genom att
alla elever, utan att beakta olika bakgrundsfaktorer, fick gå i skola tillsammans för att
dessutom kunna få ta del av samma undervisning. Detta skedde inte helt smärtfritt utan
som följd uppstod begreppet integrering, vilket innebar att elever som på något
betydande sätt skiljde sig från det som under den tiden ansågs som normalt, blev
anpassade till skolan för att uppfylla de normer som fanns. I modern tid har termen
integrering fått utstå en viss kritik just för att man inte accepterar olikheter och
mångfald samt att man inte nämnvärt uppskattar människors individuella skillnader,
och som följd uppstod det modernare begreppet inkludering. (Edling, 2014, s.58)
Margareta Sandström (2014) berättar att man historiskt sett började använda begreppet
inkludering i Nordamerika redan under det förra århundradet då man inledde kampen
mot de dåvarande samhälleliga ojämlikheter som berörde den epokens stora
samhälleliga frågor. Dessa fokuserade framförallt på den orättvisor och kränkningar
som förekom på grund av etnicitet samt kampen för lika rättigheter för olika etniska
tillhörigheter och minoriteter. Begreppet har senare tagit sig in i skolvärlden då man
har diskuterat elever som är i behov av olika nivåer av stöd eller elever som har någon
form av funktionsvariation. Begreppet inklusion har i alla tider varit föremål och orsak
för misstolkningar och diskussion då det ofta har blandats samman med det till och
17

med språkligt snarlika begreppet integration, och dessa två har felaktigt använts
jämsides. Den officiella skillnaden mellan begreppen i dagens läge är att integration
innebär att alla får delta i någonting men det anpassas ej efter deltagarna utan det är
deltagarna som skall anpassa sig. Inkludering däremot innebär att alla får delta och att
man dessutom anpassar det man gör på ett sådant sätt att alla kan delta på sin egen nivå
på ett sådant sätt att det blir givande för alla deltagare. (Sandström, 2014, s. 11–12) I
Finland finns numera även begreppet inkludering ordagrant med i läroplanen för den
grundläggande utbildningen, om än endast en gång. ”Den grundläggande utbildningen
ska utvecklas enligt principen om inkludering. Man ska se till att utbildningen är
tillgänglig och fri från hinder” (OPH, 2014, s.18)
Bent Madsen (2006) skriver att strax före millennieskiftet har man ofta inom
socialpedagogiken använt sig av ordet rymlighet för att beskriva det samhälle som man
har velat uppnå som ideal, nämligen ett samhälle där alla är lika välkomna. I det
inklusiva och rymliga samhället är tanken att samhället på alla nivåer skall vara
uppbyggt på ett sätt för att alla dess människor har en likvärdig plats i samhället utan
att man tar i beaktande olika bakgrundsfaktorer såsom kultur, ekonomi, status i
samhället, funktionsvariationer eller intellektuella skillnader. Denna tanke har sedan
börjat benämnas med uttrycket social inklusion, eller i korthet inklusion. Som de flesta
begrepp har även inklusionen en motsats, som är exklusion, vilket i sin tur innebär att
någon lämnas utanför till exempel på grund av någon bakgrundsfaktor. Inklusion och
integration är två väldigt snarlika begrepp och dessa begrepp kan till viss mån ersätta
varandra, och används även ofta, om än felaktigt, jämsides i litteratur. Inklusion bildar
begreppspar tillsammans med exklusion medan integration hör ihop med utstötning,
även om än begreppen har en snarlik betydelse finns det en viss skillnad som nämndes
redan tidigare i kapitlet. (Madsen, 2006, s. 171)
Christer Cederlund och Stig-Arne Berglund (2017) diskuterar också begreppen
inklusion och exklusion, och nämner att inklusion och exklusion i princip har ersatt
flera andra begrepp som tidigare har syftat på en specifik situation eller företeelse. De
nämner även att begreppen främst har synts inom specialpedagogiken och inom
skolvärlden, men konstaterar att man senare kommit fram till att begreppsparet har ett
betydligt större användningsområde än vad som tidigare trotts. (Cederlund &
Berglund, 2017, s.42–43) Jan Inge Jörnhill (2012) beskriver att inklusion och
18

exklusion är en fråga om vem som ingår i något, vem som räknas med, och nämner
även att varenda person är antingen inkluderad eller exkluderad i förhållande till ett
större sammanhang, baserat på vilket sammanhang eller vilken grupp som just den
personen hör till. Man kan till exempel vara en del av en klass eller ett kollegium eller
bara en del av ett samhälle. Det faktum att inklusion alltid syftar till ett större
sammanhang beskriver Jörnhill (2012) som att en inkluderad person är en del av till
exempel en skola eller en klass som hen kan vara inkluderad i, men det innebär inte att
man är inkluderad i alla skolor i den kommunen man bor i eller ens i alla klasser i den
skola där man går. Detta fenomen är även specifikt för tid och plats, och är inte heller
någonting som är permanent utan det är ständigt föremål för förändring och yttre
faktorer som påverkar. (Jörnhill, 2012, s. 39) Med andra ord, trots att man en gång
varit inkluderad betyder det inte att man alltid är det, och vice versa.
Detta gör alltså inklusionen till ett begrepp i ständig förändring och enligt min
uppfattning är det människorna som ingår i normen och som tillhör den större gruppen
som avgör hur dessa normer förändras och vem som är inkluderad och exkluderad.
Bent Madsen (2006) beskriver att exlusion är motsatsen till inklusion och kan förklaras
på två olika sätt, passiv exklusion och aktiv exklusion. Den passiva exklusionens
särdrag är att någon som är inkluderad, eller som befinner sig inom en grupp eller ett
sammanhang, inte tillåter en annan person att ta sig in i nämnda grupp. Den aktiva
exklusionen däremot tar sig uttryck genom att en eller flera personer inom en grupp
tvingar en eller flera andra av individerna som tidigare hört till gruppen att lämna den,
och därmed bli exkluderade. Detta innebär alltså att någon som har varit inkluderad
eller medräknad i ett sammanhang inte längre är det eftersom hen förvisas från
gruppen. (Madsen, 2006, s.172)
Cederlund och Berglund (2017) påpekar vikten av att man på samhällelig nivå arbetar
för att motverka exklusion och beteende som sänker utsatta personers självkänsla och
välmående. Detta kan göras redan genom ordval, samt att man försöker att fokusera
på det positiva då man diskuterar en persons beteende eller egenskaper istället för att
lägga fokus på det negativa. Detta är viktigt att tänka på för alla som arbetar med
människor, och därmed även för lärare. (Cederlund & Berglund, 2017, s. 65–66)
Madsen (2006) beskriver att inklusion som fenomen liksom exklusion kan verka på
flera olika nivåer och ta sig olika uttryck. Bland dessa kan man urskilja tre olika
19

huvudtyper. Det kan vara fråga om samhällelig inklusion vilket syftar på att samhället
gör en insats för att inkludera individer i arbetslivet och att motverka att de exkluderas
från samhälleliga förmåner och samhälleligt deltagande. Den samhälleliga
Inklusionens roll är i hög grad att man inom samhället försöker motverka exklusion
och att individer faller utanför samhället.
En annan nivå av social inklusion är då det är fråga om att man är en officiell invånare
i ett visst land och är bosatt i ett specifikt samhälle. På denna nivå kan man se inklusion
i formen av att man som medborgare har rätt att ta del av de olika tjänster som ens
egna samhälle erbjuder, såsom rätt till sjukvård och utbildning. Viktigt för alla dessa
nivåer är att man ser individen som blir inkluderad och ger alla samma möjlighet
oavsett hurudana deras förutsättningar ser ut. Den tredje varianten på social inklusion
är den som berör utbildningen. Inklusion i skolan förklaras som en teori där alla ska
ha möjlighet att gå i det som vi definierar som en vanlig skola och därtill ha rätt till
vanlig skolgång utan att man låter några bakgrundsfaktorer eller individuella
skillnader inverka.
Den sociala inklusionen i skolan förutsätter en elevfokuserad undervisningsstil och att
man differentierar för att samtliga elever skall kunna ta del av samma undervisning i
grunden. Därefter anpassar man stoffet för att alla skall kunna lära enligt sin egen bästa
förmåga och enligt den inlärningsstil som är optimal för var och en av eleverna.
Dessutom ses dessa olikheter som något som man i skolorna kan se som en resurs och
dra nytta av i undervisningen och i skolans vardag. Motsatsen till social inklusion då
man diskuterar ur ett undervisningsperspektiv är att man förflyttar elever till klasser
för elever med behov av särskilt stöd eller rentutav till en specialskola. Det är ytterst
viktigt att dessa alternativ används endast ifall det redan har testats att inkludera eleven
i skolans vanliga undervisning utan att det har lyckats och att det i värsta fall påverkas
eleven negativt av att inkluderas. (Madsen, 2006, s. 173–175) Elina Nivala och Sanna
Ryynänen (2019) diskuterar även socialpedagogiken inom skolvärlden, och
konstaterar att situationen med elever från olika bakgrund inom samma klassrum kan
vara väldigt utmanande, vilket leder till en situation där extra stöd samt hjälpmedel för
vissa elever i klassen är oundvikligt. (Nivala & Ryynänen, 2019, s. 242)

20

Bent Madsen (2006) förklarar dessutom hur den sociala inklusionen därtill består av
ett flertal olika delfaktorer, som i korthet beskriver de effekter som den kan ha på de
inkluderade individerna. Här kan man bland annat nämna en grundläggande faktor
som påverkas positivt av inklusion, vilket är att den inkluderade individen får en
starkare grupptillhörighet och att hen blir inkluderad i ett större sammanhang vilket
kan ha påvisade positiva effekter på den enskilda elevens lärande och dennes
utveckling som en social människa. Inom denna process, när det uppstår en konflikt
mellan en person och den grupp som hen inkluderas i uppstår det förändringar hos
såväl personen som hos hela den sociala gruppen vilket kan leda till utveckling hos
båda de berörda parterna. (Madsen, 2006, s.178) Detta kan man relatera till att alla vi
människor i samhället som har någon form av växelverkan med andra ofta lär oss av
varandra tack vare våra olika styrkor och svagheter, ifall vi alla var lika skulle vi inte
heller kunna utvecklas.
Madsen (2006) nämner även att det faktum att en människa utvecklar förmågan och
får möjligheten att ingå i en större grupp på det sociala planet anses även vara en av
de absolut mest avgörande faktorerna för en persons utveckling och lärande eftersom
lärandet sker i sociala situationer där det förväntas att deltagarna besitter ett visst
socialt kunnande och uppfyller vissa normer för att kunna ta del av det sociala
samspelet individer emellan. Madsen (2006) lyfter som en sista viktig faktor som är
relevant för mitt tema fram att de tillgångar som behövs för att en elevs lärande ska
möjliggöras ska finnas tillgängliga i den närmiljö som eleven är bosatt i samt där
eleven tar del av sin undervisning. Det är viktigt att påpeka att eleven skall ha tillgång
till resurserna som behövs i en inkluderande miljö med andra jämnåriga som finns med
i dennes vardag och närmiljö även på fritiden och inte på ett sådant vis att barnet måste
åka till en annan ort för att ta del av en lämplig undervisning. Man har även antagit att
ifall ett barn blir exkluderat försämrar dess inlärnings- och utvecklingsmöjligheter,
vilket motiverar social inklusion som process för att motverka segregering och
exklusion. (Madsen, 2006, s.178–179) Sammanfattat, innebär detta att man ska
försöka inkludera alla elever på deras hemort för att förenkla deras vardag och stärka
deras chanser till ett starkare socialt umgänge, än vad som är fallet ifall elevens
skolgång genomförs på en helt annan ort än där hen är bosatt.

21

Något som även är viktigt när man pratar om inklusion är normer och normalitet, vilket
som jag tidigare nämnde egentligen är det som lägger grunden för hela fenomenet.
Madsen (2006) behandlar även detta och konstaterar att ofta klassificerar vi personer i
samhället på sådana grunder som helt och hållet också är uppbyggda av invånarna i
det samhället, till exempel genom kulturella eller övrigt kategoriserande stereotyper.
Med detta i åtanke kan man konstatera att till exempel pedagoger alltid bemöter barn
från olika kulturer med specifika förväntningar eller kanske till och med fördomar
baserat på de normer som samhället har byggt upp för just den kulturen, eller gentemot
en viss språklig grupp. Även på en verkligt liten skala, som mot en elev som har haft
äldre syskon som läraren tidigare har undervisat. Förväntningarna utgör dels av
pedagogens egen syn på dessa egenskaper och regler dels av de normer som man följer
i just den skolan eller i skolor i allmänhet. Ifall barnet inte klarar av att följa dessa
regler och normer ses det som något negativt. Med detta i minnet är det av största vikt
att tidigt tydliggöra vilka krav som ställs på eleven samt vilka normer och regler som
hen förväntas följa. (Madsen, 2006, s. 103–104)
Madsen (2006) konstaterar slutligen att det i dagens samhälle inte på något sätt
försvarbart att man exkluderar barn från den allmänna skolmiljön permanent på grund
av olikheter. De inklusiva skolorna fyller dessutom en viktig roll för att minska på de
eventuella fördomar och negativa attityder som det kan finnas mot minoriteter och
olikheter. Skolan har med andra ord en viktig roll som samhällspåverkare, då man har
en i det närmaste unik möjlighet att inverka på hurudana attityder barnen utvecklar
mot minoriteter och därmed kunna inverka hur dessa individer sedan inkluderas och
fungerar i samhället som vuxna. (Madsen, 2006, s. 174–175) Elina Nivala & Sanna
Ryynänen (2019) påpekar dock att skolans roll för att gynna socialisation och
inkludering har minskat i jämförelse med olika former av media och nyhetskanaler.
Precis som Madsen (2006) påpekar de dock att skolan ännu kan ha stort inflytande på
åsikter och värderingar av den orsaken att barn och unga spenderar väldigt mycket tid
i skolmiljön. (Nivala & Ryynänen, 2019, s.240)

22

3.2 Pedagogisk inklusion
Det faktum att elever med olika förutsättningar skall få undervisning tillsammans
under samma tak och i samma klassrum har länge varit grundtanken, och som tidigare
nämnts ofta beskrivs med den sammanfattande frasen ”en skola för alla”. Carina
Persson (2014) skriver och förklarar att begreppet ”en skola för alla” (Persson, 2014,
s. 25) är fritt fram att tolkas ur läsarens egna synvinklar då frasen kan hänvisa till en
rad olika bakgrundsfaktorer som berör bland annat intellektuell förmåga och härkomst.
En skola för alla har utvecklats från det att alla hade rättighet att överhuvudtaget gå i
skolan, till den undervisning vi har idag med elever från vitt skilda bakgrund och från
alla världens hörn i samma skola och i samma klassrum.
Inkludering som begrepp inom undervisningen tog fart på allvar i och med Salamancadeklarationen som gjordes av UNESCO 1994 (refereras i Persson, 2014, s. 25), då man
för första gången lade fokus på hur skolan och undervisningen byggdes upp istället för
att hålla fokus på eleven och dennes tillgångar och brister. Som tidigare nämndes är
tanken med inklusion att skolan skall bemöta elevernas behov för att anpassa
undervisningen till deras olikheter och möjligheter. Viktiga begrepp då man pratar om
inkludering i skolan är olikhet, att göra det bästa utgående från sina egna möjligheter
samt att alla människor har lika stora möjligheter att vara en delaktig och aktiv
samhällsmedborgare. (Persson, 2014, s. 25–26)
Detta syns även i den finska läroplanen (OPH, 2014) där man nämner att alla barn är
unika och värdefulla som individer samt att alla bör ha rätt att få möjlighet att utvecklas
individuellt för att uppnå sin egen potential. Man nämner dessutom vikten av
delaktighet för att tillsammans kunna bidra till gemenskap. Inkludering syns även i
läroplanen genom att man tar upp kulturskillnader som rikedom och konstaterar att
undervisningen bör stötta den egna kulturella utvecklingen men även öppna ögonen
för andra kulturer samt främja kommunikation över kulturgränserna. Man fokuserar
även på att eleverna i dagens skolor som mer än någonsin tidigare möter personer från
andra kulturer skall lära sig att se och respektera andra människors kulturer, seder och
bruk och även att kunna sätta sig in i andra människors situationer. (OPH, 2014, s. 14–
15)

23

När en elev inkluderas i undervisningen är det i första hand fråga om inkludering på
tre olika nivåer. Carina Persson (2014) beskriver dessa utförligt. Den första av dessa
tre nivåer är att man blir rumsligt inkluderad, vilket som namnet beskriver betyder att
man förvisso är sig i samma rum som den övriga klassen som man blir inkluderad i
men inte inkluderas desto mera. Detta orsakas oftast av att undervisningen inte
nödvändigtvis är anpassad till ens behov och man kan av någon anledning ej
kommunicera med andra personer i klassen. Detta är i princip den lägsta formen av
inkluderande skolgång. Den andra nivån är att man blir socialt inkluderad genom att
man är inkluderad rumsligt och dessutom aktivt har förmåga och möjlighet följa med
i den sociala miljö som utgörs av alla andra personer som ingår i skolan och i det egna
klassrummet. Den tredje och sista nivån är att man är didaktiskt inkluderad, vilket
syftar på till vilken grad man blir inkluderad i undervisningen och hur väl man har
differentierat undervisningen för att bemöta elevernas varierande behov. Ifall en elev
är didaktiskt inkluderad innebär det att undervisningen är upplagd på ett sådant sätt att
även den inkluderade eleven skall kunna få ut lika mycket av den som alla andra elever
baserat på sina förutsättningar. Det är även möjligt att man blir inkluderad genom en
eller två av dessa, eller i ideala fall genom alla tre. Ifall en elev endast är till exempel
rumsligt inkluderad, kan eleven befinna sig i klassrummet, men undervisningen ordnas
inte på en sådan nivå att eleven kan ta del av den och utveckla sitt lärande, och ifall
eleven inte heller är socialt inkluderad så kan hen heller inte ta del av det sociala
samspel som finns i klassen. (Persson, 2014, s.26–27)
Noterbart är dock även att inkluderande undervisning inte är någon slutlig lösning i
sig, och inte heller något som fokuserar enbart på elever med någon form av
funktionsvariation eller kulturell skillnad, utan det är något som berör alla elever och
hur man skall göra för att samtliga elever skall få bästa möjlig undervisning.
(Armstrong D, Armstrong F & Barton L, 2000, s.1)
Sai Väyrynen (2001) redogör för hur inklusion i skolan innebär att man i första hand
försöker finna de hinder som finns mellan eleven och dennes potential som elev, samt
hur dessa helt och hållet kan tas bort eller förminskas. De typiska hindren som kan
finnas

berör

ursprung,

kön,

socioekonomisk

status,

språklig

bakgrund,

funktionsvariationer med mera. Andra faktorer som kan påverka negativt kan vara ifall
felet finns i skolan till exempel i hurudana undervisningsmetoder som tillämpas och
24

ifall dessa inte tar i beaktande elevernas studietakt eller ifall skolan har en likgiltig
inställning till differentiering. I grunden innebär inklusion i undervisningen att man
anpassar stoffet i undervisningen samt genomförandet på ett sådant sätt att det blir
smidigt och effektivt för eleverna, samt att man i undervisningen tar alla elever i
beaktande och behandlar dem likvärdigt. (Väyrynen, 2001, s.18)
Hur tar sig då inklusion uttryck i undervisningen? Sai Väyrynen (2001) förklarar att
inklusion givetvis kan ta sig en rad olika uttryck beroende på situationen och de
berörda individerna, men dock finns det några utmärkande drag som syns speciellt i
undervisningssammanhang. Det första kännetecknet är att även om inklusion innebär
att alla tas med i undervisningen innebär det inte att alla behandlas på samma sätt.
Inklusion innebär snarare att man eliminerar hindren som finns för lärande, och att
man genom samarbete mellan elever, lärare och föräldrar skapar en lärandemiljö
genom differentierande undervisning som är idealisk för individen. Det för oss in på
det andra kännetecknet som fokuserar på att eleven bör få det stöd som är nödvändigt
beroende på situationen. Detta kan innebära såväl fysiskt stöd för någon med
rörelsehinder, eller att en elev som har ett annat modersmål har möjlighet att svara på
lärarens frågor eller på uppgifter på sitt eget modersmål. Det tredje kännetecknet är att
man inte ser elevernas olikheter som ett hinder för undervisningen, utan dessa olikheter
används som grund för undervisningen. De elever som avviker från normen, de som
blir inkluderade, kan ofta uppleva att de har en svagare ställning än de som ingår i
normen. Detta gör att valet av undervisningsmetoder och valet av stoff blir extra viktigt
då man genom bra planering som lärare får möjlighet att stöda de elever som behöver
extra hjälp mera effektivt. (Väyrynen, 2001, s.21–24)
Silvia Edling nämner i sitt kapitel i ”Inkludering – möjligheter och utmaningar”, att i
många fall då det är fråga om undervisning kan inklusion ofta få en väldigt stark
ställning inom utbildningen, och har i de länder var den fått fotfäste även i viss mån
haft möjlighet att påverka hur utbildningen utformas. Inkludering kan ofta då det är
fråga om utbildning likställas med mycket värdeladdade begrepp såsom rättvisa.
Lärarens roll har i och med skolans utveckling och inklusionens introduktion även
utvecklats, från de två ursprungliga uppdragen som har utgjorts av att man förmedlar
kunskap till eleverna samt att man bygger upp en trygg social miljö för klassen. Idag
är en av lärarens roller ännu mera än tidigare att vara en skipare av rättvisa och att
25

förhindra att individer utsätts för orättvisa eller felaktig behandling på grund av
varierande bakgrundsfaktorer. Detta innebär i praktiken att det har uppstått ett nytt
uppdrag för läraren, där man kritiskt bör bemöta diskriminering, kränkning, mobbning
etc. på ett korrekt sätt. I och med denna roll har även skolan fått en viktig ställning
inom skipande av rättvisa, där man numera även stöter på frågor som berör begrepp
som normer och olikheter. (Edling, 2014, s. 55–57) Man kan säga att lärarens uppdrag
har gått från den tidigare formen av att vara en skipare av rättvisa som fokuserade mera
på att reda ut triviala bråk, har utvecklats till djupare och mera värdeladdad form i takt
med att man i samhället blivit mera medvetna om vad som är acceptabelt och vad som
är diskriminering, rasism och mobbning.
Edling (2014) påpekar att enskilda lärares beteende i skolan påverkar, samt hur de låter
sina egna värderingar komma till uttryck. Till exempel om man som lärare är en aktiv
förespråkare för till exempel en sexuell läggning eller en kultur kan det göras
omedvetet på ett sådant sätt att man förminskar eller kränker någon som tänker olikt
en själv, eller genom att man ger den bilden att alla ska tänka som en själv. Det är
därför viktigt att lärare är medvetna om sina föreställningar och eventuella
beteendemönster för att sedan kunna göra ett aktivt val ifall de bör tonas ner eller inte.
Ofta tillämpar man i dessa fall en regel om majoritet, det vill säga att man sätter normen
efter det vad som fungerar för de flesta i en grupp, men oftast är det just de som inte
hör till majoriteten som blir offer för diskriminering, mobbning, utanförskap med
mera. (Edling, 2014, s.56–57)
Aimo Naukkarinen och Tarja Ladonlahti konstaterar att något som är avgörande för
att få till en fungerande undervisning med hjälp av inklusion är läraren. Det krävs en
lärare som tror på konceptet med inkluderande undervisning och som är införstådd
med idén om en inkluderande undervisning och dessutom har kännedom om grundidén
för hur man skapar en inkluderande miljö samt undervisning. Det räcker inte att man
har goda förutsättningar ifall pedagogerna som är ansvariga inte är införstådda med
hur viktigt det är med inkluderande undervisning. Av läraren krävs det en öppen attityd
och en inställning där hen ständigt

granskar och värderar sina

egna

undervisningsmetoder och hur hen kan utveckla och anpassa dessa med sina elevers
bästa i åtanke. Faktorer som ofta orsakar oro för lärarna när de skall undervisa i en
klass med inkluderade elever är bland annat att ens egna arbete skall bli betydligt mera
26

utmanande och att ens arbetsmängd skall öka. (Naukkarinen & Ladonlahti, 2001,
s.113)
Naukkarinen och Ladonlahti (2001) presenterar även en utbildningsmodell som
används för lärare i USA vid universitetet i Syracuse där man har mött problemet med
att lärare ofta upplever det utmanande att undervisa i klasser med inkluderade elever
genom att man har börjat utbilda lärare som får titeln inkluderande lärare, vilket i
praktiken innebär att de genast vid utexamination får behörighet som speciallärare och
klasslärare. Detta gjordes bland annat för att man tror att det är viktigt att det finns en
individuell lärare som kan få igång processen med inklusion i en skola. Dock är det
även för denna utbildning omöjligt att förutse alla utmaningar som en lärare kommer
att stöta på under sin karriär men man väljer ut sådana kunskaper som i allmänhet anses
vara viktiga. Bland dessa kan man bland annat nämna att man kan anpassa och ändra
ett läroämne för att passa till olika typer av elever. Dessutom sätter man extra stor vikt
vid att dessa lärare är skickliga på att lära ut läsning eftersom de anser att läsning är
grunden för att kunna ta del av den allmänna utbildningen. De studerande vid
utbildningen får även grundligt reflektera över sin värdegrund som pedagoger och
dessutom sin roll som beslutsfattare inför sina kommande arbetsliv som lärare. Det
problem som har hittats vid utbildningen är främst det att utbildningen inte i tillräckligt
hög grad förbereder lärarna för att ensamma arbeta i en specialklass eller i en klass
med inkluderade elever, utan snarare för hur man kan jobba med en sådan klass i grupp
eller i samarbete mellan två lärare genom kompanjonsundervisning. (Naukkarinen &
Ladonlahti, 2001, s. 115–118)
Även Jonas Stier (2014) konstaterar att då man diskuterar lärarens roll i samband med
inklusion är det viktigt att man noterar att det såklart finns svårigheter med inklusion
och för vem dessa svårigheter finns. I första hand uppstår dessa svårigheter för just
lärarna i och med att det ofta innebär förändringar i dynamiken inom klassen eller i
övrigt bland eleverna i skolan, ökar lärarens arbetsmängd och ger en ny dimension av
utmaningar som börjar höra till lärarens arbetsuppgifter. De lärare som upplever dylika
svårigheter får ofta även automatiskt en negativ inställning till inkluderande
undervisning. (Stier, 2014, s. 266–267)

27

3.3 Nyanlända elever i skolan
Inkludering av elever från olika bakgrunder ger som tidigare nämnt nya utmaningar
för lärarna. Pirjo Lahdenperä (2017) menar likaså att enligt principen om inkludering
och inkluderande undervisning bör undervisningen anpassas på ett sådant sätt att den
är lämplig för alla elevers olika behov och upplevs som meningsfull och inspirerande
för eleverna, eftersom det ändå är eleverna som skall ligga i huvudfokus då det är för
dem som vi överhuvudtaget ordnar undervisning Med elever med en annan
skolbakgrund kan detta vara utmanande då det endast i en utopisk värld skulle vara
realistiskt att läraren skulle kunna vara bekant med nyanlända elevers tidigare
skolgång och därmed kan ha svårt att veta vilken nivå eleven ligger på samt vilka
styrkor och svagheter denne har, med fokus på fall med elever med utländsk bakgrund.
Även att skapa en meningsfull och givande undervisning för eleverna är betydligt
svårare utan vetskap om elevernas tidigare kunskaper, och undervisningen i det nya
hemlandet blir därmed lätt för svår eller för lätt jämfört med skolgången i det
ursprungliga hemlandet.
Därtill tillkommer även utmaningar som en eventuell språkbarriär eller svårigheter i
kommunikationen mellan lärare och elev, vilket är vanligt förekommande med
nyanlända elever då det är omöjligt för lärare att lära sig alla elevers modersmål, vilket
detta försvårar deras deltagande i undervisningen på ett betydande sätt. Dessa
utmaningar som skolans lärare ställs inför kan visa sig problematiska, och det bör
noggrant övervägas vad som är bäst för elevens egen skolgång, och vilka alternativ
som kan genomföras. Förutom dessa svårigheter som kan uppstå i själva
undervisningssituationen kan det även finnas utmaningar i de nya relationer som
automatiskt uppstår mellan elever, och hur olika normer, förväntningar och
värderingar från olika kulturer möts i en och samma klass eller skola, då
kulturskillnaderna kan var väldigt stora mellan olika länder och världsdelar. Därtill
tillkommer olika praktiska arrangemang som kan skötas olika beroende på kultur
såsom hur man sätter betyg och vad eleverna får göra i skolan, vilka regler som finns
med mera. (Lahdenperä, 2017, s. 29–31)

28

Lahdenperä (2017) tillägger att i Sverige, där skolan under en längre tid har ställts inför
problematiken med nyanlända elever än många andra länder i Europa, noteras det i
stadgarna för hur inkludering av utländska elever att inkluderingen av elever med
flyktingbakgrund eller elever som annars är nyanlända är bland de absolut viktigaste
målen som man har i dagens undervisning. Skolan spelar en viktig roll för
integrationen och inkluderingen, då den är något som är gemensamt för alla jämnåriga
barn och ungdomar oavsett härkomst eller kulturell tillhörighet, och man kan se det
som något som förenar personer som kanske aldrig skulle träffas annars på grund av
diverse bakgrundsfaktorer. (Lahdenperä, 2017, s. 33)
Hur man inkluderar eller integrerar elever i skolan beror på flera olika faktorer såsom
hur många elever som har utländsk bakgrund samt om skolan redan har ett system för
hur man tar med dessa elever i undervisningen från tidigare. Vanligtvis brukar man
nämna tre olika integrationsmodeller som Pirjo Lahdenperä (Lahdenperä, 2017)
presenterar, dessa benämns av henne som monokulturell, mångkulturell eller
interkulturell integration. Den monokulturella integrationen innebär i korthet att man
i skolan försöker skapa en norm som är gemensam för hela landet, med andra ord att
man försöker anpassa de integrerade eleverna till landets kultur och värderingar.
Historiskt sett har detta varit den metod som använts i Sverige, där man har försökt få
landets medborgare att bli stereotypiskt svenska invånare. I en monokulturell skola ses
olika kulturer och olikheter som ett problem, som uppstår i skolor med många elever
med utländsk bakgrund, eller med många elever vars föräldrar har utländsk bakgrund.
Inom monokulturalitet försöker man alltså få den grupp som är i minoritet att hålla
sina kulturella skillnader på det privata planet, och anamma det nya landets kultur.
Utmärkande för det monokulturella tänkandet inom pedagogiken är även att man
lägger ett starkt fokus på språkundervisningen och att lära sig det nya landets språk.
(Lahdenperä,2017, s. 36–38)
Den andra integrationsmodellen som Lahdenperä (2017) tar upp är den
mångkulturella, som är en mera modern modell som passar bättre in i dagens samhälle.
Denna modell fokuserar mera på de många positiva aspekter som finns med olikhet,
och definierar nationalism som något som utgörs av gemenskap genom språk och
kultur snarare än gener och härkomst. I och med ökad migration inom Europa har ett
stort antal skolor blivit mångkulturella. Detta är något som skett i ökande takt under
29

2010-talet och som ställt skolor som är mindre i storlek och som inte tidigare har haft
nyanlända elever inför nya utmaningar. Detta har även ökat skolornas behov av
kunskap om olika kulturer och om de skillnader som kan finnas, samt inför även nya
aktörer i skolorna då de nyanlända eleverna även skall erbjudas undervisning i sitt eget
modersmål utöver den undervisning som de tar del av under skoldagen. Då man pratar
om mångkulturell integration försöker man tillägna sig mera information om de
nyanlända eleverna och deras bakgrund för att därefter kunna underlätta
undervisningen. Ofta får dessa skolor en negativ stämpel som en skola som är
”invandrartät”, speciellt uppstår denna problematik ifall antalet elever med utländsk
bakgrund är över hälften av skolans alla elever. Oftast nämner man inte det att man är
en mångkulturell skola officiellt för att inte avskräcka, i det här fallet, elever med
svensk bakgrund. (Lahdenperä, 2017, s. 38–42)
Den tredje integrationsmodellen är den interkulturella integrationsmodellen som
Lahdenperä (2017) i korthet beskriver som en växelverkan mellan människor från
olika kulturer. Denna modell kännetecknas av egenskaper som att se saker med ett
öppet sinne, rättvisa och respekt för varandra och behandlar i allmänhet till stor grad
etiska värden. Man kan till och med säga att den interkulturella modellen kan användas
som grund då man arbetar med att utveckla skolan enligt de kulturella olikheter som
finns. I denna modell ses dessa olikheter som en tillgång för skolan och man använder
dessa för att skapa en bättre skola och en era givande undervisning för alla elever.
Eftersom det är mycket vanligt att lärarkåren kommer från landets egen kultur är det
en mycket god resurs ifall man har hemspråkslärare på skolan, då dessa kan ge nya
insikter om kultursyn, fördomar och förväntningar. Hemspråksläraren kan även vara
en tillgång vid konflikter och kan fungera som en tolk då det uppstår en kulturkrock
mellan elever eller mellan lärare och elev. (Lahdenperä, 2017, s.42–44)

3.4 Hur sker den praktiska inkluderingen i skolan?
Hanna Simola och Anette Hanson påpekar vikten av att elever med invandrarbakgrund
får ta del i undervisningen, men även att denna process inte är någonting som är enkelt.
I Sverige där inflyttningen från de stora migrationsrörelserna inom Europa har varit
större än i till exempel Finland, och där man under en längre tid har haft mera elever

30

med invandrarbakgrund har man ändå under senare år sett en ökning av just elever
med invandrarbakgrund (Simola & Hanson, 2017, s. 139) Det som är av största vikt
vid inkludering av nyanlända elever är framförallt språket, i och med att det ger
eleverna möjlighet att ta till sig undervisningen samt att visa vad de lärt sig och även
att kunna kommunicera med läraren och med de andra eleverna i klassen. (Basaran,
2016, s.19)
Hanna Simola och Anette Hanson (2017) berättar att man i Sverige använder man sig
av något som kallas för ”förberedelseklass”. Förberedelseklassen kan vara ytterst
viktig för de nyanlända eleverna då de här har möjlighet att få sina första nya vänner
bland de andra barnen i klassen samt att de får en kontakt med nya vuxna som kan
hjälpa dem i det nya landet. Lärarens kompetens i förberedelseklassen är således av
största vikt i och med att man kan behålla sin professionella roll men samtidigt ha
förmåga för medkänsla. I förberedelseklassen får eleverna börja öva sitt nya skolspråk
i en trygg miljö, och får därtill tillägna sig kunskap i andra läroämnen medan de därtill
sakta men säkert lär sig angående den nya skolans vardag och angående vilka regler,
normer, förväntningar som de förväntas hålla och uppfylla under en skoldag i sitt nya
hemland.(Simola & Hanson, 2017, s. 141–142) Hellgren med flera (2019) beskriver i
sin rapport att man på motsvarande sätt i Finland också erbjuder eleverna möjlighet att
beroende på ålder ta del av förberedande undervisning, dock noteras det även att denna
undervisning inte alltid i praktiken arrangeras på grund att antalet elever som skulle
delta i den förberedande undervisningen skulle vara för få. I de skolor där förberedande
undervisning hölls, uppgavs det i rapporten att det oftast sker under samma tak som
den övriga undervisningen. (Hellgren m.fl., 2019, s. 44)
Birgitta Jansson, Marie Evans och Eva Sundgren berättar om hur de följde med en
multikulturell klass i en svensk grundskola, där det fanns ett stort antal elever med
utländsk bakgrund och även elever som nyligt hade blivit inkluderade i skolan.
Observationerna som de beskriver är gjorda genom auskultering i en klass på åk 1 och
intervju med klassens lärare. Då de nyanlända kommer till Sverige finns det nuförtiden
ofta någon form av samhällelig institution i närmiljön där familjen får den första
kontakten till skolsystemet för att möjliggöra att barnens skolgång skall starta på bästa
möjliga sätt. Då det efter vissa förberedelser sedan äntligen är dags för den första
skoldagen är de nyanlända eleverna genast inkluderade i sin klass och tar del av de
31

mest grundläggande delarna av skoldagen såsom morgonsamling och lunch för att
genast visa att de har en plats i klassen, medan de inledningsvis får undervisning på
sitt hemspråk. Ett undantag är de som börjar redan från och med första klass som
genast tas med i klassens undervisning. Eleverna som inkluderas efterhand börjar
småningom att inkluderas i några ämnen åt gången, vanligtvis är detta de praktiska
skolämnena där språket inte har en väsentlig roll för förståelsen av stoffet. Varierande
enligt elevernas ålder och hur bra inkluderingen fortlöper samt hur språket utvecklas
inkluderas eleverna mer och mer och efter ungefär ett eller ett och ett halvt läsår är
eleven med i klassen precis som alla andra. (Jansson, Evans & Sundgren, 2017, s. 166–
168)
I den intervju som Jansson, Evans och Sundgren (2017) gjorde med klassläraren, som
i detta fall var erfaren såväl som lärare som med inkluderande undervisning, kommer
det fram vad som enligt henne är viktiga egenskaper för en lärare i en klass med
inkluderade elever och dessutom vilka effekter det har på klassen då det dyker upp nya
elever. Läraren nämnde bland annat att trygghet genom tydliga rutiner och system är
av stor vikt och till stor hjälp då man arbetar med inkluderande oh multikulturell
undervisning eftersom detta underlättar vardagen för eleverna då de redan vet hur saker
och ting fungerar i klassen. På detta sätt undviker man även att det uppstår samma kaos
om och om igen varje gång det dyker upp en ny elev i klassen. Hon påpekar dock att
det inte alls är någon enbart negativ aspekt att det mitt under ett läsår kan komma in
en ny elev i klassen som blir inkluderad. Introduktionen av den nya eleven i klassen
omkullkastar de grupperingar som finns i klassen och eleverna får nya vänner, men
samtidigt då hen som lärare har ett tydligt system för hur nyanlända elever tas med i
klassen, återgår man snabbt till vardagen utan att allting som man jobbat med i klassen
omkullkastas totalt varje gång det byter någon elev. Något som även lyfts fram av
klassläraren är att hen anser att det är bättre att barnen inkluderas direkt utan att gå i
en förberedelseklass, ifall gruppdynamiken tillåter, då detta förenklar inkluderingen i
gruppen och språkinlärningen gynnas på ett enligt henne betydande sätt. (Jansson,
Evans & Sundgren, 2017, s.172–173

32

33

4. Andraspråksinlärning och språklig inkludering
4.1 Utveckling av andraspråk
Till att börja med känns det relevant att fundera över varför man överhuvudtaget
behöver lära sig ett andraspråk. Vivian Cook (Cook, 2009) förklarar vikten av att man
lär sig ett andraspråk främst för det syftet att samhället skall fungera och att personerna
skall kunna inkluderas i samhället som system. På grund av detta har man utformat ett
flertal modeller för hu man ska bygga upp språkundervisningen för att få en
heltäckande och effektiv undervisning. Den första modellen ”Assimilationist language
teaching” (Cook, 2009, s.206) som bygger på assimilering innebär att personerna som
inkluderas skall assimileras till det nya samhället och därmed byta ut sitt modersmål
mot det nya landets språk. Den andra modellen ”Transitional language teaching”
(Cook, 2009, s. 206) är den mera vanligt förekommande modellen som fokuserar på
att lära de nyanlända personerna det språk de behöver för att inkluderas i samhället
men ändå med möjligheten att fortsätta använda sitt eget modersmål. Detta är även det
system som är vanligast i Europa och framförallt inom skolvärlden, där man lär ut
undervisningsspråket

till

nyanlända

elever

endera

genom

inklusion

eller

förberedelseklass. Även samhället i övrigt erbjuder oftast möjligheter för nyanlända
vuxna att ta del av kurser i landets språk för att möjliggöra det att personen skall bli e
del av samhället och kunna få ett jobb. (Cook, 2014, s.205–207)
Något som är viktigt att nämna direkt då man diskuterar olika metoder för hur man
utvecklar ett andraspråk och språkinlärning i allmänhet är enligt Tore Otterup att det
finns ett stort antal teorier och det är svårt att väga dessa mot varandra, ingen teori kan
på ett objektivt vis hållas som bättre än någon annan. (Otterup, 2014, s. 59) EvaKristina Salameh (2012) påpekar att en avgörande faktor för hur barn lär sig språk är
hurudana intryck hen får från sin närmiljö och de människor som finns i dess
omgivning. Förutom att barnet tar språkliga intryck från sin omgivning lär sig hen även
om olika normer och regler som råder i den kultur som finns i dennes närmiljö, såväl
språkligt som allmänna normer och värderingar. Detta fenomen presenterar Salameh
som begreppet ”språklig socialisation” (Salameh, 2012, s. 9), och detta kan ske genom
olika metoder eller modeller. En mera aktiv metod innebär att den vuxne, till exempel

34

en lärare, aktivt försöker lära barnet språket medan en mera passiv metod innebär att
barnet finns med i ett sådant sammanhang där hen hör språket användas, och genom
detta ska barnet i princip på egen hand lära sig språket. Kulturellt kan det finnas stora
skillnader i hur man som barn lär sig språk, vilket även påverkar då kulturer möts. I
vissa kulturer anses det som att tysthet är en positiv egenskap, vilket gör att
språkinlärningen inte heller värdesätts särskilt högt. I Europa är det dock en
tvåpartsinteraktion som är vanligast vid språklig socialisation, dessa två parter utgörs
av barnet och en vuxen person som övar språket. (Salameh, 2012, s. 9–12)
Salameh (2012) konstaterar som tidigare nämndes att man i allmänhet kan urskilja två
olika principer för hur barn vanligtvis socialiseras språkligt, dels att man ”uppfostras
språkligt” eller att man ”växer upp språkligt.” (Salameh, 2012, s.12) Då någon blir
språkligt uppfostrad har den vuxna en mera aktiv roll och fungerar som den som lär
barnet språket genom att konversera med barnet och även inkludera barnet i samtal
med andra vuxna. Även att den vuxna deltar i barnets lekar och använder ett anpassat
språk för att lättare öka barnets förståelse är en mycket viktig del av den språkliga
uppfostran. Något som är typiskt för denna modell är att den vuxne ställer frågor till
barnet för att se hur bra barnet kan språket eller hurudan kunskap barnet har om ett
visst ämne. Frågorna kan för vuxna verka simpla men är för barnet mycket
utvecklande.
Den andra modellen, ”att växa upp språkligt” (Salameh, 2012, s. 14) presenteras som
att barnet själv har huvudansvaret för att lära sig språket och för att lära sig hur språket
bör användas med olika kontexter. Denna inlärning sker främst genom att barnet följer
med samt lyssnar på språket som används i dess omgivning och därmed får kännedom
om språket samt ett utvidgat ordförråd men tillägnar sig även grundläggande kunskap
i hur man för en konversation eller deltar i en diskussion. Till skillnad från den
språkliga uppfostran används här ingen medveten anpassning från de vuxnas sida. I de
kulturer som använder sig av denna modell med språklig uppväxt finns heller ingen
kunskapskontroll, och inte några konkreta krav på vad barnet bör kunna språkligt.
(Salameh, 2012, s.12-15) Dessa två inlärningsmodeller kan man anknyta till det som
Niclas Abrahamsson (2009) benämner ”informell och formell

inlärning”

(Abrahamsson, 2009, s. 16). Den informella inlärningen definieras som inlärning som
sker utanför skolan och utan att någon finns med som lärare eller stöd för personen,

35

medan den inlärning som sker som en följd av att någon formellt bedriver undervisning
för att lära någon ett språk benämns formell inlärning. (Abrahamsson, 2009, s.16)
Då man diskuterar specifikt andraspråksinlärning, konstaterar Abrahamsson (2009) att
fenomenet att lära sig ett helt nytt språk endera av egen fri vilja genom studier eller
som följd av migration, är en relativt svår utmaning vilket även kan grundas i
forskning. Andraspråksinlärning som fenomen är ett vitt begrepp och inte helt
okomplicerat, och någon riktigt kort definition är inte tillgänglig. För att kunna förklara
begreppet andraspråk bör först begreppet förstaspråk redas ut. Det som räkas som en
persons förstaspråk är dennes modersmål, det som personen har lärt sig via vuxna i
dennes omgivning som barn. Abrahamsson (2009) definierar därefter andraspråk som
”...brukar beteckna vilket språk som helst som tillägnats efter det att förstaspråket
etablerats eller börjat etableras.” (Abrahamsson, 2009, s.13)
Det som är avgörande för vad som anses som någons förstaspråk eller andraspråk är i
stort sett tidpunkterna när en person har börjat leva i en sådan miljö där det språket har
varit en del av det dagliga livet. När man har börjat behärska användningen av ett språk
eller frågan om vilket av språken man behärskar bättre är inte viktiga för definitionen
av första- och andraspråk. Noterbart är dock att man kan ha flera förstaspråk ifall man
redan från början lever i en miljö med flera språk samtidigt, till exempel barn som
växer upp i ett tvåspråkigt samhälle eller helt enkelt i en familj som pratar två språk
likvärdigt hemma. En viktig urskiljning att göra då man pratar om inlärning av
andraspråk är dock att man skiljer på andraspråk och främmande språk. Ett
”främmandespråk” (Abrahamsson, 2009, s. 14) definieras av Abrahamsson (2009)
som ett språk som man lär sig i en miljö där språket inte är i dagligt bruk till exempel
ifall man lär sig tyska i Finland, medan ett andraspråk inlärs i en miljö där det aktivt
används, såsom att en engelskspråkig person lär sig finska i Finland (Abrahamsson,
2009, s. 13–15)
Salameh (2012) svarar på frågan hur länge det tar för en person att lära sig ett
andraspråk, och konstaterar att pedagoger och människor i allmänhet är
överoptimistiska i frågan om hur länge det kan ta för ett barn att lära sig ett nytt språk,
och detta påverkas dessutom av ett flertal olika faktorer. Om man vill generalisera kan
man säga att inom ett par år från att barnet börjar använda språket utvecklar hen i
allmänhet ett grundläggande språk med ett något begränsat ordval som kan användas
i det vardagliga livet. Något som påverkar inlärningen är även i vilken ålder barnet var
36

då hen började lära sig det andra språket, då barn som börjat redan från en yngre ålder
lär sig snabbare och vice versa. Detta påverkas även av barnets läs- och skrivkunskap
i det egna modersmålet. Salameh lyfter även fram en positiv aspekt i att elever kan få
ämnesundervisning på sitt hemspråk under den tid som eleven lär sig andraspråket,
detta för att kunskapsinlärningen inte skall bli lidande. Att samtidigt lära sig såväl
språk som stoff kan vara för utmanande för eleven. Speciellt i det skedet då elevens
andraspråk inte är speciellt starkt leder det snarare till att såväl kunskapsinlärningen
som språkutvecklingen försämras ifall man försöker utföra allt på andraspråket
(Salameh, 2012, s. 31–34)
Nedan kommer jag att presentera två teorier som nämns av Tore Otterup i samband
med andraspråksinlärning. (Otterup, 2014). Den första teorin som lyfts fram är det
kognitiva perspektivet, som är en teori som redan har en hel del år på nacken och
därmed får ses som etablerad. Detta perspektiv påminner om Salamehs benämning om
att få en språklig uppväxt. (Salameh, 2014, s.14–15) Otterup (2014) definierar ”det
kognitiva perspektivet” (Otterup, 2014, s. 60) som lärande där den som lär sig det nya
språket själv är ansvarig för sin språkutveckling och befinner sig med en sådan miljö
att hen får ta del av språket på daglig basis, även om hen inte inledningsvis förstår ens
en bråkdel av vad som sägs. Poängen med det kognitiva perspektivet är att man får
många språkliga intryck som lagras i barnets minne, och man kan därefter behandla
och öva de intryck som man får med hjälp av en vuxen och behandla det man hört och
slutligen bilda sig en teori om ordens betydelse och hur de används. Ifall teorin som
den som lär sig språket stämmer, det vill säga att man lär sig betydelsen korrekt lagras
sedan kunskapen i långtidsminnet, det vill säga att man förstår betydelsen. Om man
ställer ”det kognitiva perspektivet” (Otterup, 2014, s. 60) i ett undervisningsperspektiv
är det viktigt att man ordnar sådan undervisning som är lämpligt utmanande, med stor
möjlighet att höra och ta in språkliga uttryck, men även att den som lär sig språket får
öva sig både genom att använda sig av språket praktiskt såväl genom konversation som
genom produktion av egen skriven text. Genom att skriva kan man lättast korrigera
felföreställningar lättast och kan i stället visa mall för vad är det korrekta sättet att
skriva på det nya språket. (Otterup, 2014, s. 60–61)
Tore Otterup (Otterup, 2014) lyfter som andra teori fram det ”sociokulturella
perspektivet” ( Otterup, 2014, s. 62) på andraspråksinlärning. Enligt detta perspektiv
sker andraspråksinlärning och språkinlärning i allmänhet bäst som en social process, i
37

vilken man fokuserar på vad den som lär sig det nya språket kan och vad personen kan
med stöd av en annan person som är mera insatt i det nya språket. Därtill nämns att
alla former av samarbete mellan elever bra för inlärning även i andra ämnen än språk,
och det är därför gynnsamt att välja arbetsmetoder därefter. Samarbete och interaktion
mellan elever är positivt för hela klassen, såväl de som blir inkluderade som de som
redan funnits i klassen en längre tid i och med att det för med sig nya utmaningar för
eleverna som i sin tur leder till utveckling. (Otterup, 2014, s. 62–64)

4.2 Språkutvecklande undervisning
Basaran (2016) nämner att det även vid inkluderande undervisning och då det är fråga
om nyanlända elever är det viktigt att man som pedagog vågar ställa krav på sina elever
och inte förenklar allt för mycket, utan undervisningen bör ändå vara anpassad till
elevernas ålder. Detta görs för att utmana eleven och gynna dennes utveckling. När
man ställer den inkluderande eleven inför en till exempel språkligt utmanande uppgift
är det viktigt att eleven får tillgång till stöd och hjälp från endera läraren eller sina
klasskamrater. Ifall man ställer eleven inför uppgifter som är alldeles för utmanande
och dessutom gör det utan att ge hen tillräckligt stöd för att lyckas kan det istället ha
en negativ effekt på elevens språk. Vid språkinlärningen och vid inkluderande
undervisning i allmänhet är det viktigt att eleven får en känsla av framgång och
progression. Ett bra hjälpmedel för detta i dagens högteknologiska samhälle är just
olika IT-hjälpmedel som kan användas för att konkretisera instruktioner och uppgifter
till eleven och därtill visa upp framgångar och uppgifter som eleven gjort. (Basaran,
2016, s.21–23)
Pauline Gibbons (2015) påpekar att även om man i dagens läge oftast förespråkar att
man försöker inkludera elever med annat modersmål direkt i det vanliga klassrummet
med alla andra elever, är det inte heller någon helt perfekt metod. Det kan vara väldigt
individuellt vad som fungerar för en elev och vad som fungerar för en annan elev då
det gäller språkinlärning. Även om eleverna genom att delta i den vanliga
undervisningen kanske får tillgång till mera stoff, är det kanske inte den bästa metoden
för att lära sig ett korrekt språk. Enligt Gibbons (2015) är det bästa sättet för att främja
språkinlärning att man integrerar ämnesundervisningen och språkundervisningen för
att stötta varandra. Detta är inte någon metod som gäller enbart språkligt inkluderade
38

elever utan kan även användas ifall man har en elev som är språkligt svag av andra
orsaker. (Gibbons,2015, s. 209–210)
Då man arbetar med undervisning som är en integration av ämnesundervisning och
språkundervisning är det i första hand två faktorer som Gibbons (2015) påpekar att
man behöver fokusera på. Den första faktorn är att man som lärare behöver avgöra
vilka som är elevens språkliga styrkor och vad eleven skulle behöva utveckla inom sitt
språk. Denna faktor är viktig att beakta främst för framtiden då man planerar uppgifter
och övningar för att man kan välja stoff och uppgifter för att stödja den individuella
elevens språkliga utveckling. Den andra faktorn som man bör beakta är hurudana
språkkunskaper som specifikt krävs för att kunna ta till sig ett visst stoff. Därtill bör
man även notera hurudana mål det finns för språket och elevens språkutveckling i
landets läroplan. Specifikt för integrerad undervisning är dock att man som lärare
funderar över vilka språkliga kunskaper eleverna kommer att behöva för att sedan
kunna ta till sig det stoff som man går genom inom något läsämne. Då man gjort detta
kan man därefter planera övningar för att eleverna förutom själva stoffet även lär sig
nyckelorden för att kunna ta det till sig. (Gibbons, 2015, s. 210–214)
Eva-Kristina Salameh och Anna-Lena Tvingstedt (Salameh & Tvingstedt, 2016)
beskriver i ett kapitel som ingår i en bok med två redaktörer, inklusive Salameh, hur
det påverkar språkutvecklingen ifall eleverna tar del av undervisning på flera språk,
med andra ord sitt modersmål samt det kommande andraspråket. I deras undersökning
hade eleverna arabiska som modersmål och svenska som andraspråk, i dessa klasser
där undersökningen gjordes fanns kompanjonlärare som vardera representerade varsitt
språk. Något som kan vara problematiskt då eleverna lär sig att skriva och läsa på två
språk jämsides är olikheterna i språken bland annat i uttal, språkmelodi med mera. Det
konstateras dock även att ifall eleven har ett stort ordförråd och har goda läskunskaper
i sitt modersmål har eleven oftast även lättare att lära sig läsa på sitt andraspråk,
förutsatt att hen har ett tillräckligt ordförråd i andraspråket för att kunna förstå det som
läses. Något som även lyfts fram från Salamehs och Tvingstedts undersökning är hur
denna flerspråkiga undervisning har påverkat elevernas språkframgång, då dylik
undervisning ofta har upplevts ha en negativ effekt på framgången och resulterat i en
långsammare utveckling i andraspråket. Nämnas bör att tvåspråkigheten inte allena är
någon avgörande faktor för skolframgången, utan även de faktorer som påverkar alla
andra elever är relevanta även för de flerspråkiga eleverna. (Salameh & Tvingstedt,
39

2016, s. 240–246) Skolverket (2009) gjorde en undersökning angående vilka
bakgrundsfaktorer som påverkar skolframgången hos barn i Sverige, och här lyfts
bland annat fram hurudana förväntningar och krav det finns på barnet från lärarna samt
klasskompisarnas inställning till skolan som faktorer som kan påverka. Därtill bör man
nämna föräldrarnas eller vårdnadshavarnas bakgrund och deras socioekonomiska
status, och lärarens kompetens som faktorer som inverkar till elevernas skolframgång.
(Skolverket, 2009)
För att återgå till Salamehs och Tvingstedts (Salameh & Tvingstedt, 2016)
undersökning, där de tvåspråkiga eleverna följdes upp under ungefär fem år, med fokus
på deras utveckling i att skriva och läsa på såväl sitt modersmål som på sitt andraspråk.
Resultatet av undersökningen var att då eleverna som nått årskurs tre, var de
sammanlagt aningen sämre än genomsnittet på att läsa och skriva på svenska, och
arabiska upplevdes av lärarna som deras starkare språk för läsning. Däremot när de
sedan hade nått årskurs fem i slutet av studien, var eleverna aningen starkare i svenska
än på arabiska. Jämfört med elever som endast tagit del av undervisning i svenska
fanns det en marginell skillnad i resultaten vid de nationella proven i svenska, men inte
såpass stor att det skulle vara statistiskt signifikant. Något man bör tänka på angående
undersökningen som gjordes är att det inom undersökningsgruppen givetvis fanns
starkare och svagare elever och resultaten varierade rejält inom gruppen. (Salameh &
Tvingstedt, 2016, s. 248–254)

4.3 Lärarens roll för språkutvecklingen
Michael Byram, Carol Morgan och deras kollegor (1994) lyfter fram hur lärarnas
studier påverkar deras förmåga att fungera som undervisare i språk samt som
kulturförmedlare. De påpekar att i ett stort antal länder, med fokus på Europa, består
lärarnas studier i stor utsträckning av akademiska studier med inslag av praktik.
(Byram, Morgan & kollegor, 1994, s.61) De påpekar dock vikten av just de teoretiska
studierna som framförallt för språklärare bör ha fokus på att man bekantar sig med
kulturen och sederna från det aktuella landet eller området där språket kommer ifrån
som komplement till själva språkstudierna. Därtill nämnder de även att det är viktigt
att lärare som undervisar elever i ett främmande språk har en förmåga att sätta sig in i
någon annans situation, med andra ord förmåga till empati och förståelse. Som förslag
för utbildningen av språklärare nämns till och med att utbytesstudier till det andra

40

landet kunde vara bra för att bekanta sig med språk och kultur. (Byram, Morgan &
kollegor, 1994, s. 64–65)
Laura Portoles Falomir skriver i sitt kapitel som ingår i en bok med två redaktörer
(Portoles Faromir, 2014) och behandlar hur lärarstuderande ser på att undervisa i ett
klassrum med flera olika språk bland eleverna. Detta är relevant av den enkla orsaken
att man i tidigare studier (Lasagabaster,2003 citerad i Portoles Falomir, 2014) har
funnit att läraren har en stor roll för elevernas språkutveckling och att lärarens attityd
till

flerspråkighet

kan

påverka

resultaten

av

språkundervisningen.

Som

bakgrundsfaktorer som kan påverka de blivande lärarnas attityder till att undervisa i
ett främmande språk eller att undervisa elever som använder sig av ett främmande
språk lyfts bland annat fram hurudan ställning just det språket har i landet eller området
där undervisningen sker. Som andra inverkande faktor lyfts egen kulturell och språklig
tillhörighet fram, då det finns tydliga samband mellan sitt eget modersmål och en
positiv attityd. (Portoles Faromir, 2014, s. 50–53)
Elizabeth Coelho (1998) påpekar att det är viktigt att hålla i åtanke att det faktum att
när man som lärare övergår från en enspråkig klass till en klass med flera språk och
inkluderade

elever

även

kommer

att

behöva

överväga

sina

metodval,

undervisningsformer, planering med mera. Detta innebär att det krävs en hel del av en
lärare som undervisar i en flerspråkig klass i och med att även läraren med största
sannolikhet också själv kommer att få genomgå en lärandeprocess där hen reflekterar
över sin pedagogiska grundsyn samt kunskapssyn. Oftast har lärare som endast har
erfarenheter från klasser med endast ett språk redan en egen uppfattning om vilka
metoder som är bra och vilka som inte fungerar, och hur lärande bör ske. Dessa kan
dock komma att helt och hållet kullkastas i och med att de nya eleverna för med sig
nya tankar och ny kunskap som kan ha varit annorlunda i deras kultur. I dessa
situationer uppstår det ofta problem och till och med konflikt mellan läraren och
eleverna med annat modersmål, och det är vanligt att läraren till stor del håller eleven
ansvarig för att undervisningen inte fungerar eller att eleven inte lär sig. Det är således
ytterst viktigt att lärare som skall undervisa i en flerspråkig klass med inkluderade
elever har en pedagogisk grundsyn som ständigt är under förändring och som inte är
huggen i sten. (Coelho,1998, s. 158–161)
Coelho (1998) beskriver även hur man som lärare behöver reflektera över hur man
lägger upp undervisningen, då olika stilar kan medföra olika problem för elever med
41

olika kulturell bakgrund. Den första stilen som lyfts fram är den lärarcentrerade
undervisningen, som är en väldigt traditionell form av undervisning där fokus ligger
på läraren som kunskapsförmedlare, och denna stil är fortfarande mycket vanligt i stora
delar av världen. Denna stil är speciellt stark inom kulturer där lärarens ställning är
stark och eleverna är vana med normer där den vuxne bestämmer. De elever som
kommer från dessa kulturer kan ofta föredra denna typ av undervisning, medan elever
från andra kulturer kan ha stora svårigheter med denna undervisningsstil. Den andra
stilen som Coelho (1998) lyfter fram är den elevcentrerade undervisningen, som
istället för att ha fokus på läraren fokuserar på eleven och dennes egna lärande. Denna
stil är inte alls lika strikt och lämnar utrymme för mera frihet, medan läraren mera
fungerar som stöd och handledare. Denna stil är mera modern men numera även
vanligt förekommande, men kan medföra problem för elever som kommer från
kulturer där de är vana med den lärarstrukturerade undervisningen då denna stil
plötsligt medför en frihet som de inte är vana med och som till en början kan kännas
utmanade. Någon ideal undervisningsstil finns nog inte, men det bästa enligt Coelho
är en kombination av båda som erbjuder strikthet i form av regler och uppgifter, men
samtidigt frihet och möjlighet att testa sig fram och göra misstag. (Coelho,1998, s.171–
173)

42

5. Resultatredovisning
I detta kapitel kommer jag att presentera resultatet av enkätundersökningen. I det första
avsnittet presenteras respondenternas erfarenheter av att arbeta med inkludering och
inkluderingens effekter på de inkluderade eleverna och på resten av klassen. I det andra
avsnittet behandlas hur respondenterna upplever att inkludering påverkar deras eget
arbete och i det tredje avsnittet presenteras respondenternas upplevda kompetens att
arbeta med inkludering. I det fjärde avsnittet presenteras statistiska samband eller
avsaknad av dessa, genom resultat som fåtts genom statistikprogrammet SPSS.

5.1 Lärarnas erfarenheter av inkluderande undervisning
I avsnittet presenteras resultaten av de enkätfrågor som berör respondenternas
erfarenheter av att arbeta som lärare i en klass med inkluderade elever med annat
modersmål än svenska. Därtill kommer jag även att presentera hur respondenterna att
arbetet i en inkluderande klass har påverkat deras eget arbete som lärare.
Tabell 5. Respondenternas erfarenhet av att undervisa i en klass med språkligt
inkluderade elever
Antal år av arbete med inkluderande

Antal respondenter (%)

undervisning
0–5 år

19 (38 %)

6–10 år

13 (26 %)

11–15 år

3 (6 %)

16–20 år

10 (20 %)

21 år <

5 (10 %)

(N=50)
Respondenterna har olika lång erfarenhet av att arbeta i klass med inkluderande elever.
Den största gruppen av respondenterna var de som har arbetat med inkludering av
elever med annat modersmål i mindre än 5 års tid, denna grupp utgör lite över en
tredjedel av respondenterna, 38 %. Relativt stora grupper var även de som arbetat med
inkluderande undervisning i 6 till 10 år, vilket var 26 % av respondenterna och de som

43

har arbetat med inkluderande undervisning i 16 till 20 år, denna kategori utgjordes av
en femtedel av respondenterna, 20 %. De två kategorier som var klart mindre än de
övriga var de som har arbetat med inkluderande undervisning i över 21 år (10 %) samt
de som har mellan 11 och 15 års erfarenhet (6 %).

På frågan angående vilka språk som har funnits bland de inkluderade eleverna som
respondenterna har undervisat finns det en väldigt stor spridning. Totalt fanns bland
svaren över 30 olika språk med inslag från samtliga världsdelar, vilket följaktligen
ledde till att jag delade in svaren i kategorier, medan de mest utmärkande enskilda
språken presenteras var för sig. Urvalet av vilka språk som tas upp som egen kategori
eller som ingår i en samlingskategori är gjort baserat på antalet respondenter som har
uppgett att de haft elever med det modersmålet. I och med att majoriteten av
respondenterna i min undersökning har haft flera än ett främmande språk i sina klasser,
är antalet svar större än antalet respondenter på denna fråga.

Tabell 6. Modersmål som förekommit i respondenternas klasser
Språk

Antal respondenter

Finska

36

Engelska

25

Arabiska

25

Somaliska/Somali

17

Estniska

16

Ryska

26

Vietnamesiska

17

Swahili

9

Andra asiatiska språk

11

Andra europeiska språk

20

I och med att jag valde att även inkludera finska som ett främmande modersmål i min
undersökning blev det följaktligen det språk som flest respondenter har mest erfarenhet
av att inkludera i klassen, hela 36 av 50 respondenter hade erfarenhet av att ha elever
med finska som modersmål med i sin klass. Av de språk som inte hör till de officiella
språken i Finland var det tre språk som till viss grad samlade flera respondenter än de
44

övriga. Dessa var ryska med 26 respondenter samt arabiska och engelska som vardera
hade 25 respondenter som hade haft elever med dessa modersmål inkluderade i sin
undervisning. De tre resterande språken som samlade tillräckligt många svar för att få
en egen kategori var somaliska och vietnamesiska som båda uppgavs av 17
respondenter och därtill även estniska som följde tätt därefter och uppgavs av 16
respondenter. Den minsta enskilda kategorin var swahili, som endast 9 respondenter
hade erfarenhet av, och detta var även det enda afrikanska språk som uppgavs bland
samtliga respondenter. Hellgren m.fl. (2019) konstaterar i sin rapport att det under de
senaste åren har blivit allt vanligare med elever som pratar andra språk än svenska
hemma men som ändå går i en skola som har svenska som undervisningsspråk, dock
noteras det även att mängden av dessa elever inte är särskilt stor. (Hellgren m.fl., 2019,
s.14)
Bland de två samlingskategorierna fanns en uppsjö av olika språk. Inom kategorin
”Andra europeiska språk” finner vi bland annat norska, danska, holländska, rumänska,
bosniska, spanska med flera. Av respondenterna hade 20 personer erfarenhet av att
undervisa elever med ett annat europeiskt modersmål än de som utgör en egen
kategori. Respondenterna i min undersökning hade dessutom relativt bred erfarenhet
av att undervisa elever med olika asiatiska språk som modersmål. Språk som innefattas
av kategorin ”Andra asiatiska språk” innefattar bland andra kinesiska, thai och tagalog.
På frågan ” Hur upplever du att inkluderingen av elever med annat modersmål har
påverkat ditt arbete som lärare? (T.ex. Arbetsmängd, organisering, bedömning, övriga
upplevelser)” som ställdes som en öppen fråga hade respondenterna till stor del
liknande upplevelser och erfarenheter. Majoriteten av respondenterna upplevde att då
de hade arbetat med att språkligt inkluderande undervisning hade deras arbetsmängd
ökat på grund av att mängden planering ökar och även differentiering och anpassning
av läromedel och uppgifter tar mycket tid. Nedan följer några exempel i form av citat
av lärarnas svar:
”Arbetsmängden ökar när du är tvungen att anpassa undervisningen och ofta göra
individuella enklare övningar åt de som har annat modersmål. Kontakt till
föräldrarna och vid samtal se till att få tag på en tolk m.m.” (Citat 1, Kvinna, 56år)

45

”Det har nog blivit en hel del extra arbete med att förbereda och hitta / plocka fram
material som passar för eleven. Sen även för bedömning att ev. hitta tolk åt
föräldrarna inför kvartssamtal osv.” (Citat 2, Man, 58år)
I citaten ovan har båda respondenterna tagit fasta på den ökade arbetsmängden som
det enligt dem medför att undervisa i en klass där språkligt inkluderade elever ingår.
Därtill kan man även notera att båda nämner det upplevda behovet av differentiering
genom anpassat material, och även den tid som går åt för att få tag i en lämplig tolk
för olika situationer i skolan
”Mer planering krävs. Vissa gånger fungerar inte det som man tänkt för de elever
med annat modersmål och då måste man vara flexibel och kreativ” (Citat 3, Kvinna,
28år).
”Arbetsmängden inför förberedelser blir flerdubbel, måste läsa in sig på, begrepp
på olika språk, hjälper mig att precisera instruktioner, kräver flexibel bedömning av
elevers prestationer” (Citat 4, Kvinna, 55år)
I citaten tre och fyra ligger fokus mera på lärarnas egna förberedelser för inför
undervisning i en klass med språkligt inkluderade elever. I citat fyra kan man utläsa
att läraren i fråga upplever det som mest tidskrävande att förbereda sig språkligt och
att därtill noggrant överväga hur hon lägger upp en lektion i form av instruktioner och
uppgifter. Av citat tre kan man utläsa att förutom att läraren i fråga upplever en ökad
mängd tid som krävs för planering, upplever hon dessutom att det inte alltid är lika lätt
att få undervisningen att genomföras som tänkt, vilket ökar kravet på lärarens förmåga
att improvisera och differentiera uppgifter för att få dem att fungera även för språkligt
inkluderade elever.
Ett flertal av respondenterna lyfte även i sina svar på denna fråga fram problem i
kommunikation och framförallt kontakten med hemmet som något som de hade
upplevt som utmanande och som även krävde en hel del tid och arbete:
”Mer arbete. Svårt med föräldrakontakten då föräldrarna inte kan språket och man
inte kan ha kontakt med hemmet vid tex bråk i klassen. Föräldrarna är inte heller
på Wilma och missar mycket viktig info.” (Citat 5, Kvinna, 38år)
Av citat fem kan man utläsa att språket främst ses som ett hinder vid kontakten med
hemmet, detta kan man givetvis tolka som att de språkligt inkluderade elevernas

46

svenska förbättras i och med skolgången eftersom kommunikation med eleven inte
nämns som en utmaning, men kontakten med hemmet förbättras inte då föräldrarnas
svenska inte nödvändigtvis utvecklas i samma takt som barnets.
”Arbetsmängden har ökat mycket och särskilt med föräldrarna eftersom de många
gånger inte har en referens för hur finländska skolsystemet fungerar och vad som
krävs av dem som föräldrar. Sedan språkförståelsen sätter hinder vi i skolan kan
inte 20 olika språk och tolk kan inte tas hela tiden” (Citat 6, Man, 54år)
I citat sex kan vi däremot även utläsa att läraren upplever svårigheter vid
kommunikation även inom skolan, då precis som han påpekar det är en omöjlighet att
själva lära sig alla språk och det inte finns resurser eller möjligheter för att ta in en tolk
inom alla dessa språk. Därtill upplever läraren i citat sex föräldrakontakten som
problematisk men på ett annat plan, då han påpekar att föräldrarna ofta inte är bekanta
med det finländska skolsystemet. Detta kan man tolka som kulturskillnader, speciellt
då man tar i beaktande hur olika skolsystemen, undervisningen och kraven på elever
och föräldrar ser ut i olika kulturer.
”Vi måste varje dag uppmana eleverna att hålla sig till svenska” (Citat 7, Man, 41år)
Läraren i citat sju tar slutligen fasta påk en tredje aspekt av de utmaningar inom
kommunikation som det kan innebära att undervisa i en skola med språkligt
inkluderade elever. Han lyfter fram att det på regelbunden basis krävs uppmaningar av
lärarna för att få eleverna att prata svenska i skolan. Detta kan man tolka dels att man
försöker uppmana eleverna att hålla sig till svenska för att stärka gemenskapen och
känslan av tillhörighet med andra elever och för att förhindra klickbildning.
Något som också syntes i många av respondenternas svar var även positiva upplevelser
och att erfarenheten av att undervisa i en klass med språkligt inkluderade elever hade
varit givande även för dem själva och på ett positivt sätt bidragit till deras egen
utveckling som lärare. Ett antal av respondenterna hade mera blandade utsagor där det
fanns såväl positiva aspekter som något som de hade upplevt som betungande eller
utmanande:
”mycket samarbete, mer arbete, intressant” (Citat 8, Kvinna, 42år)
”Mer jobb innebär det naturligtvis, men berikande och lärorikt för mig med” (Citat
9, Kvinna, 43år)

47

”Jag lär mig själv mycket.” (Citat 10, Kvinna, 53år)
I de tre ovanstående citaten ligger lärarnas fokus på de positiva aspekterna i vad de
själva får ut av att undervisa elever med annat modersmål. I citat åtta och nio kan man
dessutom utläsa att de båda lärarna upplever det som något positivt och givande också
för dem själva, trots den ökade arbetsmängden.
”Även jag har ett annat modersmål och det känns helt normalt med många språk”
(Citat 11, Kvinna, 48år)
Citat 11 däremot skiljde sig ur mängden då läraren själv även uppgav att hon hade ett
annat modersmål än svenska, och att hon upplever förekomsten av ett flertal språk som
fullkomligt naturligt. Angående citat 11 kan man även spekulera ifall det att man själv
har ett annat modersmål än svenska ger en mera positiv syn på språkligt inkluderade
elever i och med att man troligtvis kan sätta sig in i elevernas situation på ett annat
sätt.
I enkäten ombads respondenterna även att ta ställning till huruvida arbetet med
inkluderade elever hade påverkat deras val av läromedel och ifall de upplevde att de
läromedel som de har tillgång till uppfyllde deras behov. Respondenterna fick svara
på en skala mellan 1 till 5 där 1 innebar att de inte hade något behov alls av att använda
sig av andra läromedel och 5 innebar att de upplevde ett mycket stort behov av att
använda sig av andra läromedel. Dessutom fick respondenterna svara på ifall deras
arbete med språklig inkludering medför utmaningar i valet av stoff som skall tas upp i
undervisningen.
Tabell 7. Respondenternas upplevelse av behovet av att differentiera läromedel och
val av undervisningsstoff vid undervisning i klasser med språkligt inkluderade elever
Upplever du att det behövs

Upplever du att det är svårt

andra läromedel & material

att välja stoff som passar

när du har inkluderade

hela gruppen?

elever i klassen?
1 (Av annan åsikt/Inte alls)

2 (4 %)

6 (12 %)

2

6 (12 %)

9 (18 %)

3

6 (12 %)

13 (26 %)

4

26 (52 %)

9 (18 %)

5 (Av samma åsikt/Mycket)

10 (20 %)

13 (26 %)

(N=50)
48

På frågan ifall respondenterna upplever att de behöver differentiera läromedel och
övrigt material var en överväldigande majoritet av åsikten att de i någon mån eller till
och med mycket upplevde ett behov av att använda sig av differentiering i
användningen av läromedel och material, de som placerade sig i dessa kategorier
utgjorde tillsammans 72 % av respondenterna. På motsvarande sätt upplevde 16 % av
lärarna att de endast i liten mån eller inte alls upplevde det nödvändigt att använda sig
av anpassade läromedel i arbetet med inkluderande elever. De sista sex respondenterna
som utgör 12 % placerade sig i mitten av spektret med en neutral åsikt. På frågan ifall
lärarna upplevde att arbetet med språklig inkludering gör det mera utmanande att välja
stoff som är relevant för hela klassen var svaren mera delade. Cirka en tredjedel, 30
%, av respondenterna upplevde att arbetet med språklig inkludering inte alls eller
endast i liten mån medförde utmaningar i valet av stoff. Likaså var det en relativt stor
del respondenter, 26 %, som svarade neutralt på frågan och placerade sig i
svarskategori 3. Störst antal respondenter, 44 %, upplevde ändå att det i någon mån
eller till och med i stor mån var utmanande att välja ett stoff för undervisningen som
passade för alla i klassen.
Som komplement till frågan angående lärarnas åsikt angående ifall de upplever ett
behov av att differentiera med hjälp av läromedel och övrigt material bad jag
respondenterna att kort berätta om och motivera sitt svar. Bland svaren är det mest
utmärkande och det vanligaste som respondenterna nämner att det är på grund av
språket i läromedlen och på grund av bristande språkkunskaper i svenska bland de
inkluderade eleverna som de upplever ett behov av att differentiera med hjälp av andra
läromedel eller genom att förenkla det läromedel som används av resten av gruppen.
Nedan följer några exempel på respondenternas svar i form av citat:
”Det blir svårt med det vanliga materialet om man har elever som endast behärskar
något enstaka ord på svenska. Då behövs t.ex. extra bilder.” (Citat 12, Kvinna, 28år)
Läraren i citat 12 upplever ett behov av att differentiera läromedel till viss mån, men
man kan tolka citatet som att hon ändå använder sig av samma material till alla elever,
men väljer att differentiera genom att använda någon form av stödmaterial för de
språkligt inkluderade eleverna till exempel med hjälp av bilder för att stöda texten.
”Anpassar endast läromedlet åt de integrerade eleverna och försöker så snabbt som
möjligt inkludera dem i klassens läromedel” (Citat 13, Kvinna, 56år)

49

I citat 13 har läraren ett liknande tankesätt gällande differentieringen av läromedlet
som läraren i citat 12. Läraren i citat 13 uppger att hon i viss mån anpassar läromedlet,
vilket jag tolkar som läromedlet som används av klassen i allmänhet, för att passa
eleven med annat modersmål, men försöker därefter stegvis att minska på
anpassningen för att slutligen kunna använda samma läromedel för alla elever i
klassen.
” Många läromedel går att förenkla men inte alla. Kör med olika läromedel
beroende på elevens kunskapsnivå” (Citat 14, Kvinna, 44år)
”Läromedel som ger utmaningar för "starka" elever samt för dem som just lärt sig
de enklaste fraser på skolspråket. Svårhanterligt!” (Citat 15, Kvinna, 60år)
I citat 14 och 15 har lärarna en något annan metod än vad lärarna i citat 12 och 13
hade. Båda lärarna i citat 14 och 15 väljer att differentiera undervisningen genom att
använda olika läromedel för olika elever baserat på deras kunskapsnivå och därmed
även deras språkkunskaper. Detta innebär i praktiken att trots att eleverna kan gå på
samma klass men ifall de är på väldigt olika nivå vad gäller läsning kan en elev få en
lättare läsebok medan en elev som har utvecklat en starkare svenska kan få en svårare
läsebok.
Något som även lyfts fram av flera av respondenterna i svaren angående behovet av
differentierade läromedel är att det är viss betydelse vilket läroämne man undervisar i,
då alla läroämnen inte alls har eller inte har lika krävande läromedel. Detta
framkommer även i frågan angående ifall lärarna upplever att det är lättare att
inkludera elever med annat modersmål i något visst läroämne. Det absolut mest
framträdande svarskategorin bland lärarnas utsagor var de som med olika
formuleringar hänvisade till att de upplevde att det var lättare att inkludera elever i de
praktiska läroämnena såsom gymnastik, slöjd, bildkonst och i viss mån även musik.
Nedan följer exempel på ett urval av respondenternas utsagor som bäst speglar svaren
i allmänhet:
”Gymnastik och konstnärliga ämnen där det inte behövs så mycket muntliga
instruktioner, utan det går att visa.” (Citat 16, Man, 34år)

50

” Läsämnen är ofta svårare än t ex bild, slöjd mm. Det är lättare att förstå regler än
att hänga med i långa texter och ta till sig fakta för de nyinflyttade.” (Citat 17, Man,
50år)
Jag väljer att kategorisera citat 16 och 17 tillsammans då de båda lyfter fram
instruktioner eller regler och fokus ligger på språket och språkkunskaper. Båda lyfter
fram att de praktiska ämnena är lättare att inkludera inom i och med att det är lättare
att ge och ta instruktioner för såväl läraren som eleven i och med att språket inte
nödvändigtvis spelar någon väsentlig roll, utan man kan kommunicera på andra sätt
och instruktionerna är inte heller alltid lika invecklade som de kan vara i läsämnen.
”Praktiska ämnen överlag som gymnastik. Där behövs inte språket för att prestera
och kunna briljera.” (Citat 18, Kvinna, 34år)
I citat 18 lyfter läraren fram gymnastiken som ett ämne som hon upplever att det är
lättare att inkludera i för att språket inte är i fokus, men dessutom som ett ämne som
man kan briljera i och prestera bra i utan språkkunskaper alls. Detta kan säkert
upplevas som något väldigt positivt för en elev som ännu inte har speciellt starka
språkkunskaper och som kan ha det kämpigt i läsämnen, men kan ha möjlighet att
briljera i något praktiskt ämne.
”Musik - enkelt, ett väldigt "globalt" ämne” (Citat 19, Kvinna, 43år)
Också i citat 19 är praktiska eller konstnärliga ämnena i fokus, denna gång musik som
beskrivs som ett globalt ämne. Detta tolkar jag som att man oftast kan delta i musiken
på något plan utan att kunna språket, speciellt om man kan spela något instrument.
Musik finns inom i princip alla kulturer och ifall eleverna har starkare kunskaper i
engelska är det en lätt lösning att man i klassen sjunger mycket engelska sånger. Därtill
kan man även sjunga eller spela musik från nyanlända elevers hemland för att bekanta
sig med hens kultur.
Något som därtill syntes i flera av lärarnas svar var att relativt många upplever att det
även är lättare att inkludera elever med annat modersmål i matematik, i och med att
man i matematik inte på samma sätt är lika beroende av språket.
”Matematik! Siffror och mattekrumelurer ser oftast lika ut på alla språk.” (Citat 20,
Kvinna, 36år)

51

”Matte är lättast, man räknar på samma sätt oberoende av språk. Praktiska ämnen
går också bra!” (Citat 21, Kvinna, 43år)
I såväl citat 20 som 21 ligger fokus följaktligen på att förståelsen för matematik lättare
än till exempel för läsämnen vad gäller språkligt inkluderade elever. Detta baserar
respondenterna på att siffror och matematiska tecken i regel ser likadana ut oavsett
språk.
Ett fåtal respondenter påpekade även att de språkligt inkluderade elevernas tidigare
bakgrund och kunskaper även inverkar på i vilka ämnen det är lättast att inkludera och
dessutom påverkar även skillnader mellan eleverna som individer.
”Individuella skillnader.” (Citat 22, Kvinna, 50år)
”Vi inkluderar direkt i praktiska ämnen. medan läsämnen inkluderas de i när de
behärskar språket tillräckligt bra. Detta är individuellt för varje elev.” (Citat 23,
Man, 54år)
Båda respondenterna i citat 22 och 23 lyfter fram de individuella skillnaderna, vilket
man kan tolka som hur goda kunskaper en elev har i ett ämne från tidigare skolgång,
men givetvis även hur starka språkkunskaper eleven har hunnit tillägna sig i
undervisningsspråket. Som respondenten i citat 23 lyfter fram inkluderar man i dennes
skola först i praktiska ämnen medan eleverna inkluderas i undervisningen i läsämnena
först då språket är på en nivå som gör att eleven kan tillägna sig stoffet på ett vettigt
sätt. Detta kan man tolka som att fokus i den tidiga inkluderingen ligger främst på att
inkludera eleverna i de praktiska ämnena för att stärka känslan av gemenskap och
tillhörighet och därtill för att lära sig språket som sekundär effekt, medan fokus i övrigt
ligger på just språkstudier för att lära sig skolspråket fort som möjligt.
Arbetet med språklig inkludering innebär möten mellan personer som har olika tankar
och åsikter och som påverkas av olika kulturella bakgrund. I enkäten ombads
respondenterna ta ställning till ifall arbetet med inkluderande undervisning hade fört
med sig nya synvinklar och idéer som har kunnat användas i undervisningen.

52

Tabell 8. Har inkluderingen av elever med annat modersmål fört med sig nya
synvinklar som lärarna har kunnat använda i undervisningen?
Svarskategori

Antal respondenter

1 (Inte alls)

1 (2 %)

2

2 (4 %)

3

13 (26 %)

4

22 (44 %)

5 (Mycket)

12 (24 %)

(N=50)
Responsen var relativt entydigt på denna fråga. Endast tre respondenter upplevde att
arbetet med språklig inkludering inte alls eller endast i liten grad hade medfört nya
synvinklar och idéer som de hade kunnat använda sig av i undervisningen. Ungefär en
fjärdedel av respondenterna valde svarskategori 3, vilket innebär att de upplever att de
i någon mån har kunnat använda sig av de nya synvinklar som arbetet har medfört. En
stor majoritet, 68 %, upplever dock att de i betydande eller i mycket hög grad har
kunnat använda sig av de idéer och synvinklar som arbetet med elever från andra
kulturer har fört med sig.
Något som dessutom har tillkommit i många skolor sedan det har blivit allt vanligare
med språkligt inkluderade elever är hemspråkslärare. Jag bad i enkäten att lärarna
skulle beskriva hur de har upplevt sitt samarbete med hemspråksläraren. Svaren på
denna fråga kan man kategorisera i tre kategorier, de som upplevt samarbetet som
någonting positivt, de som har upplevt det som betungande eller utmanande samt de
som inte har erfarenhet av att samarbeta med hemspråkslärare. Här fokuserar vi
därmed på de som har någon form av erfarenhet av att samarbeta med en
hemspråkslärare, och kan konstatera att de allra flesta har haft väldigt positiva
upplevelser av detta samarbete. Bland svaren nämns bland annat att man kan ha hjälp
av andraspråksläraren som tolk, för utbyte av tankar och planering och flera lärare
upplever helt enkelt att det underlättar deras eget arbete. Ett fåtal av lärarna som har
samarbetat med andraspråkslärare har upplevt att samarbetet inte har fungerat till fullo
eller att det kunde utvecklas och förbättras. Nedan följer ett urval av lärarnas svar:
”Bra, speciellt om jag behöver veta elevens begåvningar och inlärningssvårigheter
på det egna språket. Händelser som behöver redas upp tex efter bråk.” (Citat 24,
Kvinna, 46år)

53

”Har fungerat bra. Man har kunnat diskutera med dem också hur eleven fungerar
på deras timmar”. (Citat 25, Kvinna, 40år)
Båda respondenterna i citat 24 och 25 har positiva upplevelser av att samarbeta med
hemspråkslärare, och har upplevt det som en värdefull resurs i deras inkluderande
undervisning. Läraren som citeras i citat 24 nämner flera praktiska men samtidigt
avgörande faktorer som visar på vikten av att en hemspråkslärare finns att tillgå då
man arbetar med språklig inkludering. Hon nämner bland annat att man kan få
information om eventuella inlärningssvårigheter hos eleverna, vilket då man tänker på
det är väldigt väsentlig information, då det påverkar hur eleven bedöms och vilket stöd
hen behöver få i sin undervisning. Därtill nämner läraren i citat 24 dessutom om
hemspråkslärarens roll vis konfliktsituationer där denne utgör ett nödvändigt stöd.
Detta kan man tolka som en extra trygghet för den inkluderade eleven i och med att
hen kan uttrycka sig och förklara situationen ur sin synvinkel på sitt eget modersmål
istället för på ett språk som hen kanske har bristande kunskap i vilket kan leda till
osäkerhet och missförstånd. Läraren som citeras i citat 25 uppger även ett positivt
samarbete ur ett undervisningsperspektiv då hon upplever att det är givande att kunna
diskutera eleven med en annan lärare oh hur eleven fungerar på dennes timmar.
”Vi har ingen lärare i svenska som andraspråk. Vi har tyvärr inget direkt samarbete
med hemspråkslärarna på skolan. Om jag ber dem förklara något på sitt hemspråk
får jag hjälp men i övrigt har vi liten kontakt. Jag skulle gärna utveckla samarbetet.”
(Citat 26, Kvinna, 33år)
I citat 26 får vi en lite annan bild av samarbetet med hemspråkslärarna, eller som
framkommer av citatet, avsaknaden av samarbete mellan klassläraren och
hemspråksläraren. Respondenten som citeras i citat 26 uppger att samarbetet med
hemspråksläraren i princip består av att hemspråksläraren kan fungera som tolk vid
behov men inte desto mera, men hon uttrycker ändå en vilja att fördjupa och utvidga
samarbetet. Denna vilja att utvidga samarbetet tyder på att klassläraren upplever att
det kunde vara möjligt att få mera ut av den resurs som en hemspråkslärare faktiskt
utgör, vilket man kan stödja med upplevelserna från citat 24 och 25.

54

5.2 Inkluderingens effekter på de inkluderade eleverna och
klassen
I detta kapitel kommer jag att presentera svaren på de enkätfrågor som berör hur
inkluderingen av elever med annat modersmål har påverkat de inkluderade eleverna
samt på klassen i allmänhet.
De två huvudfrågorna som berörde hur eleverna påverkas av språklig inkludering berör
dels vilka positiva effekter som lärarna har märkt att inkluderingen har på eleven som
har annat modersmål och även vilka effekter lärarna har lagt märke till hos de andra
eleverna i klassen.
Tabell 9. Inkluderingens effekt på klassen som helhet och på den inkluderade eleven
själv.
Upplever du att det har varit

Upplever du att det har någon

positivt för hela klassen att

positiv effekt på eleverna som

inkludera elever med andra

inkluderas?

modersmål?

1 (Negativ effekt)

0 (0 %)

0 (0 %)

2

2 (4 %)

1 (2 %)

3

14 (28 %)

19 (38 %)

4

22 (44 %)

25 (50 %)

5 (Positiv effekt)

12 (24 %)

5 (10 %)

(N=50)
Av tabellen kan man utläsa att respondenterna upplever en stor positiv effekt dels på
den elev som blir inkluderad i undervisningen men även på resten av eleverna i
klassen. Ingen av respondenterna upplevde att den inkluderande undervisningen skulle
ha endast negativa effekter på varken den inkluderade eleven eller på klassen som hen
inkluderas i. Två av respondenterna upplevde en något negativ effekt på eleverna i
klassen som tagit emot elever med annat modersmål, medan en respondent upplevde
en något negativ effekt på den inkluderande eleven. Det var ett relativt stort antal av
respondenterna som förhöll sig neutrala i frågan, det vill säga att de inte upplevt varken
en positiv effekt eller en negativ effekt på något utmärkande vis. 14 respondenter,
vilket motsvarar 28 %, förhöll sig neutrala angående effekterna på klassen som helhet.
På ett snarlikt vis förhöll sig 19 respondenter, vilket motsvarar 38 %, även neutrala till

55

ifall den språkliga inkluderingen hade haft någon effekt på den inkluderade eleven. På
båda frågorna var dock de som hade upplevt en något positiv eller en mycket positiv
effekt på klassen som helhet eller på den inkluderade eleven i klar majoritet. Angående
klassen som helhet var det hela 68 % av respondenterna som upplevde en positiv effekt
av någon grad på eleverna i klassen, och 24 % av alla respondenter svarade att de hade
upplevt en mycket positiv effekt. På frågan angående den inkluderade eleven däremot
placerade sig 60 % av respondenterna i de positiva kategorierna, men endast 10 % i
den högsta kategorin, vilket gör att den största kategorin utgjordes av de som upplevde
en något positiv effekt på den inkluderade eleven, dessa 25 respondenter utgör 50 %.
Som komplement till dessa frågor bad jag även respondenterna att motivera sina svar
på båda dessa frågor. För tydlighetens skull separeras svaren på de två olika frågorna.
I enlighet med sina statistiska svar (se tabell 9) hade de flesta respondenter positiva
utsagor angående hur den språkliga inkluderingen hade påverkat klassen som helhet.
De typsvar som man kan finna bland de positiva effekterna som lärarna har uppgett
berör bland annat språkintresse, förståelse för olikheter och andra kulturer samt
utveckling av goda värderingar. De respondenter som tog fasta på något som berörde
språk fokuserade i huvudsak på att eleverna i klassen fick ett ökat intresse för
främmande språk och att de även automatiskt lär sig lite av det främmande språket.
Först presenteras ett urval av exempel på de utsagor som på något sätt fokuserar på
språkliga aspekter:

”Aha-upplevelser kring det främmande språket” (Citat 27, Man, 34år)
”de har lärt sig några ord på andra språk än svenska” (Citat 28, Kvinna, 40år)
I såväl citat 27 som 28 ligger fokus på att eleverna i klassen som har svenska som
modersmål även de lär sig ett fåtal ord eller lär sig att förstå något på det främmande
språket som talas av den språkligt inkluderade eleven
”De andra vill gärna lära sig ord på andra språk. Det är intressant att höra om en
annan kultur” (Citat 29, Kvinna, 50år)
”Eftersom mycket måste förklaras, upprepas har de svenskspråkigt svaga eleverna
nytta av en "repetition, genomgång, förklaring” (Citat 30, Kvinna, 58år)
I citaten 29 och 30 ligger fokus mera på pedagogiska effekter som fås av att ha elever
som har andra modersmål inkluderade i klassen. Respondenten i citat 29 uppger att
56

förutom att de lär sig ord på ett främmande språk väcker inkluderingen av en elev med
annat språk dessutom intresse för dennes kultur. Respondenten som citeras i citat 30
däremot har fokus på att i och med att undervisningen påverkas på ett sådant sätt att
tempot kanske sänks och det krävs mera upprepningar och repetition på grund av de
inkluderade elevernas språkkunskaper får även sådana elever som annars kan ha det
svårare i något ämne en extra repetition och genomgång vilket är gynnsamt för dem.
Här kan man dock spekulera i hur detta påverkar undervisningen för starka elever, och
hur de upplever det att undervisningstempot sänks.

Det som lyftes fram i störst antal svar var ändå positiva effekter som på något sätt
innefattade intresse eller förståelse för främmande kulturer:
”Intresse för andra språk, nyfikenhet för andra kulturer” (Citat 31, Kvinna, 55år)
”Större intresse för landet som eleven kommit från.” (Citat 32, Man, 50år)
Det fanns som nämndes ett relativt stort antal respondenter som tog fasta på de positiva
effekterna som de upplevde att inkluderingen av elever med annat modersmål hade
tillfört på ett kulturellt plan, som syns i citat 31 och 32 ovan. Dessa fokuserar primärt
på att inkluderingen har medfört ett större intresse för främmande språk, kulturer och
länder. Om man sedan spekulerar i vad detta intresse kan ha för sekundära positiva
effekter kan man bland annat tänka sig att det leder till en större förståelse för andras
kulturer och traditioner samt de skillnader som det kan finnas mellan vår kultur och
andras.
”Skolans resurser har ökat vilket gjort att vi haft mindre undervisningsgrupper.
Detta gynnar alla elever. Sedan förståelsen för olika religioner och kulturer har ökat.
Eleverna har fått flera vänner detta bra i en byskola där det kan vara lite pojkar eller
flickor i en klass.” (Citat 33, Man, 54år)
Respondenten i citat 33 fokuserar även han på förståelse för andras religion och kultur,
vilket han uppger att har förbättrats. Han fokuserar dock även på mera praktiska
aspekter av inkluderingen, såsom att man tack vare att man har tagit sig an elever med
anat modersmål har lett till en ökning i resurser för skolan vilket i sin tur har lett till
att man kunnat skapa en lärandemiljö med mindre grupper som i sin tur gynnar alla
elever i skolan. Därtill ger det precis som han nämner även de tidigare eleverna i skolan
möjlighet att få nya vänner, då det i vissa byskolor kan finnas väldigt få jämnåriga.

57

Det tredje och sista typsvaret som var utmärkande bland lärarnas svar var utsagor som
på något sätt berörde utveckling av goda värderingar, etiskt tänkande, tolerans samt att
eleverna i klassen fick en ökad förståelse för olikheter.
”Eleverna blir mer öppna och toleranta” (Citat 34.Kvinna, 44år)
”Omtänksamhet, hjälpsamhet” (Citat 35, Kvinna, 47år)
Respondenterna i citat 34 och 35 tar fasta på att fenomenet med att ha elever med annat
modersmål inkluderade i klassen leder till att resten av eleverna i klassen får en mera
tolerant och öppen syn på olikheter och gentemot andra kulturer. Därtill lyfter läraren
som citeras i citat 35 omtänksamhet och hjälpsamhet, vilket man kan tolka som att
eleverna iallafall i någon mån kan sätta sig in i den inkluderade elevens situation och
uppvisar en vilja att hjälpa hen.
”Bredare perspektiv för klassens elever i utforskandet av hur världen fungerar” (Citat 36, Man, 49år)
”Inser att vi alla har olika bakgrund, men ändå är lika.” (Citat 37, Kvinna, 40år)
”vi har flera likheter än skillnader” (Citat 38, Kvinna, 65år)
I de tre ovanstående citaten ligger fokus främst på att eleverna lär sig om goda värderingar och får en modern och accepterande livssyn, samt att det att de på nära håll får
bekanta sig med någon från en annan kultur gör att man inser att trots skillnaderna är
vi alla ganska lika. I citat 36 kan man se en antydan till att i och med denna eventuellt
första kontakt med elever från en annan kultur tar eleverna ett första steg i att bli medborgare i det globala och multikulturella samhälle som är en realitet i dagsläget.

På samma sätt ombads respondenterna att även ge exempel på ifall de hade upplevt en
positiv effekt på eleven som blir inkluderad i klassen. Också här förekom ungefär
samma typsvar som de som berörde hela klassen, ett flertal lärare lyfte fram de positiva
effekter som inkluderande undervisning har för språkinlärning och utveckling av andraspråk. Många av respondenterna tog även fasta på den kulturella aspekten i form av
att den inkluderade eleven får lära sig om vår kultur och om våra seder och traditioner.
Det som var mest utmärkande i respondenternas svar var dock de positiva inkluderande
effekterna, känsla av tillhörighet och att via skolan få nya vänner.

58

Nedan följer exempel på de typsvar som fokuserar på språkinlärning och språkutveckling hos den inkluderade eleven.
”Lär sig snabbare det svenska språket.” (Citat 39, Kvinna, 28år)
”Eventuellt börjar eleven snabbare interagera och kommunicera på svenska om den
inkluderas i en klass.” (Citat 40, Kvinna, 33år)
”Eleverna lär sig svenska snabbare när de får höra språket dagligen” (Citat 41,
Kvinna, 25år)
Bland de ovanstående citaten som fokuserar på språkutvecklingen kan vi se att respondenterna fokuserar på att det faktum att eleven inkluderas i en svenskspråkig klass där
hen får höra och ta in mycket svenska enligt respondenterna leder till att elevens språkutveckling påskyndas. Respondenten i citat 42 påpekar dessutom att i och med att eleven inkluderas upplever hon att eleven börjar snabbare att kommunicera på svenska.
Spekulativt kan man tänka sig att detta kan bero på att i och med att eleven omges av
det svenska språket och jämnåriga som kanske försöker kommunicera med den inkluderade eleven, fungerar som lite extra motivation och gör att eleven upplever ett större
behov av att lära sig svenska gentemot ifall eleven klarar sig bra med sitt hemspråk
och upplever att hen inte behöver svenska. Detta kan vi anknyta till citat 7 som fokuserade på att lärarna får kämpa med att få de flerspråkiga eleverna att hålla sig till
svenska. Ifall eleverna upplever att de kan kommunicera med sina vänner på ett annat
språk kan man tänka sig att motivationen för att lära sig svenska sänks.
Därtill lyfte ett flertal respondenter även fram att eleverna genom att inkluderas i klassen lättare lärde sig om vår kultur och våra seder som kanske skiljer sig från kulturen
i deras tidigare hemland.
”Många nya saker att lära sig, hur man är i det nya hemlandet” (Citat 42, Kvinna,
36år)
”Förståelse för vår kultur” (Citat 43, Kvinna, 60år)
Både citat 44 och 45 fokuserar på sätt och vis på anpassning och förståelse för de
skillnader som det kan finnas i kultur samt seder och bruk då man jämför vårt finska
samhälle med elevens tidigare hemland. Speciellt i citat 44 tar jag fasta på just ”hur
man är i det nya hemlandet” och tolkar det som just vilka normer och regler som finns

59

dels lagstadgade men också kanske underförstådda inom vårt samhälle, vad som är
socialt accepterat beteende och vad som inte är.
Som nämndes var ändå det som flest respondenter fram helt enkelt de positiva
aspekterna med själva inkluderingen, att den inkluderade eleven får en starkare känsla
av tillhörighet och att vara en del av klassen.
”De känner sig som en del av gruppen” (Citat 44, Man, 30år)
”De har fått känna sig tryggare ” (Citat 45, Man, 59år)
”Jämnåriga kamrater på ett naturligt sätt” (Citat 46, Kvinna, 42år)
I de tre ovanstående citaten ligger fokus på känsla av tillhörighet och gemenskap. För
att dessa ska uppfyllas tolkar jag det som att språkkunskaperna redan har utvecklats. I
citat 44 och 46 tar båda respondenterna fasta på att eleverna tas med i gruppen bland
de andra eleverna och får nya vänner i sitt nya hemland. Respondenten i citat 45 fokuserar däremot på trygghet, vilket jag tolkar det som att kan komma som en sekundär
effekt av själva skolgången då vårt finska skolsystem är relativt rutinmässigt och styrt
av rutiner vilket är en trygghet i sig.
Respondenterna ombads även att ta ställning till huruvida eventuella kulturskillnader
bland eleverna i klassen hade haft någon inverkan på undervisningen, i denna fråga
gjordes ingen skillnad på ifall det hade varit fråga om en negativ eller positiv effekt.
Likaså fick de även ta ställning till ifall eventuella åldersskillnader mellan eleverna
inom klassen hade påverkat undervisningen endera positivt eller negativt. Denna fråga
grundade sig i det att i vissa fall inkluderas elever med annat modersmål i en lägre
årskurs än vad deras ålder motsvarar.

60

Tabell 10. Inverkan på undervisningen av eventuell åldersskillnad hos de inkluderade
eleverna samt kulturskillnader gentemot de övriga eleverna
Upplever du att kulturskillna-

Har eventuella åldersskillnader

der påverkat undervisningen?

påverkat inkluderingen av elever med annat modersmål?

1 (Inte alls/Försvårat inklus-

1 (2 %)

2 (4 %)

2

10 (20 %)

12 (24 %)

3

18 (36 %)

32 (64 %)

4

17 (34 %)

2 (4 %)

5 (Mycket/Förenklat inklus-

4 (8 %)

2 (4 %)

ion)

ion)

(N=50)
Som kan ses i tabellen ovan var respondenterna delade i frågan ifall kulturskillnader
mellan eleverna i klassen påverkar undervisningen och i hur stor grad det påverkar. De
flesta var dock eniga om att kulturskillnader i någon mån påverkade undervåningen i
och med att endast en respondent uppgav att hen inte upplevde att kulturskillnader alls
hade haft någon inverkan på dennes undervisning. Tio respondenter, vilket motsvarar
20 %, upplevde att kulturskillnader hade haft en liten effekt på undervisningen. Ungefär en tredjedel av respondenterna, 36 %, placerade sig i svarskategori tre, vilket innebar att de i viss mån upplevde att kulturskillnader inom deras klass hade haft en effekt
på deras undervisning. Slutligen utgjorde de som upplevde att kulturskillnader hade
haft en betydande eller mycket stor effekt på deras undervisning tillsammans 21 respondenter, som motsvarar 41 %.
Angående hur eventuella åldersskillnader påverkar undervisningen var svarskategori
tre den med klar majoritet, då hela 64 % av respondenterna placerade sig i denna kategori. I och med att svarskategori tre på denna fråga får ses som neutralt, det vill säga
att åldersskillnader inte har påverkat undervisningen kan man även spekulera i ifall ett
stort antal av respondenterna inte har haft erfarenheter av att undervisa i klasser där
det funnits betydande åldersskillnader mellan eleverna. I övrigt var det ett större antal
respondenter som placerade sig på den negativa sidan av skalan, det vill säga att åldersskillnader inom klassen har varit en faktor som har försvårat arbetet med att inkludera eleverna med annat modersmål. 24 % av respondenterna upplevde att åldersskill-

61

nader i viss mån hade försvårat inklusionen och 4 % placerade sig i den lägsta kategorin vilket innebar att de upplevde att åldersskillnader försvårat inklusionen på ett betydande vis. Fyra respondenter, vilket motsvarar 8 %, placerade sig på den positiva
sidan av skalan, vilket innebar att de upplevde att åldersskillnaderna hade varit positiva
för deras arbete med inklusion.

5.3 Lärarnas upplevda kompetens i språklig inkludering
I detta kapitel presenteras lärarnas upplevda kompetens i att arbeta med inkludering
av elever med annat modersmål. Därefter presenteras även hur stor del av lärarna
som har tagit del av fortbildning som berört språklig inkludering, samt ifall lärarna
upplever ett behov av ytterligare fortbildning.
Respondenterna ombads i slutet av enkäten att ta ställning till sin egen upplevda
kompetens att inkludera elever med annat modersmål i undervisningen. Den
svarskategori som innefattade flest respondenter var kategori tre, vilket även i denna
fråga motsvarade ett neutralt svar. Denna kategori innefattade 44 % av respondenterna,
och svaren kan tolkas som att de inte upplever sin förmåga att arbeta med inkluderande
undervisning varken som en styrka eller som en svaghet. Av svaren kan man även
utläsa att en betydande del av respondenterna upplever sin egen kompetens att arbeta
med inkluderande undervisning som god eller som en styrka. Totalt 44 % av
respondenterna placerade sig på den positiva sidan av skalan, vilket innebar att de
upplevde sin kompetens i inkluderande undervisning god eller mycket bra. Av det
totala antalet (N=50) placerade sig 12 % i kategori fem, vilket innebar att de upplevde
sin förmåga att arbeta med inkluderande undervisning som mycket bra. På den
negativa sidan av skalan, det vill säga de som upplevde sin kompetens som svag eller
dålig, placerade sig fyra respondenter. Dessa var jämnt fördelade mellan kategori ett
och kategori två. Detta går även hand i hand med resultaten som Hellgren m.fl. (2019)
fick i sin undersökning där lärarnas upplevda kompetens i språkinriktad undervisning
undersöktes. Även de fann att en klar majoritet av lärarna upplever sin kompetens i
ämnet som goda eller skapliga, medan endast en liten del av respondenterna uppgav
att de upplevde det som en svaghet. (Hellgren m.fl., 2019, s. 81)
Till sist tillfrågades respondenterna ifall de hade fått ta del av någon fortbildning som
berört språklig inklusion eller integration samt ifall de upplevde att de var i behov att
få mera fortbildning i samma ämne.
62

Tabell 11. Erfarenhet och upplevt behov av fortbildning gällande inklusion och arbete
i flerspråkiga klassrum
Har du tagit del av fortbildning

Upplever du att du är i behov av

gällande

fortbildning i inkludering &

inkludering

eller

integrering?

integrering?

Ja

31 (62 %)

34 (68 %)

Nej

19 (38 %)

16 (32 %)

Av tabellen ovan kan vi se att en klar majoritet av respondenterna någon gång har tagit
del av fortbildning som berört inklusion eller integration, men trots detta upplever en
ännu större majoritet att de skulle vara i behov av ytterligare fortbildning inom ämnet.
Detta man jämföra med NCU:s (Hellgren m.fl., 2019) undersökning där samma fråga
angående behov av fortbildning ställdes. De fann i sin rapport att majoriteten av
respondenterna att de inte upplevde sig vara i behov av att ta del av någon ytterligare
fortbildning angående arbete med språklig inklusion. (Hellgren m.fl., 2019, s. 81)
Detta kan givetvis bero på att deras undersökning gjordes på ett betydligt större
sampel, men noterbart iallafall att resultaten var mer eller mindre motsatta.

63

5.4 Statistiska samband och sammanfattning
I detta kapitel presenteras de resultat som analysen av data med hjälp av
statistikprogrammet SPSS gav.

Tabell 12. Korrelationer
Variabel 1

Variabel 2

Pearson

Sig.

Korrelation Värde

Statistisk
signifikans

Erfarenhet av inkludering Arbetserfarenhet ,486**

,001

Ja

Erfarenhet av inkludering Positivt för hela ,230

,107

Nej

,876

Nej

,004

Ja

,047

Ja

,822

Nej

,165

Nej

klassen
Erfarenhet av Inkludering Positivt för den ,023
inkluderade
eleven
Positivt för hela klassen

Positivt för den ,402**
inkluderade
eleven

Upplevd kompetens

Positivt

för ,283*

klassen
Upplevd kompetens

Positivt för den ,033
inkluderade
eleven

Upplevd kompetens

Erfarenhet

av ,200

inkludering
(N=50)
Bland resultaten från enkätundersökningen fanns ett flertal resultat som även var
statistiskt signifikanta. Av tabellen kan vi utläsa att de respondenter som hade längre
arbetserfarenhet även statistiskt sätt hade mera erfarenhet av att arbeta i klasser där det
fanns språkligt inkluderade elever. Detta resultat var signifikant med över 95 %
säkerhet, och hade en medelstark korrelation. Vidare undersöktes även ifall de lärare
som hade mera erfarenhet upplevde det mera positivt att ha språkligt inkluderade
elever i sin klass än de lärare som hade mindre erfarenhet. Bland dessa resultat fanns
64

ingen statistisk signifikans, men man kan ändå utläsa att det fanns en viss korrelation
bland denna undersöknings respondenter mellan erfarenhet av inkludering och att
inkludering är positivt för klassen som helhet. Däremot kan vi konstatera att det med
över 95 % säkerhet finns ett samband i attityden till de språkligt inkluderade elevernas
inverkan på hela klassen samt ifall det är positivt för elever med annat modersmål att
inkluderas i en svensktalande klass. Korrelationstalet var ,402 vilket tyder på ett
medelstarkt samband.
Dessutom valde jag att undersöka vilka samband det fanns mellan lärarnas upplevda
kompetens att arbeta med språklig inkludering och hur de har upplevt effekterna av att
undervisa i multikulturell klass. För det första kan vi konstatera att det fanns ett svagt
positivt samband mellan lärarnas upplevda kompetens i inkluderande undervisning
samt ifall de har upplevt den inkluderande undervisningen som något positivt för
klassen som helhet. Detta resultat är även signifikant med 95 % säkerhet, och betyder
i praktiken att de lärare som upplever sin egen kompetens att arbeta med inkluderande
undervisning i multikulturella klasser som god, upplever även att den inkluderande
undervisningen är något som är positivt även för de elever i klassen som talar
undervisningsspråket. Intressant var därför även det faktum att det inte på motsvarande
sätt fanns något statistiskt samband mellan lärararnas upplevda kompetens och
huruvida de upplever att den språkligt inkluderande undervisningen har någon positiv
effekt på den inkluderade eleven. Slutligen undersöktes även ifall det fanns något
samband mellan hur mycketerfarenhet lärarna har av att undervisa i flerspråkiga
klasser och deras upplevda kompetens, men inget statistiskt signifikant samband kunde
hittas på denna fråga bland respondenterna, även om det fanns en liten positiv effekt
mellan de båda variablerna.

65

Tabell 13. Finns det skillnader mellan manliga och kvinnliga lärares syn på inklusion?
Enkätfråga

Kvinnor

Män

Medeltal

Levene´s
test

Skillnad

i Sig (2- Statistisk

for medelvärde tailed

signifikans

equality of
variances
Erfarenhet

2,23

2,83

,094

-,59649

,210

Nej

3,37

3,42

,178

-,048

,884

Nej

Positivt för 3,87

3,92

,899

-,048

,862

Nej

3,83

,090

-,202

,378

Nej

av
inkludering
Upplevd
kompetens

hela klassen
Positivt för 3,63
den
inkluderade
eleven
(N=50)
Slutligen valde jag att med hjälp av SPSS:s T-test att undersöka ifall det fanns några
signifikanta skillnader i hur män och kvinnor hade svarat på olika statistiska
enkätfrågor. Som man kan utläsa av tabellen hittades inga signifikanta skillnader som
skulle vara statistiskt hållbara på ett sådant sätt att de varit möjliga att applicera på
lärare i allmänhet. Noterbart dock bland resultaten var att männens medeltal på
samtliga frågor var något högre, men detta påverkas också av könsfördelningen av
respondenterna. I stora drag kan man därmed konstatera att medeltalen för kvinnor och
män i denna undersökning var på samma nivå. I och med att signifikanta skillnader
inte kunde hittas mellan könen valde jag att endast plocka ut dessa fyra enkätfrågor.

66

6. Diskussion
I det första avsnittet diskuteras valet av metod och undersökningens genomförande
med hjälp av relevant litteratur samt vilka styrkor som den genomförda
undersökningen har men även vilka alternativ som kunde ha använts. Resultatet av
undersökningen diskuteras i det andra avsnittet med förslag på hur man kan tolka
resultatet. Avslutningsvis presenterar jag mina förslag till hur man kunde forska
ytterligare inom ämnet i ljuset av denna avhandling.

6.1 Metoddiskussion
Denna avhandling genomfördes med kvantitativ metod som utgångspunkt med en
fenomenologisk utgångspunkt, det vill säga hur lärare i Svenskfinland upplever arbete
med inkluderande undervisning samt vilka effekter de upplever att nämnda
undervisning har på deras egen arbetsvardag samt på eleverna i klassen. I och med att
undersökningen har genomförts med kvantitativ metod är antalet respondenter större
än ifall det hade varit fråga om en kvalitativ undersökning. Detta nämner Annika
Eliasson (2013) som både en styrka men även som en svaghet i den kvantitativa
metoden, då den låter en undersöka en större grupp av människor men svaren stannar
på en relativt ytlig nivå. (Eliasson, 2013, s. 29–30) Valet av kvantitativ metod grundar
sig för min del i att jag vill kunna undersöka fenomenet på en mera allmän nivå och
med en större skala än vad en undersökning av kvalitativ natur skulle ha gjort. Nämnas
bör dock att ifall man skulle ha genomfört studien med en kvalitativ ansats hade det
varit möjligt att få desto mera ingående svar och på det viset möjligtvis kunnat
införskaffa en djupare insikt i hur fenomenet upplevs då det hade gett en möjlighet att
ställa följdfrågor till respondenternas svar.
Framförallt angående lärarnas upplevelser angående hur den inkluderande
undervisningen påverkar deras arbete och på vilka sätt det påverkar eleverna hade man
troligen kunnat få mera ingående utsagor och svar med hjälp av följdfrågor och
diskussion. I och med att undersökningen innehöll en relativt stor mängd öppna frågor
har dessa tolkats med fenomenologisk forskningsansats då det i praktiken handlar om
hur respondenterna upplever ett fenomen och vilka erfarenheter de har av fenomenet,

67

i detta fall inkluderande undervisning. Vidare angående svaren som införskaffades via
enkäten upplever jag att de utgör ett väldigt gott material för att uppfylla det syfte och
de forskningsfrågor som ställdes upp före undersökningen inleddes. En aspekt som är
värd att noteras är dock storleken på undersökningen, det vill säga 50, vilket även ledde
till att det var svårt att finna några samband bland respondenternas svar som även var
generaliserbara. En faktor som kan ha inverkat på antalet respondenter är att enkäten
sändes ut med rektorernas medgivande men inte på ett sådant sätt att hela kollegium
svarade på enkäten. Här bör man visserligen också ha i åtanke att undersökningen
endast riktar sig till lärare som redan har erfarenhet av att undervisa i klasser med
inkluderade elever som har ett annat modersmål än svenska, vilket gjorde att det i
många av de tillfrågade skolorna endast var en eller två lärare som hade erfarenhet av
fenomenet.
Enkät, och i mitt fall webbenkät, upplever jag att fungerade bra som
datainsamlingsmetod på det sättet att svaren som jag fick höll en i regel hög kvalitet.
Detta kan troligen ha påverkats av att de som tog sig tid att svara på enkäten gjorde det
ordentligt. Ifall jag skulle ha genomfört enkäten i pappersform kan det hända att svaren
hade blivit större till antalet men mera kortfattade då datainsamlingen hade skett på en
viss tidpunkt och oundvikligt medfört en viss tidspress på respondenterna. Ejlertsson
(2019) styrker även detta då han påpekar att en av enkätens styrkor är att den tillåter
respondenterna att ta den tid de själva behöver för att besvara den. Ejlertsson (2019)
påpekar därtill att det är av största vikt att man noggrant utarbetar enkätens frågor på
förhand att frågorna är förståeliga. (Ejlertsson, 2019, s.14–16) I enlighet med detta
pilottestade jag även min enkät på förhand medhjälp av medstuderande vid Åbo
Akademi för att kontrollera ifall någon fråga kändes otydlig eller kunde misstolkas.
Det är även glädjande att i efterhand kunna konstatera att baserat på svaren som
respondenterna uppgav på de öppna frågorna har i praktiken alla förstått samtliga
frågor med endast ett fåtal undantag.

6.2 Resultatdiskussion
I detta avsnitt kommer jag först att diskutera resultaten av de frågor som fokuserade
på lärarnas upplevelser av att arbeta i flerspråkiga klasser. Därefter diskuteras hur
lärarna anser att språkligt inkluderande undervisning påverkar den inkluderade eleven
68

samt hela klassen som helhet. Som tredje och sista den diskuteras lärarnas upplevda
kompetens att undervisa i flerspråkiga klassrum. Alla avsnitt diskuteras objektivt med
inslag av egna tankar samt med anknytning till relevant litteratur från tidigare
forskning.

6.2.1 Lärarnas upplevelser av hur arbetet med språklig
inkludering påverkar deras arbete
Utmärkande för hur respondenterna upplevde att fenomenet med inkluderade elever
påverkade deras arbete som lärare var den ökade arbetsmängden som uppstod till följd
av behovet av mera ingående planering och en större mängd förberedelser för att
bemöta det ökade behovet av differentiering som de upplevde hos eleverna. (Se citat
1 & 2) Som man kan se av citat 9 fanns det dock även de som trots den ökade
arbetsmängden såg fenomenet som en berikande upplevelse. ”Mer jobb innebär det
naturligtvis, men berikande och lärorikt för mig med” (Citat 9, Kvinna, 43år) Behovet
av att differentiera och fenomenet med ökad arbetsmängd styrks även av svaren på
frågan som berörde ifall lärarna upplevde att de behövde differentiera material och
läromedel samt ifall de upplevde en svårighet i att välja stoff då det var fråga om
undervisning i klasser med inkluderade elever. Svaren på dessa frågor indikerar att de
flesta lärare upplever en viss svårighet av valet av stoff och majoriteten upplever att
de behöver differentiera läromedel och material (se tabell 7), vilket givetvis är
tidskrävande då det för en klasslärare måste göras i ett stort antal läroämnen.
Respondenterna uppgav att de differentierade läromedel (se citat 12) men man kunde
även ana en strävan till att trots anpassade material försökte man att övergå till samma
material som den övriga klassen direkt det var pedagogiskt hållbart. (se citat 13).
Intressant dock att lärarna var av ganska olika åsikter angående ifall de upplevde det
som utmanande att välja ut stoff för undervisning i flerspråkiga grupper (se tabell 7).
Men här kan man också fundera över ifall det påverkar på ett väsentligt sätt ifall den
inkluderade eleven är till exempel finskspråkig eller låt oss säga engelskspråkig, eller
ifall det är fråga om en elev som inte har ett modersmål som varken läraren eller
eleverna förstår. Personligen tror jag att detta kan ha lett till den stora spridningen
bland svaren, då lärarna även hade en stor spridning på vilka språk som fanns i klassen.

69

Det är inte bara svårigheter som lärarna upplever som tur är, utan hela 68 % av
respondenterna angav att de i alla fall i någon mån hade fått nya tankar eller nya
synvinklar av att undervisa i multikulturella och flerspråkiga klassrum, som de därefter
ens på något plan hade kunnat ta med sig och använda sig av i sin undervisning. Här
vill jag återigen hänvisa till citat 9 och 10 som påpekade att trots att det kan kännas
svårt med den ökade arbetsmängden upplever lärarna det som en lärorik upplevelse
och som något som därtill kan utveckla dem som lärare. Detta kan man även anknyta
till Naukkarinen och Ladonlahti (2001) som konstaterade att en av de största rädslorna
lärare som börjar arbeta med inkluderande undervisning har är just den ökade
arbetsmängden men de nämner därtill att för att lyckas med att undervisa i en klass
med inkluderade elever oavsett på vilka grunder eleven är inkluderad, måste läraren
som jobbar i en sådan klass vara beredd att lära sig av upplevelsen och att utveckla sin
undervisning genom en process. (Naukkarinen & Ladonlahti, 2001, s.113) Ett citat
som verkligen stack ut och som jag gärna tar upp till diskussion är citat 11, ” Även jag
har ett annat modersmål och det känns helt normalt med många språk”. Detta belyser det som
Byram, Morgan och deras kollegor (1994) skriver, då de konstaterar att det är viktigt att en
lärare som undervisar i främmande språk och i andraspråksundervisning bör ha en mycket god
förmåga att förstå andra människor och att ställa sig själv i någon annans skor. (Byram,

Morgan & kollegor, 1994, s. 64–65) Det är jag relativt säker på att en lärare som själv
också har ett annat modersmål och som själv kanske varit inkluderad som elev eller i
alla fall fått kämpa med att lära sig ett annat språk kan sätta sig in i den inkluderade
elevens situation på ett helt annat plan och med en annan inlevelse än vad en lärare
som pratar skolspråket som modersmål kan.

Något som även påverkade huruvida lärarna upplevde ett behov av att anpassa
läromedel var också läroämne, framförallt de praktiska ämnena upplevdes som lättare
än de teoretiska. (se citat 16 & 17). Detta känns även för mig logisk då eleverna
troligtvis kan ta del av instruktioner och uppgifter i de praktiska ämnena lättare i och
med att det är lättare att konkretisera instruktionerna i dessa läroämnen. Förutom de
praktiska läroämnena tog ett flertal respondenter även fasta på att det är lättare att
inkludera i matematik då man i de flesta kulturer använder sig av samma siffror oh
matematiska system. (citat 20 & 21) Här bör man dock notera att det faktiskt finns
kulturer och länder som använder sig av andra system i matematiken än vad man gör

70

här i Finland. Men förutsatt att man använt sig av samma system i elevens förra
hemland är jag beredd att skriva under på att matematik troligen är ett ämne som är
lättare att inkludera i, om även det kan vara desto svårare att ge instruktioner eller stöd
om det inte finns ett gemensamt språk för eleven och läraren. Något som jag därtill
fann väldigt logiskt och som bör nämnas är citat 22 & 23 som helt enkelt konstaterar
att differentieringen påverkas av individuella skillnader mellan elever. Detta kan man
tolka som att man beaktar det att i vilken takt eleverna har lärt sig skolspråket för att
därefter kunna ta till sig de mera teoretiska läroämnena men även hurudana kunskaper
eleven har i ett läroämne på sitt eget modersmål.
I enkäten ombads respondenterna även ta ställning till hur de upplevt samarbetet med
andraspråkslärare eller hemspråkslärare, och här bör man för det första notera att
majoriteten inte hade någon erfarenhet. Det som däremot är aningen beklagligt är att
ett flertal av de som hade en hemspråkslärare som kom till skolan inte upplevde något
samarbete men uttryckte däremot en önskan om att det skulle finnas ett samarbete
kring eleven (se citat 26). Glädjande är dock att vid några av fallen där det finns en
hemspråkslärare med i bilden har lärarna upplevt samarbetet som gott och som en
resurs för alla inblandade (se citat 24 & 25). Jag måste säga att jag förstår att det är en
väldigt stor resurs för klassläraren eller specialläraren att kunna diskutera med en
hemspråkslärare då denne kan kommunicera med eleven på ett helt annat sätt ifall det
finns en stark språkbarriär mellan läraren och eleven, kan detta som Lahdenperä (2017)
beskriver göra att undervisningen försvåras mera än vad som skulle vara nödvändigt
ifall båda parterna skulle förstå varandra. (Lahdenperä, 2017, s. 29–30) Däremot har
jag svårigheter att förstå varför samarbetet haltar ifall det finns en vilja från
klasslärarens sida att få till ett samarbete borde även initiativet tas från skolans sida,
men här kan även individers vilja och eventuella ovilja att samarbeta spela in.
Slutligen vill jag ändå poängtera att det är intressant att lärarna ändå upplever arbetet
med flerspråkiga klasser givande och att de har relativt positiv inställning till
fenomenet som de ändå har då man jämför med tidigare forskning. Till exempel Jonas
Stier (2014) poängterar att ifall en lärare upplever att arbetet med inkluderande
undervisning av någon orsak känns betungande, och nämner också ordagrant att ifall
läraren upplever att arbetsmängden ökar mycket, leder det ofta till en avsevärt mera
negativ inställning till hela fenomenet överlag. (Stier, 2014, s. 266-267) Detta kan jag
inte säga att var fallet i min studie då lärarna i de absolut flesta frågor förhöll sig
71

positiva till fenomenet som helhet och uppgav att de kunde märka av att det förde med
sig positiva effekter också, trots den ökade arbetsmängden,

6.2.2 Lärarnas upplevelser av hur arbetet med språklig
inkludering påverkar eleverna
Även då man förflyttar fokus från hur språklig inkludering påverkar lärarna och deras
arbetsvardag till ett mera elevcentrerat perspektiv där man granskar hur lärarna
upplever att språklig inkludering dels påverkar klassen som helhet, samt även hur
processen påverkar den språkligt inkluderande eleven, kan man konstatera att lärarna
här förhöll sig mycket positiva (se tabell 9). Noterbart är dock att på respektive fråga
som presenteras i tabell 9 förhöll sig ca. 30 % neutrala på respektive fråga, men ytterst
få angav att de skulle uppleva att inkluderingen skulle påverka någon i klassen
negativt, vilket givetvis får ses som ett glädjande resultat. För såväl den inkluderade
eleven som för klassen som en helhet var det som flest lärare lyfte fram som positivt
att språket stärks samt att de övriga i klassen samtidigt kan lära sig något från ett
främmande språk eller en kultur(se citat 29, 31 &. 39) Därtill kan man notera att en
respondent lyfte fram det faktum att i och med att tempot i undervisningen sjunker då
man har en flerspråkig klass gynnar det dessutom de svagare eleverna i klassen då de
lättare hänger med. (se citat 30) Här kan man dock spekulera i hur fenomenet upplevs
av elever som anses som starka och som kanske skulle gynnas bättre av ett högre tempo
samt av mera utmanande stoff, samt hur den inkluderande undervisningen påverkar
deras inlärning. Fenomenet som helhet är något som känns som att det inte går att lösa
med en specifik åtgärd. Man kan istället konstatera att det påverkas mycket av
elevernas individuella olikheter och även av personlighet, vad som sist och slutligen
fungerar. Detta kan man även anknyta till Pauline Gibbons (2015) som konstaterar att
direkt inkludering är bra, men att man som lärare måste kunna se individen och ta
beslut enligt vad som fungerar bäst. (Gibbons, 2015, s. 209-210)
Något som lyftes fram frekvent av respondenterna som något positivt de hade upplevt
bland eleverna i hela gruppen var den ökade förståelse för olikheter och andra kulturer,
samt tillägnandet av gott etisk beteende med empati för andra människors situation.

72

(se citat 34 & 36) Detta kan man också anknyta till att många av respondenterna i sina
svar angående den inkluderade eleven får en bättre förståelse för hur vårt samhälle
fungerar och lär sig om vår kultur, samt att de på ett positivt sätt får en känsla av
grupptillhörighet samt nya vänner. (se citat 42 & 44) Detta är enligt mig också något
som är glädjande att kunna utläsa ur svaren, då detta i princip är det som hela
grundtanken inom inkludering som begrepp utgör. Om vi till exempel tar Bent Madsen
(2006) definition av begreppet inklusion där han presenterar det som att en enskild
individ endera får tillhöra en större grupp av människor eller inte. (Madsen, 2006,
s.172) I citat 44 upplever läraren därmed att eleven eller eleverna i fråga som man
försöker inkludera i klassen, också i praktiken har blivit inkluderade i och med att hen
uppger att de får en grupptillhörighet. Detta kan man dock inte veta med säkerhet då
respondenternas utsagor i denna underökning endast är ur pedagogernas perspektiv,
och inte ur elevernas. Man måste vara medveten om att trots att läraren upplever att
eleven är inkluderad eller hör till gruppen är det inte någon garanti för hur de övriga
eleverna i klassen eller den inkluderade eleven själv upplever situationen.
Kännetecknande för flera av respondenternas citat var att man i och med inkluderande
undervisning med fokus på språk och multikulturalitet även upplevde att de övriga
eleverna i klassen fick en ökad förståelse och tolerans för andra kulturer (se citat 34,
36 & 37) På det här planet har skolan som arena en viktigt roll för hur framtidens
samhälle och normer utformas, vilket även konstateras av bland annat Madsen (2006)
och Nivala & Ryynänen (2019) som i sina respektive verk hävdar att skolans roll för
hur attityder skapas fortfarande är viktig i dagens samhälle trots att samhället har
utvecklats och man får intryck och påverkan i stor grad även digitalt. Även i
läroplansgrunderna för den grundläggande utbildningen i Finland (OPH, 2014) nämns
förståelse för olika kulturer samt en utvidgad förståelse för dessa som något som man
strävar efter i våra skolor. (OPH, 2014, s. 14-15) Även jag har upplevt att skolan i
allmänhet och även inklusion på olika plan ökar tolerans samt i stor grad förebygger
fördomar bland såväl barn som vuxna, vilket man verkligen får ta som ännu en
betydande effekt fenomenet med inkluderande undervisning. Detta inte minst eftersom
det är dessa barn som i framtiden bygger upp nya normer och regler för vad som är
normalt och önskvärt, ifall de redan från grunden har en mera tolerant syn på olikheter
gynnar det troligtvis alla.

73

Angående respondenternas syn på hur språklig inklusion har påverkat eleverna i deras
klasser kan man slutligen konstatera utgående från resultatet att det inte fanns några
desto större erfarenheter av att undervisa i klasser där det förekommer åldersskillnad
mellan den inkluderade eleven gentemot resten av klassen. (se tabell 10) Denna fråga
fanns med då jag redan före min undersökning genomfördes var medveten om att
elever med annat modersmål ofta kan få börja i en lägre årskurs än vad deras ålder
motsvarar, baserat på elever i skolor och klasser där jag själv har varit elev eller arbetat.
Däremot var respondenterna mera splittrade angående hur skillnader mellan kulturer
har påverkat undervisningen. I frågan ombads respondenterna endast ta ställning till
ifall kulturella skillnader påverkat undervisningen, men inte ifall det påverkat negativt
eller positivt, vilket gör att resultatet är öppet för tolkning och spekulation då fler än
en tredjedel av respondenterna angett att det i någon mån har påverkat
undervisningen.(se tabell 10) Personligen tror jag att det finns en blandning av positiva
och negativa upplevelser bland de respondenterna, detta baserat på att respondenterna
ändå förhållit sig positiva till fenomenet genomgående genom enkäten samt att många
angav att de upplevde sig få nya synvinklar till sin undervisning och att eleverna var
intresserade att lära sig om andras språk och kulturer. (se citat 10 & 29)

6.2.4 Lärarnas upplevda kompetens i arbete med språklig
inkludering
Angående lärarnas upplevda kompetens att undervisa i flerspråkiga klassrum kan man
konstatera att lärarna i överlag känner sig kompetenta i att undervisa i klasser där det
finns språkligt inkluderade elever. Dock fanns det även i min undersökning ett relativt
stort antal (44 %) som förhöll sig neutrala till sin kompetens, vilket man får tolka som
att det är varken en styrka eller svaghet enligt dem själva. Resultatet i sig styrker
Hellgren m.fl. (2019) som i en betydligt större undersökning fick i stort sett samma
resultat. Det som jag vill poängtera specifikt för min undersökning är att i och med att
det var frivilligt att svara på enkäten, samt att jag specifikt riktade mig till lärare som
hade någon form av erfarenhet av att arbeta med språklig inkludering fick jag
respondenter som har relativt mycket erfarenhet av att arbeta med fenomenet vilket jag
utan tvekan tror att kan ha påverkat även hur de ser på sin egna upplevda kompetens,

74

då jag vill påstå att ifall man skulle upplevt sin kompetens som en svaghet skulle man
inte skaffat sig tiotals års erfarenhet av fenomenet. (se tabell 5)
Förutom den rena upplevda kompetensen bad jag även respondenterna att svara på dels
ifall de fått någon fortbildning som berör ämnet samt ifall e upplever ett behov av att
få ytterligare fortbildning inom fenomenet språklig inkludering. Här var svaren
snarlika. 62 % hade tagit del av fortbildning angående ämnet och 68 % upplevde ett
behov av ytterligare fortbildning. Det faktum att respondenterna upplever sig själva ha
en god kompetens inom ämnet men samtidigt uppger de att de skulle behöva mera
fortbildning kan eventuellt uppfattas som motsägelsefullt för vissa, men jag vill här
passa på att hänvisa Jan Inge Jörnhills (2012) tankar som beskriver inklusion som ett
begrepp som hela tiden förändras och formas av hur samhället utvecklas samt vilka
normer och attityder som just i den stunden råder i samhället. (Jörnhill, 2012, s. 39 I
och med en dylik förändring blir det svårt att få grepp om begreppet och vad det
innebär, då det dessutom i olika samhällen kan betyda olika saker ifall vi tänker oss
fenomenet på en mera global skala. Jag vill återigen hänvisa till tabell 5 samt tabell 2
där man kan ta del av respondenternas arbetserfarenhet samt deras erfarenhet av arbete
med språklig inkludering. Detta för att påvisa att för dem som har till exempel mera
än 15 års erfarenhet av arbete med inklusion, är det fullt möjligt att begreppet idag
betyder någonting annat samt innefattar annat än vad det gjorde då de började sitt
arbete med inkluderande undervisning under 2000-talets begynnelse.

6.2.3 Statistiska samband
Angående de statistiska sambanden som söktes med hjälp av statistikprogrammet
SPSS kan man notera att det inte fanns desto fler statistiskt hållbara resultat bland
respondenternas svar, men detta kan som noterades i metoddiskussionen även ha
påverkats av undersökningens storlek på 50 respondenter, vilket ändå får anses som
relativt litet. För att närmare se på de statistiska sambanden se tabell 12. Något man
kan notera dock var att man kan generalisera resultatet att ifall en lärare anser att
inklusion är något som är positivt för hela klassen är det även positivt för den
inkluderade eleven enligt den läraren. Enligt detta resultat kan man anta att en lärare
med positiv attityd mot inkluderande undervisning rent generellt ser det som något
positivt för alla inblandade. Något som jag därtill fann intressant var avsaknaden av
75

statistiskt hållbart samband mellan erfarenhet av att arbeta i inkluderande klass och att
ha en positiv syn på hur eleverna påverkas. Rent spekulativt kunde man tro att någon
med mera erfarenhet av fenomenet skulle ha en positivare tro på att det är bra för
eleverna, men detta kan troligen även ha påverkats av samplets storlek.
Ett samband som däremot förekom var mellan lärarnas upplevda kompetens och att
man upplever att inkluderande undervisning är något positivt för eleverna i klassen.
Däremot fanns inget samband mellan upplevd kompetens och att man upplever att det
är positivt för den inkluderade eleven, men här får man återigen beakta samplets
storlek. I mina öron låter det samband som ficks dock väldigt logiskt, då en lärare som
upplever sig som mera kompetent inom fenomenet inkludering också upplever att
undervisningen är givande för eleverna i klassen. Vidare angående den upplevda
kompetensen kan man dock notera att det inte heller fanns något samband mellan
erfarenhet av att jobba med inkludering och lärarnas upplevda kompetens i ämnet,
vilket var ett av de samband som jag personligen skulle gissat på före undersökningen
gjordes.
Slutligen undersökte jag ifall det fanns skillnader mellan kvinnors och mäns syn på
språklig inkludering, men inga statistiska samband kunde hittas vilket leder till att
baserat på min undersökning kan jag endast dra slutsatsen att inga skillnader i synen
på inkluderande undervisning kunde påvisas baserat på kön. Här bör man åter en gång
hålla i minnet undersökningens omfattning samt att endast 12 män svarade på enkäten,
vilket möjligen kan ha påverkat resultatet.

6.3 Förslag till fortsatt forskning
Baserat på min studie kan man konstatera att lärare i Svenskfinland i överlag har en
positiv inställning till att undervisa i flerspråkiga klassrum samt att ha inkluderade
elever i sin klass. Dock kan man tydligt avläsa att det överlägset mest förekommande
negativa svaret som förekom var angående den ökade arbetsmängden samt de olika
aspekterna som ingick. Detta berörde bland annat behovet av differentierade övningar
och läromedel samt angående praktiska aspekter såsom språk och föräldrakontakt. Jag
tror att det kunde vara på sin plats att undersöka ytterligare vad som känns mest

76

betungande för lärarna angående inkluderande undervisning, samt att ta reda på hur
man kunde förbättra dessa aspekter från lärarutbildningens och arbetsgivarens sida.
Övrigt man kan ta fasta på är bland annat den höga upplevda kompetensen samt det
ännu högre upplevda behovet av fortbildning. Dessa kunde man forska vidare
angående i och med att de egentligen motsäger varandra, och här kunde man dessutom
bygga på med att ta reda på mera specifikt vad lärarna upplever att de behöver
fortbildning angående som innefattas av inkluderande undervisning, då detta samtidigt
kunde fungera som tips för vad man kunde utveckla inom lärarutbildningen för att
förbättra kunnandet angående inkluderande undervisning bland nyutbildade lärare.
Slutligen vill jag tillägga att det kunde vara intressant att dels göra en större
undersökning av samma tema, eller vinkla den att man gör det med kvalitativ metod
för att få djupare utsagor. Även att undersöka fenomenet ur ett elevperspektiv kunde
vara en ännu mera outforskad möjlighet, då vi nu ändå har en inblick i hur lärarna
upplever fenomenet men med en dylik underökning kunde man jämföra ifall både den
elev som någon gång blivit inkluderad samt de elever som haft en inkluderad elev i sin
klass upplever fenomenet på samma sätt som lärarna.

77

7. Litteraturlista:
Abrahamsson, N. (2009) Andraspråksinlärning. Lund: Studentlitteratur

Armstrong, D. Armstrong, F. & Barton, L. (2000) Introduction: what is this book
about? I Armstrong, D. Armstrong, F. & Barton, L. Inclusive education – Policy,
contexts, and comparative perspectives (s. 1–11) London: David Fulton Publishers
Ltd.

Basaran, H, (2016) Nyanlända elever i mitt klassrum – Språkutveckling med digitala
resurser Stockholm: Gothia Fortbildning

Byram, M, Morgan C, and colleagues (1994) Teaching-and-learning language-andculute Clevendon: Multilingual Matters LTD

Cederlund, C. & Berglund, S-A, (2017) Socialpedagogik – pedagogiskt socialt
arbete (2.Uppl.) Stockholm: Liber AB
Coelho, E. (1998) Teaching and learning in multicultural schools Clevendon:
Multilingual Matters LTD
Cook, V. (2009) Second language learning and language teaching (4th ed.) London:
Hodder Education
Edling, S. (2014) Demokrati handlar väl om majoriteten – eller? I Sandström M,
Nilsson L, & Stier J, (red.) Inkludering – möjligheter och utmaningar (s. 55–74) Lund:
Studentlitteratur
Ejlertsson, G. (2019) Enkäten i praktiken – En Handbok i enkätmetodik. (2. Uppl.)
Lund: Studentlitteratur
Eliasson, A. (2013) Kvantitativ metod från början (2. Uppl.) Lund: Studentlitteratur

78

Hellgren, J., Silverström, C., Lepola, L., Forsman L. & Slotte, A. (2019) Hur hanteras
två- och flerspråkigheten i de svenskspråkiga skolorna? Resultat av en utvärdering i
åk

1–6

läsåret

2017–2018.

[Online

13.11.2019.]

Hämtad

från:

https://karvi.fi/app/uploads/2019/05/KARVI_0819.pdf
Jansson, B. Evans, M. & Sundgren, E. (2017) En Fallbeskrivning av arbetet med
nyanlända elevers inkludering och språkutveckling i en årskurs 1. I Lahdenperä P,
Sundgren E, (red.) Nyanlända, interkulturalitet och flerspråkighet i klassrummet (s.
166–181) Stockholm: Liber AB
Jörnhill, J (2012) Inklusion och exklusion – en distinktion som gör skillnad i det
mångkulturella samhället. Malmö: Liber AB
Gibbons P, (2015) Scaffolding language, scaffolding learning – Teaching English
language learners in the mainstream classroom: second edition Portsmouth:
Heinemann
Lahdenperä, P. (2017) Nyanlända som utmaning för utvecklingen av skolan som
interkulturell lärmiljö. I Lahdenperä P, Sundgren E, (red.) Nyanlända, interkulturalitet
och flerspråkighet i klassrummet (s. 29–48). Stockholm: Liber AB
Madsen, B. (2011). Specialpedagogik – Integration och inklusion i det moderna
samhället. Lund: Studentlitteratur
Naukkarinen, A. & Ladonlahti, T. (2001) Sitoutuminen, joustavat resurssit ja yhteistyö
– välineitä kaikille yhteiseen kouluun. I Murto P, Haukkarinen A, Saloviita T, (toim.)
Inkluusion haaste koululle – Oikeus yhdessä oppimiseen (s.96–124) Jyväskylä:
Gummerus
Nivala, E. & Ryynänen, S. (2019) Sosiaalipedagogiikka – Kohti inhimilisempää
yhteiskuntaa Helsinki: Gaudeamus Oy
Olsson, H. & Sörensen, S. (2011) Forskningsprocessen – Kvalitativa och kvantitativa
perspektiv (3:e upplagan) Stockholm: Liber
79

Otterup, T. (2014) Nyanlända elevers språkutveckling. I Kästen-Ebeling G & Otterup
T, En bra början – mottagande och introduktion av nyanlända elever (s. 57–76) Lund:
Studentlitteratur
Patel, R. & Davidson, B. (2019) Forskningsmetodikens grunder – Att planera,
genomföra och rapportera en undersökning. (5. Uppl.) Lund: Studentlitteratur
Persson, C (2014) En skola för alla – en förändrad syn? I Sandström M, Nilsson L, &
Stier J, (red.) (2014) Inkludering – möjligheter och utmaningar (s. 25–38) Lund:
Studentlitteratur
Portoles Falomir, L (2014) Analysing prospective teachers´ attitudes towards three
languages in two different sociolinguistic and educational settings. In Otwinowska, A
& De Angelis, G (eds.) Teaching and learning in multilingual contexts –
sociolinguistic and educational perspectives (s.50–74) Bristol: Multilingual Matters
Salameh, E-K. (2016) Språklig socialisation. I Salameh E-K. (red.) Flerspråkighet i
skolan – språklig utveckling och undervisning (s. 7–26) Stockholm: Författarna och
Natur & Kultur
Salameh, E-K (2016) Flerspråkig språkutveckling. I Salameh E-K. (red.)
Flerspråkighet i skolan – språklig utveckling och undervisning (s. 27–55) Stockholm:
Författarna och Natur & Kultur
Salameh, E-K & Tvingstedt, A-L. (2016) Läs- och kunskapsutveckling vid tvåspråkig
undervisning. I Salameh E-K (red.) Flerspråkighet i skolan – språklig utveckling och
undervisning (s. 239–264) Stockholm: Författarna och Natur & Kultur
Sandström, M (2014) Inledning. I Sandström M, Nilsson L, & Stier J, (red.)
Inkludering – möjligheter och utmaningar (s. 11–20) Lund: Studentlitteratur

80

Simola, H & Hansson, A. (2017) Nyanlända elever i förberedelseklass. I Lahdenperä
P, Sundgren E, (red.) Nyanlända, interkulturalitet och flerspråkighet i klassrummet (s.
139–165) Stockholm: Liber AB
Skolverket (2009) Vad påverkar resultaten i svensk grundskola. Kunskapsöversikt om
betydelsen

av

olika

faktorer.

[Online

2.10.2019]

Hämtad

från:

https://www.skolverket.se/getFile?file=2260
Stier, J. (2014) Avslutande diskussion. I Sandström M, Nilsson L, & Stier J, (red.)
Inkludering – möjligheter och utmaningar (s. 259–270) Lund: Studentlitteratur
Svensson, P-G. (1996) Förståelse, trovärdighet eller validitet? I Svensson, P-G &
Starrin, B. (red.) Kvalitativa studier i teori och praktik (s.209–227)
Trost, J. & Hultåker, O. (2016) Enkätboken (2.Uppl.) Lund: Studentlitteratur
Opetushallitus/Utbildningsstyrelsen (2014) Grunderna för läroplanen för den
grundläggande utbildningen 2014.[Online 17.9.2019] Hämtad från:
https://www.oph.fi/sites/default/files/documents/166434_grunderna_for_laroplanen_verkkoj
ulkaisu.pdf
Väyrynen, S. (2001) Miten opitaan elämään yhdessä? – Inkluusion monet kasvot. I Murto P,

Haukkarinen A, Saloviita T, (toim.) (2001) Inkluusion haaste koululle – Oikeus
yhdessä oppimiseen (s.12–29) Jyväskylä: Gummerus
West, S. (2016). Förståelse genom språklig medvetenhet – Lärarperspektiv på elever
med invandrarbakgrund i den finlandssvenska grundskolan [Online 3.12.2019.]
Hämtad från: https://www.univaasa.fi/fi/research/publications/sanna_west.pdf

Westerholm, A. (2011). Lärarsituationen inom den svenskspråkiga utbildningen våren
2010 I T. Kumpulainen (Red.). Opettajat Suomessa 2010. Lärarna i Finland 2010.
[Online] Opetushallitus. Koulutuksen seurantaraportit 2011:6. [Online 17.9.2019.]
Hämtad från:

81

https://www.oph.fi/sites/default/files/documents/131646_oph_opettajat_suomessa_2
010_22.pdf

82

Bilaga 1: Enkäten bifogad från Google forms, innehållsmässigt samma som då den skickades ut men i och med kopieringen
och ändring av format finns det skillnader i layouten.

Inkludering av elever med annat
modersmål än undervisningsspråket
Enkäten riktar sig främst till lärare i skolor som undervisar elever i årskurserna 1-6.

1. Kön
Man
Kvinna
2. Ålder *

3. Hur länge har du arbetat som lärare?
< 5 år
5-10 år
10< år
4. Vilken är din
grundutbildning?
Klasslärare
Speciallärare
Språklärare
Småbarnspedagogik
Other:
5.Vilket/Vilka biämne(n) har du studerat?

6. Uppskatta hur många läsår du har arbetat i klasser där du har inkluderat elever med annat modersmål än undervisningsspråket
0 - 5 år

6 - 10 år
11 - 15 år
16 - 20 år
21år <
7. Vilka andra modersmål har funnits bland de inkluderade eleverna? * Check all that apply.
Finska
Engelska
Somaliska
Estniska
Ryska
Arabiska
Kurdiska
Andra:
8. Upplever du att det har varit positivt för hela klassen att inkludera
elever med andra modersmål?
1
2
3
4
5
Negativ effekt

Positiv effekt

8b. Ge något/några exempel på effekter du har lagt
märke till

9a. Upplever du att det har någon positiv effekt på eleverna
som inkluderats?
1
Negativ effekt

2

3

4

5
Positiv effekt

9b. Ge något/några exempel på effekter du har lagt
märke till?

10. Hur upplever du att inkluderingen av elever med annat modersmål har påverkat ditt arbete som lärare? (T.ex Arbetsmängd, organisering, bedömning,
övriga upplevelser) *

11. Har inkluderingen av elever med annat modersmål fört med sig nya
synvinklar som du kunnat använda i undervisningen?
1

2

3

4

5

Inte alls

Mycket

12. Upplever du att kulturskillnader påverkat
undervisningen?
1

2

3

4

5

Inte alls

Mycket

13. Upplever du att det är svårt att välja stoff som passar
hela gruppen?
1
Inte alls

2

3

4

5
Mycket

14a. Upplever du att det behövs andra läromedel & material när du har inkluderade elever i klassen?
1
2
3
4
5
Helt av annan åsikt
14b. Motivera kort ditt svar på 14a

15. Har eventuella åldersskillnader påverkat inkluderingen av
elever med annat modersmål?
3 = Upplever inte att
det har påverkat

Helt av samma åsikt

1

2

3

4

5

Försvårat inklusion

Förenklat inklusion

16. Har läs- och skrivfärdigheter i det egna modersmålet påverkat inkluderingen av elever med annat modersmål .
1

2

3

4

5

Försvårat Inklusion

Förenklat Inklusion

17. Är det lättare att inkludera elever i något/några läroämne/läroämnen? Berätta kort varför! *

18. Hur har du upplevt samarbete med hemspråkslärare
eller svenska som andraspråkslärare?

19. Hur upplever du din kompetens i att inkludera elever med
annat modersmål i undervisningen?
1

2

3

4

5

Dålig

Mycket bra

20. Har du tagit del av fortbildning gällande inkludering
eller integrering?
Ja
Nej
21. Upplever du att du är i behov av fortbildning i inkludering
& integrering?
Ja

Nej
Ifall du kan tänka dig att
ställa upp på en eventuell
intervju, lämna din mailadress nedan

Bilaga 2: Introduktionsmejl till lärarna vid skolor där rektorn gett sitt medgivande för
genomförande av enkäten. (Länk till enkäten borttagen i bilagan)
Hejsan!

Bästa rektorer, jag var tidigare under våren i kontakt med er angående denna
enkätundersökning, och jag ber er att ni vidarebefordrar detta mail till era lärarkårer.
Ni får även gärna svara på enkäten själva. Bekräfta gärna att ni tagit emot detta mail.
Till lärarna:
Mitt namn är Jonathan Mård och jag studerar femte året vid Åbo Akademi för att bli
klasslärare, och genomför nu en undersökning bland lärare på fältet för min pro-gradu.
Ämnet som jag undersöker är lärares erfarenheter av att inkludera elever med annat
modersmål i undervisningen. Med annat modersmål menas i denna undersökning
invandrarspråk och även finska, ifall det är frågan om en tvåspråkig elev så är det upp
till dig som lärare att avgöra ifall finska är elevens starkare språk. Denna undersökning
görs med syftet att undersöka era upplevelser, för att kunna se vad som upplevs positivt
och vad som kan upplevas som mera utmanande. Resultatet är viktigt dels för
utvecklingen av lärarutbildningen vid Åbo Akademi men även för att kunna utveckla
innehållet i eventuella fortbildningar i ämnet.

Jag ber nu att så många som möjligt tar sig tid att svara på denna enkät, då det är för
nuvarande och framtida lärares skull som den görs. Uppskattad tid för att svara på
enkäten är 10-15min och utgörs av frågor med skalan 1–5 samt öppna frågor som man
får svara kort på. Alla svar är anonyma och kommer ej att kopplas ihop med varken
specifika skolor eller personer. Ifall tillräckligt antal respondenter uppnås får alla
skolor som vill ta del av resultaten.
Länk till enkäten (utformad i Google Forms):
(Länk borttagen i bilagan)
Vid frågor eller problem med enkäten ber jag er ta kontakt via denna mailadress:
jomard@abo.fi
Med vänliga hälsningar:
Jonathan Mård, Åbo Akademi

