Mest fokus på klimatet!
En enkätstudie om från vilka källor lärare tar information om vegetarisk kost
och om vilka vegetariska proteiner som används i undervisningen
Jessika Uljens

Avhandling för magisterexamen
Fakulteten för pedagogik och

välfärdsstudier
Åbo Akademi
Vasa, 2020

Abstrakt
Författare

Årtal

Uljens, Jessika

2020

Arbetets titel

Mest fokus på klimatet!

En enkätstudie om från vilka källor lärare tar information om vegetarisk kost och
om vilka vegetariska proteiner som används i undervisningen
Opublicerad avhandling för magisterexamen i hushållsvetenskap.

Sidantal

Vasa: Åbo Akademi. Fakulteten för pedagogik och välfärdsstudier.

57

Referat

I dagens läge är vegetarisk kost ett populärt och omtalat ämne. Vegetarisk kost
anses som en klimatvänlig, hälsosam och billig kost att inta av individer.
Avhandlingens tema utvecklades efter att författaren skrivit sin

kandidatavhandling. I kandidatavhandlingen undersöktes utbudet av vegetariska
alternativ till kött i Vasas butiker. Undersökningen gjordes eftersom utbudet av

vegetariska proteinprodukter har ökat under de senaste åren. Under författarens

praktikperiod vid Vasa Övningsskola väcktes tankar och frågor om vegetarisk kost
i huslig ekonomi–undervisningen. Dessa tankar och frågor kom sedan att bli syfte
och forskningsfrågor till denna magisteravhandling.

Syftet med avhandlingen var att kartlägga vad undervisningen om vegetarisk kost i
huslig ekonomi behandlar. Avhandlingen skall även ge svar på vilka

huvudområden det undervisas om gällande vegetarisk kost i huslig ekonomi–

undervisningen och vilka källor huslig ekonomi–lärare hämtar information från om
vegetarisk kost. Undersökningen riktade sig till lärare i huslig ekonomi i

Svenskfinland och skedde med hjälp av en elektronisk enkät som publicerades på
nätet.

Dessa forskningsfrågor ger avhandlingen svar på:

1. Vilka huvudområden inom vegetarisk kost undervisas det om i huslig ekonomi i
högstadiet?

2. Vilka vegetariska proteinprodukter används i undervisningen?

3. Från vilka källor hämtar lärare information om vegetarisk kost och vegetariska
produkter?

1

I resultatet framkommer det att finlandssvenska huslig ekonomi–lärare lägger

mest fokus på klimatfördelar gällande undervisningen om vegetarisk kost i huslig

ekonomi–undervisningen. Andra huvudområden de lägger fokus på är olika typer
av vegetarianer och hälsofördelar gällande vegetarisk kost. De vegetariska

produkterna som används mest i undervisningen är Härkis och bönor, linser och
kikärter. Andra vegetariska produkter som används är MiFú, soja och Quorn

produkter. ”Huslig ekonomi” och ”Med full koll” är de läroböcker som används av
lärarna. Utöver dessa hämtar finlandssvenska huslig–ekonomi lärare ofta
information om vegetarisk kost från varierade källor. Den vanligaste
informationskällan för alla informanter är nätet. Lärarna anger olika

”receptbanker” och ”receptsidor” som de vanligaste hemsidorna att hämta
information från. Andra populära källor är sociala medier och tidningar.

På grund av coronaviruset avlutades enkätundersökningen. Detta resulterade i att
antalet informanter inte blev lika stort som önskat. Det gick dock bra att göra
tolkningar på de 13 svar som kom in.
Sökord/indexord

Vegetarisk kost, vegetariska proteiner, huslig ekonomi

2

Innehållsförteckning

Innehållsförteckning ..................................................................................................... 3
1 Inledning ................................................................................................................... 6
1.1 Bakgrund och problemdiskussion ...................................................................... 6
1.2 Syfte och forskningsfrågor ................................................................................. 7
1.3 Avhandlingens upplägg ...................................................................................... 8

2 Vegetarisk kost ........................................................................................................ 10
2.1 Den vegetariska kostens historia ...................................................................... 10
2.2 Anledningar till att välja vegetarisk kost ......................................................... 11
2.3 Kategorier av vegetarianer ............................................................................... 14
2.4 För- och nackdelar med vegetarisk kost........................................................... 15
2.5 Rekommendationer för vegetarianer ................................................................ 17

3 Vegetariska proteiner .............................................................................................. 18
3.1 Allmänt om proteinernas funktion i kroppen ................................................... 18
3.2 Vegetariska proteinkällor ................................................................................. 19
3.3 Utbudet av vegetariska proteiner ..................................................................... 20

4 Vegetarisk kost i huslig ekonomi–undervisningen ................................................. 21
4.1 Vegetarisk kost enligt läroplanen ..................................................................... 21
4.2 Läromedel i huslig ekonomi ............................................................................ 22

5 Metod ...................................................................................................................... 25
5.1 Val av metod .................................................................................................... 25
5.2 Urval ................................................................................................................. 26
5.3 Genomförande av undersökningen .................................................................. 26
5.4 Bearbetning av material ................................................................................... 28
5.5 Tillförlitlighet ................................................................................................... 28

6 Resultatredovisning ................................................................................................. 29
6.1 Informanternas bakgrund ................................................................................. 29
6.2 Huvudområden i vilka det undervisas om vegetarisk kost............................... 30
6.3 Vegetariska proteinprodukter i huslig ekonomi–undervisningen .................... 31
6.4 Källor om vegetarisk kost ................................................................................ 31
6.5 Övriga resultat .................................................................................................. 32

7 Diskussion ............................................................................................................... 34
7.1 Resultatdiskussion ............................................................................................ 34
3

7.2 Metoddiskussion .............................................................................................. 39
7.3 Förslag till fortsatt forskning ............................................................................ 41
7.4 Slutord .............................................................................................................. 42

Litteraturförteckning .................................................................................................. 44

Bilagor

Bilaga 1: Tabell över de bästa ”Gröna proteinerna”
Bilaga 2: Webbenkäten

4

Tabeller
Tabell 1: Informanternas intag av vegetarisk kost......................................................30

Figurer

Figur 1: Svarsdiagram, fråga 8 från webbenkäten.................................................30

Figur 2: Svarsdiagram, fråga 12 från webbenkäten...............................................31
Figur 3: Svarsdiagram, fråga 15 från webbenkäten...............................................33

5

1 Inledning

I dagens samhälle anses vegetarisk kost vara hälsosam, klimatvänlig och billig.

Individer kan välja en vegetarisk kost av olika skäl, bland annat av etiska eller

religiösa skäl. Att välja vegetarisk mat är inget nytt påfund. Redan på Pythagoras tid
(ungefär 500 f.Kr.) åt människor växtbaserad föda. Då ansågs köttet vara orent och

påverka hälsan negativt. Idag vet vi med hjälp av forskning att vegetarisk kost bland
annat är bra för att minska risken för att drabbas av folk- och vällevnadssjukdomar.

Det finns olika typer av vegetarianer, vilket betyder att vegetarianernas koster skiljer
sig åt. Det är dock upp till vegetarianerna själva att välja vad som ingår i deras kost.
(Johansson, 2016, s. 42–44.)

Utbudet av vegetariska proteinprodukter ökar hela tiden. I det vegetariska

proteinutbudet i Finland finns bland annat baljhavre (Nyhtökaura), mjölkprotein

(MiFú) och bondböneprotein (Härkis). Dessa produkter hittas i de flesta butiker.

Populära utländska produkter av växtprotein är bland annat produkter tillverkade av

sojabönor och produkter av märket ”Quorn”. Quorn består av mycoprotein och

tillverkas under fermentering av en svamp vid namnet ”Fusarium venenatum”

(Marlow Foods).

I den nyaste finlandssvenska läroboken ”Huslig ekonomi” (Riska, Tallberg, &

Marthaförbundet, 2017) av Schildts & Söderströms 2017, finns det tips på hur elever

kan byta ut kött mot Härikis (bondböna protein) i tortillor. I ett annat recept ingår
vegetarisk färs av antingen bondböna eller baljhavre. Detta bevisar att vegetariska

proteiner börjar visa sig allt mer, även i huslig ekonomi–undervisningen.

I den här avhandlingen undersöks vad finlandssvenska lärare undervisar om

vegetarisk kost i huslig ekonomi i högstadiet. Vilka olika alternativ till kött används
på huslig ekonomi–lektionerna och vilka källor använder lärare för att hitta idéer och
inspiration till vegetarisk matlagning i undervisningen? Bland annat dessa frågor

kommer detta arbete att ge svar på.

1.1 Bakgrund och problemdiskussion
I kandidatavhandlingen skrev jag om utbudet av vegetariska alternativ till kött i

Vasa. I de utvalda butikerna som undersöktes hittades 163 olika alternativ till kött.
6

Med vegetariska alternativ till kött menas exempelvis bullar, biffar, filéer, strimlor,

bitar och korvar gjorda av växtprotein. De vegetariska alternativen till kött hittades i

kyl- och frysdisken, tillsammans med torrvarorna och i ostdisken hittades ostliknande
produkter. Inhemska alternativ till kött som hittades var baljhavre (Nyhtökaura),
mjölkprotein (MiFú) och bondböna protein (Härkis). Dessa produkter fanns i alla

(tre) matvaruaffärer som undersöktes. Utländska produkter som fanns i alla
matvaruaffärerna var olika soja och Quorn produkter.

Ämnet vegetarisk kost och vegetariska proteiner gav mersmak och då utvecklades

detta ämne. Vid auskultering och under praktikperioder vid Vasa Övningsskola såg

jag några vegetariska proteiner som användes i undervisningen. Elever med

vegetarisk kost som diet fick tillaga ett vegetariskt alternativ åt sig, vilket liknade

blandkostätarnas. Eleverna fick oftast själva välja vilket växtprotein de ersatte köttet

med. I torrförrådet fanns oftast sojakross och i frysen fanns oftast olika produkter av
märket Quorn. På lektioner med vegetarisk kost som tema har jag sett att eleverna

använde baljhavre (Nyhtökaura) och bondböna protein (Härkis). Några andra

vegetariska produkter som ersätter kött har jag inte sett användas på huslig ekonomi–
lektioner, förutom rotsaker, bönor, linser och kikärter. Rotsaker, bönor, linser och
kikärter går bra att använda i vegetariska rätter, men idag finns det utöver dessa,

många växtbaserade produkter som direkt kan ersätta kött både konsistensmässigt

och utseendemässigt. Därför vill jag ta reda på vilka vegetariska proteiner lärare
undervisar om och använder i huslig ekonomi–undervisningen i dagens läge.

Utbudet av vegetariska proteinprodukter växer hela tiden, vilket gör att lärare bör

förnya sitt undervisningsmaterial om vegetariska produkter kontinuerligt. Nya

vegetariska produkter kommer hela tiden ut på marknaden och därför bör dessa tas
med

i

undervisningen

för

att

elever

skall

får

kännedom

om

dem.

Undervisningsböckerna blir därför också snabbt gamla och irrelevanta gällande
vegetariska produkter. Information om vegetariska produkter bör istället komma från

uppdaterade källor, vilket exempelvis kan vara olika hemsidor, sociala medier,
tidningar eller reklam.

1.2 Syfte och forskningsfrågor
Syftet med undersökningen är att få fram ett resultat som visar vad huslig ekonomi–
7

lärare i Svenskfinland behandlar inom ämnet vegetarisk kost i huslig ekonomi–

undervisningen i högstadiet, årskurs 7–9. Undersökningen skall svara på vilka olika
vegetariska proteiner som lärare använder i undervisningen. På marknaden kommer
det hela tiden nya vegetariska produkter. I tidningar och på nätet skrivs det och
diskuteras det allmänt om vegetarisk kost. Detta kräver att lärare uppdaterar
undervisningsmaterialet

om

vegetarisk

kost

kontinuerligt

och

därför

ska

undersökningen också kartlägga varifrån lärare hämtar information om vegetarisk
kost och om vegetariska proteinprodukter.

Avhandlingens forskningsfrågor är följande:
1. Vilka huvudområden inom vegetarisk kost undervisas det om i huslig ekonomi i
högstadiet?

2. Vilka vegetariska proteinprodukter används i undervisningen?

3. Från vilka källor hämtar lärare information om vegetarisk kost och vegetariska
produkter?

1.3 Avhandlingens upplägg
Avhandlingen består av åtta kapitel. I första kapitlet får läsaren bekanta sig med

forskarens bakgrund till studien. I detta kapitel redogörs även avhandlingens syfte

och forskningsfrågor. Därefter följer teorikapitlen vilka följs av metodkapitlet. De

sista kapitlen i avhandlingen är resultatredovisningen och diskussionen.

Det första teorikapitlet handlar om vegetarisk kost (kapitel två) . I det behandlas den
vegetariska kostens historia, olika typer av vegetarianer, orsaker till att välja en

vegetarisk kost och för- och nackdelar med vegetarisk kost. I kapitlet redogörs det

också för näringsrekommendationerna gällande vegetarisk kost. I slutet av kapitlet
kan läsaren läsa om olika vegetariska föreningar och om European Vegetarian
Union.

I kapitel tre beskrivs olika vegetariska proteiner. I början av kapitlet förklaras det

allmänt om proteinernas funktion i kroppen. Sedan förklaras det vad vegetariska
proteinkällor är. Till sist beskrivs det hur utbudet av vegetariska proteiner ser ut.

Kapitel fyra handlar om vegetarisk kost i huslig ekonomi–undervisningen. Först

beskrivs det allmänt om hur huslig ekonomi behandlas i läroplanen. Sedan beskrivs
8

det hur målen om vegetarisk kost ser ut i läroplanen. Eftersom undersökningen även

skall ge svar på varifrån lärare hämtar information om vegetarisk kost, beskrivs det

även om vad ett läromedel i huslig ekonomi kan innebära.

Metodkapitlet handlar om vilken forskningsmetod forskaren har valt till

avhandlingen. Här beskrivs det också om hur valet av informanter har bestämts.
Genomförande av avhandlingen och bearbetning av insamlade enkäter behandlas
också här. Slutligen diskuteras avhandlingens tillförlitligheten.

I resultatkapitlet presenteras resultaten på de insamlade enkäterna. Resultaten
redovisas med hjälp av både text och figurer. Efter resultatkapitlet följer
diskussionen. Där finns en grundligare beskrivning av resultatet. Här anges

intressanta och oförväntade resultat. I diskussionen finns även författarens egna

kommentarer och åsikter med. I slutet på avhandlingen finns förslag på vidare
forskning och författarens slutord om arbetet.

Definitioner
Blandkost består av kött, fisk, ägg, mjölk och vegetabilier.

I vegetarisk kost utesluts någon eller några animaliska råvaror. Det finns olika
varianter av vegetarianer och slutligen är det upp till vegetarianerna själva att
bestämma vad som ingår i deras kost.
Vegankost innehåller endast vegetabilier.
(Johansson, 2016, s. 42–44.)

Kategorier av vegetarianer hittas i kapitel 2.3. Där står det om vad som ingår i
olika vegetarianers koster.

9

2 Vegetarisk kost
I det här kapitlet behandlas den vegetariska kosten. Först får läsaren en beskrivning

om hur den vegetariska kostens historia har sett ut. Därefter redogörs det för varför

individer oftast väljer en vegetarisk kost. Kategorier av olika vegetarianer behandlas
under följande underrubrik. Det är inte alltid enkelt att följa en vegetarisk kost. Det

finns både för- och nackdelar med att äta vegetariskt. Dessa för- och nackdelar

behandlas under rubriken ”2.4”. I de Finska näringsrekommendationerna finns det
särskilda rekommendationer för vegetarianer. Närmare instruktioner om dem finns

under följande rubrik. Under den sista rubriken behandlas olika vegetariska

föreningar och ”Europeiska vegetariska unionen”.

2.1 Den vegetariska kostens historia
Historiskt sett åt människor vegetarisk kost redan på 500 f.Kr. På den tiden åt
människor vegetarisk kost främst på grund av att kosten var bra för den “mänskliga
själen”. Under 1800-talet botade William Lambe, en engelsk läkare, sin sjukdom

med hjälp av vegetarisk kost. I USA var det Sylvester Graham (1794–1851) och

Harvey Kellogg (1852–1943) som rekommenderade hälsosam kost och livsstil.
Graham ansåg att “vitt bröd, kött, kaffe och alkohol” försämrade hälsan. Han ville att

människorna skulle äta bröd bakat av grövre mjöl, närmare bestämt av grahamsmjöl.

Graham var också en av medgrundarna till American Vegetarian Society. Kellogg
förespråkade vegetarisk kost eftersom han trodde att kött var något som ruttnade i

tarmen och kunde ge upphov till “lever- och njurskador”. En fiberrik kost fylld med
fullkornsspannmål rekommenderade Kellogg för att åstadkomma ett hälsosamt liv.
(Johansson, 2016, s. 42.)

I Sverige talade Johan Lindström Saxon (1859–1935) och Are Waerland (1876–

1955) för vegetarisk kost. Lindström Saxon var med och grundade den första

vegetariska föreningen i Sverige. Enligt honom gav vegetarisk kost ett hälsosammare
moraliskt och andligt liv. Waerland var specialiserad på tjocktarmens hälsa och

koncentrerade sig på laktovegetabilisk mat, där korncerealier och råkost låg i fokus.
(Johansson, 2016, s. 42.)

10

Ordet vegan bildades 1944. Ordet kom till genom att ta de första och sista
bokstäverna ur ordet vegetarian. Ordet bildades av den engelska veganföreningen

Vegan Society. Medlemmar ur den vegetariska föreningen ville bilda en ny förening
där medlemmar skulle utelämna alla animaliska produkter. Tidigare fanns det endast

vegetarianer. I vegetarianernas kost ingår mjölk och ägg från djurriket och i
veganernas kost ingår endast vegetabilier. (Troëng, 1999.)

EVU är förkortningen av europeiska vegetariska unionen. Unionen blev officiellt
registrerad 1988 och jobbar med att sprida tillförlitlig information om vegetarisk kost

och vegankost till individer. Unionen vill uppmuntra och ge stöd till att leva ett mer
hälsosamt och hållbart liv. De vill bland annat öka kunskapen om vegetarisk kost vid
politiska beslut, erbjuda samarbete för medlemsföreningar och främja varumärket

”V–Label” i hela Europa. ”V–Label” märkningen finns på vegetariska och veganska
produkter och tjänster i hela Europa. Märkningen hjälper kunder att hitta pålitliga
och kvalitetssäkra varor när de handlar. (European Vegetarian Union.)

För tillfället har EVU 25 medlems länder. Finland är inte medlem i unionen men från

Norden medverkar Sverige, Norge och Danmark. Föreningen är ”politisk, etiskt och

religiöst neutral, oberoende och autonom.” (European Vegetarian Union.)

Veganföreningen i Sverige (ViS) grundades 1976. Föreningen hjälper människor att

hitta veganprodukter och veganrecept. Föreningen ger ut information om näring och

vegansk livsstil. Föreningen ordnar också föreläsningar och kurser ”om vegankost,

näringslära, veganodling, vegankost för barn och unga mm.” (ViS.)

I Finland grundades Veganförbundet (Vegaaniliitto) 1993. Tidigare fanns det inget
liknande förbund i Finland, vilket var orsaken till att initiativtagarna startade ett
vegan förbund. Förbundets grundare var Päivi Hagner, Martti Bergestad och Heli

Sajaniemi. Idag sprids information från förbundet mest via dess hemsida och på

sociala medier på nätet men information fås även via dess tidning “Vegaia”.
(Vegaaniliitto 20 vuotta veganismin puolesta Suomessa, 2013.)

2.2 Anledningar till att välja vegetarisk kost
Den vanligaste kosten att inta är blandkost men idag är det allt fler individer som

väljer en växtbaserad föda av olika skäl. Varför individer väljer en vegetarisk kost
11

eller vegankost är, enligt ”Modern näringslära”, följande: ”Hälsomässiga, djurens rätt

att leva, religiösa, ekologiska och ekonomiska.” (Apró, Brunnberg, Glinghammar,
Fredrik, Sundin, & Wieckowski, 2004, s. 47.) Enligt ”European Vegetarian Union”
är skälen till att individer alltmer väljer en växtbaserad kost följande: ”hälsoproblem,

fortsatta matskandaler, miljöpåverkan och medkänsla för djur”. (European

Vegetarian Union.)

Vegetarisk kost är ofta hälsosammare än blandkost. Vällevnadssjukdomar

(exempelvis gallsten, njursten, åldersdiabetes och fetma) kan ha samband med
matintaget. Genom att undvika kött och fisk kan vällevnadssjukdomarna minskas,

detta bevisat av vetenskapliga studier. (Apró, m.fl., 2004 .s. 51–52.). Enligt

undersökningar, förekommer det mindre fall av ”övervikt, hjärt– och kärlsjukdomar
och typ 2–diabetes” hos personer som intar en vegetarisk kost. Vegetarianer lever
också längre, detta på grund av bättre blodvärden och lägre blodtryck. Övriga

faktorer som påverkar hälsan hos vegetarianer är deras livsstil. Vegetarianer röker

vanligtvis mindre och motionerar mer än de som äter blandkost. Men vegetarisk kost

kan även vara ohälsosam. Precis som blandkosten bör även den vegetariska kosten
följa näringsrekommendationerna. Ifall om rekommendationerna inte följs kan

kosten bli ohälsosam och näringsfattig. För vegetarianer är det viktigt att inta en

fiberrik kost med mjuka fetter och fettfria eller fettsnåla mejeriprodukter. Det är

också viktigt att säkerställa intaget av vitaminer, mineraler och proteiner. (Statens
näringsdelegation, 2014, s. 32–33.)

Valet av en vegetarisk kost kan också ses ur ett etisk perspektiv. Varje individ har

självbestämmanderätt och får därför själva välja hurudan kost individen intar utan att

bli kränkt. Individer väljer ofta en vegetarisk kost på grund av att de inte vill döda

djur och tänker istället på djurens rätt att leva. (Apró, m.fl., 2004 s. 47.)

Grönsaker i säsong är ofta ett billigt alternativ. Det gynnar både plånboken och

nationalekonomin. Det är dyrt att producera kött. Både för samhället och miljön men
med hjälp av understöd hålls kostnaderna för köttproduktionen nere. Köttproduktion

”kräver minst tio gånger så mycket mark som odling av vegetabilier med

motsvarande närings- och energiinnehåll.” Produktionen av kött ger ett

kväveöverskott, vilket förstör jordens vattendrag och skogar. Fiskodlingar släpper ut
12

kväve och fosfor i vattnet, vilket resulterar i orent vatten. (Svenska Vegetariska

Föreningen, 2002, s. 2-4.)

Vegetarisk kost kan dock också bli dyrare än blandkost. När grönsaker inte är i

säsong kan de vara dyra. Vegetariska halvfabrikaträtter är också dyrare än ändra

rätter. Kilopriset för baljhavre och bondböneprotein är ungefär 15 euro per kilo.

MiFú är runt 12 euro per kilo. Inhemsk köttfärs av nöt (10 %) har ett kilopris på
ungefär 11 euro. Den billigaste vegetariska maten lagas från grunden. Blötlagda
linser och bönor är billiga, cirka fem euro per kilo. (K–ruoka.)

För att minska på koldioxidutsläppen, måste utsläpp från fordon, industrier och

kraftverk minska. Forskare tror också att jordens befolkning skulle behöva övergå till

en vegetarisk eller vegansk kost istället för att inta blandkost. Även jord– och

skogsbruket skulle behöva förendras. Enligt ett utkast till en av FN:s rapporter om
klimatet, bekräftas att det tros vara omöjligt att klara av att hålla den globala

uppvärmningen inom säkra ramar utan att ändra på matproduceringen och

användningen av odlingsmarker. Nästan hälften av alla utsläpp är metan, vilken är en

av de starkaste växthusgaserna. Dessa utsläpp kommer från boskap och risfält.
Eftersom jordens befolkning har ökat, går det också åt mycket mat för att mätta alla.
Detta har lett till att jordbruket har intensifierats vilket i sin tur leder till en

minskning av organiskt material i odlingsmarkerna. Klimatförändringarna medför
också förändringar i jorden, exempelvis ”intensiva skyfall, översvämningar, torka,
värmepåverkan och stigande havsnivåer”. För en mer hållbar framtid måste bland
annat ”jord- och skogsbruket göras mer hållbart, köttkonsumtionen skäras ned och
matavfallet minska”. (Zeidler, 2019.)

Klimatmässigt är inte heller all vegetarisk mat klimat vänlig. Exempelvis bidrar

risodlingar till ett högt utsläpp av metangaser, istället är exempelvis potatis ett

mycket mer klimat vänligare val. Överlag har grönsaker, rotfrukter och frukt låg

klimatpåverkan. Det som tär mest på klimatet är transporten av dessa. Långa

flygtransporter av grönsaker, rotfrukter och frukt är de transporter som belastar
klimatet mest. (Sveriges radio, 2019.)

Religioner som rekommenderar en växtbaserad föda är hinduismen och
sjundedagsadventismen. I Indien finns ungefär 70 % av världens vegetarianer.
13

Sjundedagsadventismen är grundad i Amerika och är en kristen frikyrka. (Johansson,

2016, s. 43–44.)

2.3 Kategorier av vegetarianer
Blandkost är den vanligaste kosten hos individer. Kosten består av kött, fisk, ägg,

mjölk och vegetabilier. En ”vegetarisk kost” betyder att något eller några av de

animaliska råvarorna lämnas bort. De mest allmänna benämningarna på vegetarianer
är:

”demivegetarianer”,

”lakto–ovo–vegetarianer”,

”lakto–vegetarianer”

och

”veganer”. Demi- eller semivegetarianer har en kost som består av fisk, ägg, mjölk
och vegetabilier. Denna typ av vegetarianer utesluter endast kött och det är därför lätt

att ersätta köttet men andra animaliska livsmedel. En lakto–ovo–vegetarian utesluter

både kött och fisk ur sin kost. Lakto–ovovegetarian får protein från ägg, mjölk och

vegetabilier. Laktovegetarianen utesluter kött, fisk och ägg och får protein via
mjölkprodukter och vegetabilier. Exempel på proteinrika vegetabilier är spannmål,
bönor, linser och kikärter. (Johansson, 2016, s. 42–44.)

Vegankost innehåller endast råvaror från växtriket. Det betyder att veganer behöver

se till att äta en mångsidig och näringsrik kost för att säkerställa intaget av viktiga

vitaminer och mineraler. I kosten kan det ingå ”spannmål, grönsaker, bönor, nötter,

frön, frukt med mera.” Det viktigaste en vegan bör tänka på är att inta B 12–
vitamintillskott eftersom den vitaminen endast fås från animaliska produkter. Det

finns en till grupp som väljer bort animaliska råvaror ur sin kost och det är

fruktianerna. I deras kost ingår endast olika frukter och fruktdelar. (Apró, m.fl., 2004
s. 52–53.)

En av de nyare benämningen bland vegetarianer är ”flexitarianer”, vilket enligt
hemsidan ”Lundi-veggie”, betyder att en person undviker att äta kött med tanke på

miljön. Kött utesluts inte helt ur flexitarianernas kost utan de försöker enbart undvika

onödiga köttprodukter. Helheten blir att de mest äter växtbaserade proteiner. (Lundi

veggie.)

En annan relativt ny typ av vegetarian är en pescetarian. En pescetarian
(”Stockholmsvegetarian”) äter huvudsakligen vegetarisk kost bestående av råvaror
från växtriket, mejeriprodukter och ägg. I en pescetarians kost ingår även fisk och

skaldjur. Denna typ av vegetarian klassas inte som en ”riktig” vegetarian av många.
14

Intaget av fisk och skaldjur gör att pescetarianerna får i sig mycket D–vitamin och
omega–3 fettsyror. (Meda.)

Den nyaste benämningen av vegetarianer är en klimatarian. En klimatarians kost

består av närodlade livsmedel och inget kött. Målet för klimatarianerna är att äta

klimatvänligt och undvika livsmedel och råvaror som ökar produktionen av

växthusgaser. Eftersom köttproduktionen bidrar med växthusgaser unviker därför
klimatarianerna kött. (Meda.)

2.4 För- och nackdelar med vegetarisk kost
Enligt ”Modern näringslära” (Apró, m.fl., 2004, s. 51–52) förväntas vegetarianer

som ätit vegetarisk kost i mer än 20 år, leva i cirka 3,6 år längre än de som ätit

vegetarisk kost en kortare tid. Vegetarianer drabbas mindre av folksjukdomar än

blandkostätarna. Detta kan bero på livsstilen. Överlag röker vegetarianer mindre och
de är också mer fysiskt aktiva än blandkostätare. Vegetarianernas stora intag av frukt

och grönsaker bidrar till ett hälsosammare liv eftersom frukt och grönsaker kan

skydda kroppen från skadliga ämnen. Många skadliga ämnen kommer av produkter

från djurriket. Kött innehåller mättade fetter och kan ge ett högt kolesterolvärde,

vilket i ett senare skede kan leda till hjärt- och kärlsjukdomar. Stor konsumtion av

kött kan leda till tjocktarmscancer men risken att insjukna kan minskas genom ett
intag av växtbaserad föda. (Apró, m.fl., 2004, s. 51–52.)

Hjärt– och kärlsjukdomar drabbar ofta individer med förhöjda kolesterolvärden. Det
effektivaste sättet att minska på kolesterolvärdet i kroppen är att undvika produkter

och råvaror med högt innehåll av mättade fetter. Mättade fetter förekommer oftast i

animaliska produkter, exempelvis i kött och mejeriprodukter. I växtriket finns
mättade

fetter

i

kokosfett,

näringsrekommendationerna

palm–

rekommenderar

och

att

palmkärnoljor.

inte

använda

De

dessa

finska

fetter.

Hälsosamma fetter som rekommenderas att använda är fleromättade och

enkelomättade fetter. Exempel på dessa fetter är rapsolja, rypsolja, olivolja, nötter
och frön. Även fisk innehåller hälsosamma fetter vilka är bra att få i sig. (Statens
näringsdelegation, 2014, ss. 22–23.)

Växter producerar fytokemikalier, vilka är ämnen som skyddar växterna från yttre
fiender. Fytokemilalier finns i vegetabilier och flera av dem har för människan en
15

skyddande effekt mot sjukdomar. Livsmedel som skyddar mot cancer är vitlök, kål,
sojabönor, morötter, selleri och palsternacka. Flera av fytokemikalierna är
antioxidativa, vilket betyder att de förstör skadliga kemikalier i kroppen och skyddar
celler mot bland annat cancer. (Stolpe, 2007, s. 307–309.)

Matförgiftningar kan både ske i animaliska och vegetariska produkter och råvaror. I

animaliska produkter sker bakteriell tillväxt oftast i fisk, kött– och mejeriprodukter.

Fisk, kött– och mejeriprodukter ska förvaras väl kylda i angivna temperaturer. Om

produkterna inte hålls under en viss temperatur eller om kylkedjan bryts, kan
produkterna bli dåliga. Matförgiftningar av den här typen kan därför ganska långt
undvikas av vegetarianer eftersom de inte äter kött och ibland inte heller fisk eller

mejeriprodukter. Vegetabilier innehåller mindre miljögifter än fisk och kött eftersom

det finns en större mängd miljögifter i produkter högre upp i näringskedjan. (Svenska
Vegetariska Föreningen, 2002, s. 2.)

Matförgiftningar som förekommer vid intag av frukt och grönsaker är vanligen
orsakade av norovirus, Salmonella och E coli–bakterier. Ofta förekommer virus eller
bakterielltillväxt i frukter och grönsaker som skall intas råa eller med minimal
tillredning. Det behöver nödvändigtvis inte räcka med att skölja livsmedlet i vatten
utan smittorna kan ha överförts till livsmedlet under en tidig odlingsfas. Under hela

växtkedjan kan det ske spridning av tarmsmittor i frukt och grönsaker. Vanligtvis kan
dessa spridningar relateras ”till vatten, gödsel eller dålig hygien.” Smittorna kan
också överföras genom ”flyttfåglar, betande vilda djur eller skadedjur, betande
boskap, men också överföras genom insekter.” Exempel på vegetabilier som ofta
drabbas av smittor är groddar och skott, sallat och örter. (Nordin, 2015)

Näringsbrister kan förekomma hos vegetarianer. Vid övergång från blandkost till

vegetarisk kost är det mest troligt att drabbas av näringsbrist. Animaliska livsmedel

plockas gradvis bort utan att de ersätts med likvärdiga alternativ från växtriket.

Vegetarianer kan få brist på vitamin B6, B12, D–vitamin, kalcium, järn, zink och

selen. (Apró, m.fl., 2004, s. 52–53.)

B12–vitaminet kan endast fås via animaliska produkter. Brist på B 12–vitamin kan ta

upp till flera tiotals år innan den visar sig hos människan. Därför bör de som

bestämmer sig för att bli veganer vara pålästa om detta på förhand. Eftersom
16

vitaminet endast kan fås via intag av animaliska produkter bör veganer inta B 12–
vitamintillskott. (Apró, m.fl., 2004, s. 52–53.)

Andra vitaminer och näringsämnen en vegan kan lida brist på är D–vitamin och

kalcium. D–vitamintillskott behöver veganer inta om de inte vistas i solljus. För att

täcka kalciumbehovet bör de se till att få i sig ”nässlor, nypon, nötter, fikon, spenat

och broccoli.” Om en vegan inte får i sig kalcium via kosten bör veganen istället inta
kalcium–tillskott. (Apró, m.fl., 2004, s. 52–53.)

2.5 Rekommendationer för vegetarianer
”Grönsaker, rotfrukter, bär, frukt, baljväxter, fullkornsspannmål, växtoljor jämte
nötter och frön” (Statens näringsdelegation, 2014, s. 32–33) är exempel på produkter

som ingår i vegetarisk kost. Semi–, lakto–ovo–, och laktovegetarianernas kost skiljer
sig från blandkostätarnas kost. För att vegetarianer skall få i sig av alla näringsämnen

krävs det noga planering vid intaget av föda. I näringsrekommendationerna påpekas

att de olika formerna av vegetarianer bör ta fettintaget i beaktande. De bör äta mjuka
och växtbaserade fetter tillsammans med nötter och frön. För att undvika de mättade

fetterna bör vegetarianer äta fettsnåla produkter. De mättade fetterna bör undvikas

för att inte drabbas av högt kolesterol eller hjärt– och kärlsjukdomar. (Statens
näringsdelegation, 2014, s. 32–33.)

På finska hemsidan ”Livsmedelsverket” finns det instruktioner om vad en
tallriksmodell kan fyllas med. En fjärdedel av tallriken skall fyllas med protein.

Exempel på proteiner är kött, fisk och ägg. Andra exmepel på proteiner är

vegetariska proteiner i form av ”baljväxter, nötter eller frön.” (Statens

näringsdelegation, 2014).

Vegankosten påpekas som den mest utmanande kosten att komponera. Det är viktigt

för veganer att få i sig ”vitamin–B12, vitamin–D, riboflavin, kalcium, järn, zink, jod,

selen och protein”. För att säkerställa behovet kan kosttillskott eller berikade
livsmedel användas. (Statens näringsdelegation, 2014, s. 33.)

17

3 Vegetariska proteiner
Det här kapitlet handlar om vegetariska proteiner. Först beskrivs det allmänt om

vilken funktion proteinerna har i människokroppen. Under följande underrubrik,
Vegetariska proteinkällor, finns fakta om vegetariska proteinkällor och en tabell som
handlar om vegetariska proteinkällor. Där listas vegetariska proteinkällor med mest

proteininnehåll per 100 gram. Till sist beskrivs det hur utbudet av vegetariska
proteiner ser ut i affärerna.

3.1 Allmänt om proteinernas funktion i kroppen
Proteiner har en viktig uppgift i människokroppen. Proteinerna bygger upp muskler

och bindväv vilka behövs för att kroppen skall kunna flytta och röra på sig. (Wilsson,
2006, s. 67–68). Bindväven ger stadga i kroppen och behövs runt organ för att

skydda och hålla dem samman. I blodet finns antikroppar. De består av
skyddsproteiner och de kan skydda kroppen från bakterier och virus. Vid en skada på
kroppen är proteinerna nödvändiga eftersom de sköter koaguleringen av blodet.

Vätskebalansen och surhetsgraden i kroppen kontrolleras också av ett visst sorts

protein. (Johansson, 2016, s. 93–94.)

Proteiner är viktiga vid upptagning av näringsämnen i kroppen. De påverkar

nervssystemets signalsubstanser som är vår förmåga att tänka, uppleva och minnas.
Enkla eller sammansatta proteiner kan vara enzymer. Kroppen behöver utöver dessa

även koenzymer, vilka är vitaminer som kroppen själv inte kan producera. De

behöver istället intas via födan. Från djurriket får människan mycket vitaminer,

mineraler och antioxidanter. (Wilsson, 2006, s. 67–68.)

Kroppens produktion av enzymer, hormoner, antikroppar och nya vävnader påverkas
av aminosyror. De påverkar också ”hudens, musklernas, senornas, broskets, hårets
och naglarnas hälsa”. De icke–essentiella aminosyrorna producerar kroppen medan
de essentiella kommer via födan. Eftersom proteiner innehåller ett varierat innehåll

av aminosyror är det bra att äta en mångsidig kost med många olika proteinkällor för
att garantera ett tillräckligt intag av aminosyror. (Green, 2015, s. 7.).

18

Vegetabilier innehåller oftast inte alla de essentiella aminosyror i den mängd som

kroppen behöver. För att en individ som endast äter växtbaserad kost skall få i sig

tillräckligt med essentiella aminosyror från växtriket krävs det ett varierat intag av
vegetabiliska produkter som innehåller de essentiella aminosyrorna. Exempel på

råvaror från växtriket som innehåller en tillräckligt stor mängd av essentiella

aminosyror är sojabönor och quinoa. Dessa vegetabiliska proteiner med högt innehåll
av essentiella aminosyror kallas för ”högvärdiga” eller kompletta proteiner.” Övriga
vegetabiliska proteiner innehåller en eller flera aminosyror, exempelvis spannmål.

För att en vegan skall få i sig tillräckligt med aminosyror, krävs det ett varierat intag
av både kompletta och övriga vegetabiliska proteiner. (Ask & Strindlund, 2014.)

Det är viktigt för kroppen att få ett tillräckligt intag av energi för att kunna använda

proteiner annars blir proteinerna uppanvända som drivmedel. Individer som väljer

bort animaliska livsmedel behöver få i sig aminosyror från växtriket. Därför
rekommenderas ett dagligt intag av baljväxter och spannmål eftersom de är rika på
aminosyror. (Stolpe, 2007, ss. 297–298.)

Proteinet i animaliska produkter, även fettfria mejeriprodukter, kan höja

blodkolesterolvärden medan protein från växtriket kan ge motsatt effekt.
Vegetariska proteiner skapar mer arginin och glysin av aminosyror i blodet än vad

animaliska proteiner gör. Ett tätare innehåll av dessa aminosyror ger ett bättre skydd
mot trånga blodkärl och åderförkalkning. (Stolpe, 2007, ss. 297–298.)

3.2 Vegetariska proteinkällor

Proteinrika vegetabilier från växtriket är: “spannmål, baljväxter, frön, nötter, gryn

och sojabaserade produkter”. ”Gröna proteiner” (Green, 2015, s. 9–10) listar enligt

dem, “de bästa gröna proteinerna”. Tabellen hittas som bilaga 1 (s. 48). De

vegetabilier som innehåller mest proteiner per 100 gram är torkade gröna och gula

ärter (25 gram protein per 100 gram). Efteråt följer mungbönor och röda bönor (24
gram protein per 100 gram). Borlottibönor, vita bönor, frön och nötter innehåller
vardera mellan 20 och 23 gram protein per 100 gram. Exempel på övriga vegetabilier
som listas, med ett innehåll under 20 gram per 100 gram är: Kikärter, bondbönor,
Quinoa och Tofu.

19

3.3 Utbudet av vegetariska proteiner
I kandidatavhandlingen (Uljens, 2018) kartlades vilka alternativ till kött som fanns i
Vasas butiker hösten 2017. I avhandlingen fokuserades det på vegetariska
proteinkällor, vilka kan ersätta köttprodukter. Exempel på olika alternativ till kött
som togs med i undersökningen var vegetariska bullar, biffar, filéer, strimlor, bitar,

korvar med mera. Undersökningen skedde i tre större matvaruaffärer och i en
hälsokostaffär. Det hittades 163 olika vegetariska produkter.

Det fanns mest produkter i kyldiskarna (69 produkter). Av dem var 21 produkter

biffar, bullar och falafel. De övriga var 18 produkter av olika korvar och

påläggsskivor. Inom samma kategori hittades fem olika sorters produkter av
baljhavre (Nyhtökaura) och tre olika sorters produkter av mjölkproteinstrimlor
(MiFú).

I affärerna hittades 54 olika frysvaror. Av dem var 30 biffar, bullar, nuggets och

falafel. I frysdisken hittades också växtbitar, växtstrimlor, växtfärser, växtpinnar och
växtfiléer. I hälsokostaffären hittades ingen frysprodukt.

I affärernas kyldiskar för ost hittades 20 olika alternativ bestående av sju olika
Jalotofu och fyra olika MiFú produkter (mjölkproteingryn). De övriga alternativen
var olika Tofuprodukter.

I torrvaruhyllorna hittades 20 vegetariska proteinprodukter. Det hittades mest

sojakross. Övriga produkter som hittades var sojabitar, sojastrimlor, sojafärser och

sojafiléer. I torrvaruhyllorna hittades också olika torkade pulvermixer att laga bland
annat falafel av. Andra produkter som hittades där var ärt– och bondböna kross.

Inlagd Jackfruit på burk hittades endast i hälsokostaffären.

Utbudet i affärerna var mycket brett eftersom 163 produkter hittades. Produkterna

som hittades fanns i olika former. Produkterna var färska, frysta, inlagda eller torra.
Fler av produkterna var relativt nya på marknaden när undersökningen gjordes.

Inhemska Härkis lanserades 2016, Pulled havre 2016 och MiFú 2017. Produkter som

funnits på marknaden länge är exempelvis Tofu, Seitan och Quorn. Utbudet på
vegetariska proteinprodukter har ökat de senaste åren på grund av att allt fler vill äta

vegetariskt. Det finns många olika orsaker till att allt fler väljer att äta vegetarisk kost

(läs 2.2 Anledningar till att välja vegetarisk kost, s. 11).
20

4 Vegetarisk kost i huslig ekonomi–
undervisningen
Det här kapitlet handlar om hur vegetarisk kost behandlas i läroplanen. Först får
läsaren en allmän inblick om vad syftet med huslig ekonomi är enligt läroplanen.

Sedan diskuteras olika mål gällande vegetarisk kost i läroplanen. Till sist förklaras

vad begreppet läromedel innebär och vad det kan innebära i huslig ekonomi–
undervisningen.

4.1 Vegetarisk kost enligt läroplanen
Enligt ”Grunderna för läroplanen för den grundläggande utbildningen” är
huvudsyftet med huslig ekonomi är att: ”stödja eleverna att utveckla kunskaper,
färdigheter, attityder och beredskap som behövs för att hantera vardagen i ett hem

och för en hållbar livsstil som stödjer välbefinnandet” (Utbildningsstyrelsen, 2014, s.
438). Genom undervisningen skall elever kunna få utlopp för kreativitet och
praktiska färdigheter. Undervisningen skall ge elever konsumentkunskap, kännedom
om att sköta ett hushåll och förmåga att agera hållbart och ekonomiskt i vardagen.

Eleverna skall utvecklas till ödmjuka medmänniskor som kan handla rätt i olika

situationer och bli aktiva familjemedlemmar och invånare i ett samhälle.
(Utbildningsstyrelsen, 2014, s. 438.)

Undervisningen skall ge elever ett hållbarhetstänk gällande boende, matkunskap och
konsumtion. Eleverna skall bli medvetna om vilken slags teknik som ett hem behöver
och använder. Exempelvis informations– och kommunikationsteknik. Att planera,

organisera och kontrollera tillgångar är färdigheter som utvecklas på huslig

ekonomi–lektionerna genom olika arbetsuppgifter. Eleverna lär sig samarbeta, arbeta
hållbart och granska fakta genomgående. (Utbildningsstyrelsen, 2014, s. 438.)

För att få en mångsidigare inlärning kan huslig ekonomi arbeta tillsammans med

andra läroämnen. Fördelar med helhetsskapande undervisning är att öka förståelse

om olika händelser och begrepp relaterade till vardagen. I huslig ekonomi kan alla
delområden av mångsidig kompetens ingå. (Utbildningsstyrelsen, 2014, s. 438.)

21

Huslig ekonomi hör till konst och färdighetsämnena (Utbildningsstyrelsen, 2014, s.

438). Utbildningsanordnaren kan besluta att ordna huslig ekonomi–undervisning
redan i de lägre årskurserna. I den lokala läroplanen bestäms undervisningens mål,

centrala innehåll och genomföranden. Grunderna för läroplanen följs och anpassas
för elevernas ålder. (Utbildningsstyrelsen, 2014, s. 439.)

I den grundläggandeläroplanen (Utbildningsstyrelsen, 2014, s. 438–440) finns det tre

huvudmål för huslig ekonomi i årskurserna 7–9. ”Matkunskap och matkultur”, ”Att
bo och leva tillsammans” och ”Konsument- och hushållskunskap i hemmet”. Det
påpekas att materialet i huslig ekonomi bör anpassas ”till aktuella ämnen och
anpassas lokalt, regionalt och globalt.” Specifika mål om vegetarisk kost finns inte i
dessa mål, men det finns ett mål som kan anpassas och relateras till vegetarisk kost.

Det första målet, ”Matkunskap och matkultur”, handlar om att elever skall lära sig att
planera

och

tillreda

mat

utgående

från

följande

perspektiv:

”näringsrekommendationer, matsäkerhet, matkedjan, livsmedelskännedom samt

ekonomi och etik.” Innehållet kan även relateras till matkultur, seder och hemmets

högtider. (Utbildningsstyrelsen, 2014, s. 438–440.)

Vegetarisk kost är ett aktuellt ämne vilket bör tas med i huslig ekonomi–

undervisningen. Det finns anpassade näringsrekommendationer för vegetarianer

vilka kan behöva diskuteras i undervisningen om vegetarisk kost i huslig–ekonomi.
Ifall om elever vill börja följa en vegetarisk kost är det viktigt för dem att veta hur de

skall gå till väga. Vegetarisk kost är en ekonomisk kost eftersom kosten kan tillredas

av billiga råvaror i säsong, exempelvis av grönsaker och rotfrukter. Många elever får
sina grunder i matlagningen från huslig ekonomi–lektionerna i högstadiet och därför

är det viktigt att ge eleverna tips och råd om hur de kan leva ekonomiskt i framtiden.
Ur ett hälsoperspektiv är vegetarisk kost också ansedd som en mycket hälsosam kost

vilket eleverna bör få en uppfattning om. Vegetarisk kost kan intas av individer som

inte vill döda djur och där spelar den etiska faktorn stor roll. I dagens läge finns det
många olika vegetariska proteinprodukter i butikerna, vilka eleverna bör få
kännedom om. Därför behövs det läras ut om dessa på huslig ekonomi i högstadiet.

4.2 Läromedel i huslig ekonomi

22

Rikssvenska hemsidan NE (Nationalencyklopedin) beskriver ett läromedel som ett

hjälpmedel för undervisningen. Traditionellt räknas ”läroböcker, läseböcker,

övningsböcker och ordböcker” till läromedelskategorin. Numera räknas även digitala
verktyg som läromedel, exempelvis ”informationshämtning, kommunikation och

produktion av multimodala texter samt spel”. Innan boktryckarkonsten skapades
fanns kunskap endast i individuella personers minne. Efter boktryckarkonstens

uppkomst kunde kunskap flyttas från minnet till skriven text i böcker. I dagens läge
finns information också tillgängligt digitalt. (Nationalencyklopedin.)

”Ett pedagogiskt, genomtänkt och utprövat och utvärderat medel” som gör det goda
lärandet

möjligt”.

Det

är

beskrivningen

av

ett

läromedel,

gjord

av

Läromedelsförfattarna (Läromedelsförfattarna, 2019). Läromedel finns vanligtvis i

bokform men också som digitala filer. Vid en kurs på ett universitet eller högskola

bör det finnas kurslitteratur som oftast utgörs av läromedel. En dator, mobiltelefon
eller läsplatta är inte läromedel anser Läromedelsförfattarna. I undervisningen kan

dessa istället användas som verktyg eller redskap. Exempelvis kan de fyllas med

läromedel i form av elektroniskt och pedagogiskt innehåll. (Läromedelsförfattarna,

2019.)

Enligt läroplanen har eleverna rätt till en avgiftsfri undervisning. Det innebär att

eleven skall få läroböcker, andra läromedel, arbetsredskap och arbetsmaterial
kostnadsfritt. (Utbildningsstyrelsen, 2014, s. 11.)

I huslig ekonomi används främst läromedelsböcker och recept. Den nyaste huslig
ekonomiboken i Svenskfinland heter Huslig ekonomi, och är tillsammans med

författarna skriven av Martha Förbundet. Boken är utgiven av Schildts &
Söderströms 2017. Tidigare böcker är Med full koll, utgiven av Schildts &
Söderströms 2008 och Smaskens! utgiven av Söderströms & C:o Förlags Ab 1997.

På nätet finns undervisningsmaterial, tips och idéer relaterade till huslig ekonomi–

undervisningen. Material kan exempelvis hittas på olika organisationers eller

producenters hemsidor. Det finns flera olika receptsidor där recept kan hämtas. På

Yle Arenan Vetamix finns filmklipp som kan relateras till huslig ekonomi–
undervisningen. Genom att specifikt söka på vegetarisk kost kan material gällande

vegetarisk kost hittas.

23

Vid en sökning på ordet ”vegetarisk” på Yle Arenan Vetamix, kommer det fram flera
videor och artiklar. På finlandssvenska Marthaförbundets hemsida hittas smarta tips,

vardagskunskap och recept som kan användas i undervisningen om huslig ekonomi.

Flera recept som finns där är vegetariska och veganska. På konkurrens– och

konsumentverkets hemsida kan lärare hämta information om privatekonomi och

konsumentkunskap. Inget specifikt om vegetarisk kost hittas där. På rikssvenska

hemsidan HK–rummet finns det bland annat olika tips och idéer till undervisningen i

huslig ekonomi (HK är förkortningen av hem och konsumentkunskap). I

undervisningsmaterialet finns det ingen uppgift som direkt är kopplad till vegetarisk
kost. Men genom anpassning kan uppgifterna relateras även till vegetarisk kost.

24

5 Metod

I metodkapitlet beskrivs hur undersökningen har utformats och genomförts. Val av

metod, urval, genomförande och bearbetning av materialet beskrivs och diskuteras

här. Slutligen diskuteras viktiga faktorer gällande tillförlitligheten på avhandlingen.

5.1 Val av metod
Undersökningen skall ge svar på: Vad som behandlas gällande vegetarisk kost i

huslig ekonomi, vilka vegetariska proteiner som används på lektionerna och från
vilka källor lärare hämtar information om vegetarisk kost. För att få svar på dessa
frågor bör lärare antingen intervjuas eller svara på frågor via en enkät. Observationer
ger i allmänhet mest trovärdiga svar vid undersökningar. Vid observationer är det

forskaren själv som observerar vad informanterna gör. I den här studien är
observationer svåra att genomföra. Då skulle forskaren behöva observera

undervisning om vegetarisk kost i olika högstadier runt om i Svenskfinland. Det kan
vara svårt att få att fungera för forskaren eftersom lärare kan undervisa om vegetarisk

kost vid olika tillfällen under läsåret. Observationer är också tidskrävande vilket kan
resultera i ett mindre urval (Stukát, 2011, s. 55). Intervjuer är också tidskrävande. Att
intervjua lärare i denna avhandling skulle vara möjligt men eftersom intervjuer är
tidskrävande måste antalet informanter begränsas till ett litet antal informanter.

Istället är enkäter ett lättare sätt att nå ut till fler människor. Ett stort antal svar ger

skribenten möjlighet att generalisera svaren. Vid intervjuer och observationer är det
svårare eftersom det där oftast ingår få personer. (Stukát, 2011, s. 47.)

Kvantitativ forskning används vid undersökningar där forskaren vill nå ut till en

större grupp människor (Stukát, 2011, s. 35). I den här avhandlingen undersöks det

om hur vegetarisk kost behandlas i huslig ekonomi i Svenskfinland. Då behöver

undersökningen nå ut till ett större antal lärare för att svaren sedan skall kunna

generaliseras och analyseras.

I undersökningen används en enkät med både ostrukturerade och strukturerade frågor

(Bilaga: 1. Webbenkäten). Enkäten innehåller både fastställda svarsalternativ och

öppna frågor där informanterna själva fritt får formulera svar. Den här typen av

enkäter kan liknas med intervjuer eftersom informanterna svarar på frågorna med
25

egna ord. Denna metod ger möjlighet till oväntade och spännande resultat. För att

forskaren skall ha möjlighet att analysera svaren, krävs det innehållsrika svar med

mycket fakta. Eftersom undersökningen riktas åt lärare, vilka är vana att uttrycka sig

i språk och text, finns det förväntningar på tydliga och fylliga svar. Vid bearbetning
av enkäten är det lättare att behandla frågor med svarsalternativ än öppna frågor.

Flervalsfrågor är också lättare att svara på för informanterna. Därför används
flervalsfrågor mer än öppna frågor. (Stukát, 2011, s. 48–49.)

5.2 Urval
Undersökningen riktar sig åt ämneslärare i huslig ekonomi i högstadiet. Huslig

ekonomi–lärare i hela Finland skulle göra undersökningen väldigt bred, dessutom
kan undervisningen skilja sig mellan svenskspråkiga och finskspråkiga skolor.
Därför riktas undersökningen enbart till huslig ekonomi–lärare i svensk Finland.

Ett minimum på trettio personer krävs ifall forskaren tänker göra statistiska
mätningar av materialet. Exempel på statistiska mätningar är mätning av medelvärde,
spridning och korrelation. Ifall forskaren inte tänker göra statistiska mätningar av

materialet utan istället analysera och kategorisera materialet, bör 15–20 personer

delta i undersökningen. Jag förväntar mig få åtminstone 20 besvarade enkäter på
undersökningen. Materialet analyseras beroende på mängden svar som kommer in.
(Stukát, 2011, s. 71.)

5.3 Genomförande av undersökningen
Enkäten är gjord i ”Google formulär” och den är uppbyggd utgående från

avhandlingens syfte och forskningsfrågor. Sammanlagt består enkäten av 15 frågor. I
början av enkäten finns frågor om informanternas bakgrund. Bakgrundsfrågorna kan
ha avgörande påverkan på svaren längre fram. Bakgrundsfrågorna handlar om

informanternas kön, ålder, examensår, antal år som de har arbetat som huslig
ekonomi–lärare och i vilket landskap de undervisar i. Informanterna skall också

svara på hur stort intresse de har för vegetarisk kost och på en fråga skall de svara
hur många gånger per vecka de äter vegetariskt. (Stukát, 2011, s. 47.)

26

De resterande frågorna handlar om vegetarisk kost i huslig ekonomi–undervisningen.

Frågorna är uppbyggda av flervalsfrågor och öppna frågor. I flera av flervalsfrågorna

kan informanterna kryssa i flera svarsalternativ och även svara med egna ord. På det
viset lämnas förhoppningsvis inga svar bort.

Undersökningen består av en elektronisk enkät på nätet. Det gör det lätt för
informanterna att svara på undersökningen när och var som helst. För att få flest
Finlandssvenska

huslig

ekonomi–lärare

att

svara

på

enkäten,

publiceras

undersökningen i en Facebook–grupp för huslig ekonomi lärare i Svenskfinland.
Gruppen heter ”Medlemmar i föreningen Finlandssvenska hushållslärare”. Gruppen

är privat och har 68 medlemmar. Alla medlemmar jobbar inte som huslig ekonomi–
lärare, vilket gör att ett bortfall sker redan där. Lärare utan Facebook–konto eller
lärare utanför Facebook–gruppen och utanför föreningen kan inte svara på

undersökningen. Ett bortfall av informanter sker även där och det tas med i

diskussionen om tillförlitligheten i resultatkapitlet. För att få lärare utan Facebook–
konto och lärare utanför Facebook–gruppen att svara på undersökningen publiceras

länken till undersökningen även på bloggen ”Finlandssvenska hushållslärare”.
Bloggen används inte flitigt, vilket kommer att diskuteras vidare i kapitlet om
tillförlitligheten i resultatkapitlet.

Enkäten hade också kunnat skickas direkt till alla svenskspråkiga högstadier. Dock
kräver städer och kommuner forskningslov, vilket skulle gjort processen
tidskrävande och lång. För att undvika denna process valdes det istället att publicera

enkäten på nätet. På så vis görs enkäten mer lätt tillgänglig och lärare kan svara på
den dygnet runt, även utanför arbetstid.

Länken till webbenkäten publiceras i Facebook–gruppen och på webbsidan när

forskaren och handledaren är nöjda med frågorna. Enkäten finns tillgänglig att svara
på i cirka tre veckor eller tills det har kommit in tillräckligt med svar. Därefter tas

länken bort från sidorna. Åtminstone 15 enkäter behöver vara besvarade för att

materialet skall gå att behandla. Om det är mindre än 15 besvarade enkäter krävs det

andra åtgärder för att sammanställa undersökningen. Eventuellt kan enkätsvaren då
kompletteras med intervjuer av huslig ekonomi–lärare som inte redan svarat på
undersökningen via nätet.

27

5.4 Bearbetning av material
Materialet kommer att bearbetas i webbsidan där enkäten är gjord. Materialet
kommer att redovisas med hjälp av tabeller, enkätsvarsredovisningar och

beskrivningar. Som komplement till dessa ger forskaren även skriftliga jämförelser
och intressanta utfall. I resultatet ska olika feltolkningar komma fram. Det kan

handla om missuppfattade frågor, bortfall av informanter och misstankar om oärliga

svar.

5.5 Tillförlitlighet
Risken med enkäter är antalet utelämnade svar. Att motivera en grupp anonyma

människor är svårt. Forskaren kan inte heller påverka hur frågorna uppfattas av

informanterna (Stukát, 2011, s. 48–49). Resultatets tillförlitlighet kan påverkas av
utblivna informanter, så kallat bortfall. Ett stort bortfall kan påverka undersökningen

avsevärt eftersom bortfallen oftast är informanter med en negativ inställning till

undersökningen. Positivt inställda informanter deltar gärna i undersökningar, vilket

resulterar i att bortfallen kan ha stor påverkan på slutresultatet. (Stukát, 2011, s. 72–

73.)

Informanternas feltolkningar av frågor kan påverka enkätsvaren. Annat som kan
påverka svaren av informanter är informanternas yttrestörningar, gissningseffekter,
felskrivningar och felberäkningar. Ärlighet hos informanter kan påverka hur de

besvarar olika frågor. Exempelvis kan lärare veta hur vegetarisk kost skall undervisas

utgående från läroplanen och svarar på enkätfrågorna utgående från det istället för att

svara på hur de i verkligheten undervisar om vegetarisk kost på huslig ekonomi–
lektionerna. (Stukát, 2011, ss. 133–136.)

28

6 Resultatredovisning

I detta kapitel presenteras resultaten från enkäten om vegetarisk kost som huslig

ekonomi–lärare i Svenskfinland har svarat på via nätet. Med hjälp av både text och

tabeller redogörs för svaren på ett överskådligt sätt. Först behandlas informanternas

bakgrund och under följande rubriker redovisas resultaten på forskningsfrågorna. Till
sist presenteras övriga resultat.

6.1 Informanternas bakgrund
I undersökningen deltog tretton informanter. Alla tretton informanter är kvinnor. Av
dem är sex kvinnor mellan 50 och 60 år, fyra mellan 40 och 50 år, två mellan 30 och
40 och en mellan 20 och 30 år.

Av informanterna är åtta utexaminerade före år 2000. Två av informanterna är

utexaminerade 2016 och utgör de som är nyast utexaminerade. De två lärare som har

jobbat längst som huslig ekonomi–lärare, har jobbat mellan 25 och 30 år. Två har

jobbat mellan 20 och 25 år, fyra mellan 15 och 20 år, två mellan 10 och 15 år och tre

mellan 1 och 5 år. Av de kvinnor som svarat på enkäten undervisar flest i högstadier

belägna i Nyland och Österbotten. Övriga informanter undervisar i skolor belägna i
Egentliga Finland och i Södra Österbotten.

Av tretton lärare uppger två att de är mycket intresserade av vegetarisk kost. Åtta av

tretton informanter uppger att de är intresserade av vegetarisk kost och tre uppger sig

vara lite intresserade av vegetarisk kost (Intresseskalan såg ut så här: Inte alls

intresserad, lite intresserad, intresserad och mycket intresserad). Fördelningen på hur
många gånger informanterna äter vegetariskt per vecka visas i tabellen nedanför.

29

Tabell 1.

Antal gånger som informanterna äter vegetariska måltider per vecka
Informanternas intag av vegetarisk Antal informanter
kost

Äter sällan vegetariskt

1

2–3 gånger/vecka

8

1 gång/vecka

Mer än 3 gånger/vecka

3
1

6.2 Huvudområden i vilka det undervisas om vegetarisk kost

Figur 1. Svarsdiagram, fråga 8 i webbenkäten.

Lärare lägger mest fokus på klimatet när de undervisar om vegetarisk kost i huslig

ekonomi. Näst mest fokus läggs på hälsofördelar och på olika typer av vegetarianer.
De ekonomiska fördelarna av vegetarisk kost tas också med i undervisningen medan

ingen lägger mest fokus på de religioner som förespråkar vegetarisk kost. Två av
lärarna påpekar att de även lägger fokus på ”närproducerat” och på ”klimat, hälsa,
inhemskt” och på ekologiska fördelar relaterade till vegetarisk kost.

30

6.3 Vegetariska proteinprodukter i huslig ekonomi–undervisningen
14
12
10
8
Använder

6

Går bra att förvara länge

4

Omtyckta av elever

2

De kan varieras

0

Lätta att beställa

Figur 2. Svarsdiagram, fråga 12 i webbenkäten.
Härkis och bönor, linser och kikärter är de mest populära vegetariska proteinerna
som används av huslig ekonomi–lärare i Svenskfinland. Andra populära produkter är
soja–, Quorn– och MiFú–produkter. Seitan– och Tempeh–produkter används inte av
informanterna. Produkter av märket Oumph hör också till de mindre använda
produkterna. En lärare påpekar i en öppen fråga att ”Eleverna gillar inte oumph”.

Eleverna tycker mest om Quorn– och MiFú–produkter. Härkis och bönor, linser och
kikärter är näst mest omtyckta av eleverna. Lärarna anser att bönor, linser och

kikärter kan varieras bäst och det går även bäst att förvara dem. Härkis och bönor,
linser och kikärter är även de produkter som är lättast att beställa.

Övriga produkter som informanterna använder utöver de angivna produkterna i fråga
12, besvarades med hjälp av en öppen fråga (fråga 14, se bilaga 2). De övriga

produkterna som informanterna använder var: ”sojakross”, ”spannmål” och ”Muru”.

6.4 Källor om vegetarisk kost
För att få svar på forskningsfråga tre (se bilaga 2) ”Från vilka källor hämtar

Finlandssvenska lärare information om vegetarisk kost och vegetariska produkter?”,

ställdes två frågor åt informanterna. En flervalsfråga om vilken lärobok de använder i
31

huslig ekonomi–undervisningen och en öppen fråga om från vilka källor de hämtar
information om vegetarisk kost. Nedanför presteras svaren på dessa frågor.

I Svenskfinland är läroböckerna ”Med full koll” och ”Huslig ekonomi” de mest

allmänna läroböckerna inom ämnet huslig ekonomi i dagens läge. Därför var dessa

med som valbara alternativ i frågan om vilka läroböcker som används av huslig

ekonomi–lärare i dagens läge. Utöver dessa alternativ kunde lärare även tillägga

andra läromedelsböcker genom en öppen fråga. Det visar sig att huslig ekonomi–

lärarna i Svenskfinland ofta använder båda böckerna i undervisningen. Både ”Med
full koll” och ”Huslig ekonomi” har vardera tio informanter svarat på att de

använder. En informant svarade att hon även använder läroboken ”Och Huslig
ekonomi”.
Lärare hämtar oftast information om vegetarisk kost från nätet. Specifika hemsidor

anger de flesta inte. Endast olika ”receptbanker” och ”livsmedelsverket” anges som

svar på vilka hemsidor de hämtar information ifrån. Andra vanliga källor är

tidningar, sociala medier, kokböcker och butiker. En informant hämtar information

om vegetarisk kost från ”vänner som är vegetarianer” och av ”kökspersonal”. En
annan informant skriver att det inte är någon speciell källa som hon återkommer till

utom beskriver det såhär: ” Jag nappar tag i allt som dyker upp och verkar intressant.
Eller så ändrar jag på recepten själv så att de passar.”

6.5 Övriga resultat
Lärare

i

Svenskfinland

uppdaterar

recept

och

vegetariska

produkter

i

undervisningsmaterialet om vegetarisk kost. Tolv av tretton (92,3 %) uppdaterar

informationen om vegetariska produkter. Tio av tretton (76,9 %) uppdaterar recept i
undervisningsmaterialet om vegetarisk kost.

Sista frågan i undersökningen handlade om fortbildning inom ämnet vegetarisk kost

för lärare (fråga 15, se bilaga). Över hälften av lärarna var överens om att det borde

finnas fortbildning om vegetarisk kost för lärare. Två anser att det inte behövs och
två tycker att det redan finns. En informant svarade ”vet inte” på frågan och en

informant tycker att fortbildningens fokus skulle kunna handla om ”bönor och linser”

eller om ”vegansk bakning”. Denna informant har redan deltagit i en fortbildning om
32

vegetarisk kost. Den fortbildningen handlade om olika vegetariska färser, vilka
informanten redan hade kunskap om. Därför ger den här informanten tips om vilken
sorts fortbildning hon skulle vilja ha i framtiden.

Figur 3. Svarsdiagram, fråga 15 i webbenkäten.

33

7 Diskussion

Diskussionen behandlar avhandlingens resultat. För att göra diskussionen lättläst och

överskådlig, behandlas forskningsfrågornas resultat i ordningsföljd. Intressanta och

oförväntade resultat påpekas och lyfts fram. Arbetets metod, trovärdighet och
tillförlitlighet behandlas i metoddiskussionen. Förslag till fortsatt forskning ges av
författaren och till sist avslutas kapitlet med en sammanfattning av avhandlingen.

7.1 Resultatdiskussion
Eftersom endast 13 enkäter besvarades i undersökningen kan inte statiska mätningar
göras av materialet (Stukát, 2011, s. 71.). Om materialet skall analyseras och

kategoriseras borde helst 15–20 personer delta i undersökningen (Stukát, 2011, s.
71.). Materialet kommer istället att diskuteras och intressanta resultat kommer att
lyftas fram.

Länken till undersökningen fanns tillgänglig på nätet från 20 februari 2020 till 18

mars 2020, nästan en hel månad. Det var längre tid än vad som var planerat innan

(planerad tid var tre veckor). Under omständigheter med skolstängningar på grund av
coronaviruset, beslöt skribenten och handledaren att det fick räcka med 13 besvarade
enkäter. Fler svar hade kunnat fås om enkäten hade fått vara öppen en längre tid.

Under rubriken ”5.3 Genomförande av undersökningen” (s. 25–26) skrevs att ifall

om mindre än 15 svar kom in, skulle undersökningen kompletteras med intervjuer.

Detta valdes också att uteslutas. Eftersom skolstängningarna kräver att lärare måste
omplanera all närundervisning till hemundervisning är det osäkert när lärarna hade
haft tid för intervjuer. Därför togs beslutet om att både avsluta enkätinsamlingen vid
13 inkomna svar och även avfärda intervjuerna.
Resultat på forskningsfråga 1:

Vilka huvudområden inom vegetarisk kost undervisas det om i finlandssvenska
högstadier?

Finlandssvenska lärare hänger med i klimatdiskussionen eftersom de lägger störst

fokus på att undervisa om klimatfördelar gällande vegetarisk kost i huslig ekonomi–

undervisningen. Med klimatsmartmat bör individer även tänka på att handla
34

närproducerat och inhemskt vilket två av lärarna har påpekat genom öppna frågor.

Lärare vill också få fram budskapet om att det finns olika typer av vegetarianer och

att deras koster därför kan se mycket olika ut. Vilka olika typer av vegetarianer som

det undervisas om, tas inte reda på i undersökningen. Som det redan tidigare

framkommit i teorikapitlet, kan vegetarisk kost påverka hälsan positivt. Det är också
något som flera lärare i Svenskfinland vill förmedla åt eleverna. Det som lärare inte
lägger stor vikt på gällande vegetarisk kost är religioner som talar för vegetarisk kost.

Dessa religioner har inte särskilt många anhängare i Finland vilket kan vara en av

orsakerna till varför det inte läggs stort fokus på dessa när det undervisas om
vegetarisk kost på huslig ekonomi–lektionerna.

Klimatet är ett väl diskuterat ämne i dagens läge vilket kan vara en av orsakerna

varför lärare lägger stor vikt på klimatet gällande vegetarisk kost i huslig ekonomi–

undervisningen. Forskare anser att vi bör äta mer vegetarisk mat för att minska på

koldioxidutsläppen (Zeidler, 2019). Här bör lärare komma ihåg att påpeka att det

också finns vegetarisk mat som inte är bra för klimatet. Bland annat frukt, grönsaker

och rotfrukter som transporterats långa sträckor med flyg eller exempelvis ris
(Sveriges radio, 2019).

De huvudområden som lärare i Svenskfinland lägger störst fokus på nämns även i

teorin. I ”Modern näringslära” (Apró, m.fl., 2004) påpekas det att ”hälsomässiga”,

”ekologiska och ekonomiska” orsaker är de främsta orsakerna varför individer väljer

en vegetarisk kost. Enligt ”Modern näringslära” är även vegetarisk kost ofta

hälsosammare än blandkost. ”European Vegetarian Union” (European Vegetarian

Union) påpekar också att ”miljöpåverkan” och ”hälsoproblem” är orsaker till varför
individer ofta väljer en vegetarisk kost.
Resultat på forskningsfråga 2:

Vilka vegetariska proteinkällor används i undervisningen i Svenskfinland?
I resultatet på forskningsfråga ett (Vilka huvudområden inom vegetarisk kost
undervisas det om i Finlandssvenska högstadier?), konstaterades att lärare i huslig
ekonomi i Svenskfinland lägger störst fokus på klimatfördelar gällande

undervisningen om vegetarisk kost. Lärare påpekade även att de lägger fokus på

”närproducerat” och ”inhemskt” när de undervisar om vegetarisk kost. Detta
35

stämmer överens med vilka vegetariska proteiner som lärare oftast använder i huslig
ekonomi–undervisningen.

De produkter som används mest i undervisningen är inhemska Härkis och bönor,
linser och kikärter. Bönor kan hittas inhemska medan linser och kikärter ofta är

utländska. Jag tror att lärare använder bönor, kikärter och linser eftersom de är billiga

och lätta att förvara. Förr när det endast fanns torkade bönor, linser och kikärter
behövde de sättas i blöt redan dagen innan användning. Nu för tiden finns det tetra
pak med bönor, linser och kikärter, vilket har gjort att det är smidigare och lättare att

använda dessa produkter. Kikärtsspadet från en tetra pak går även att använda inom

vegansk bakning. I maränger kan äggvitan bytas ut till kikärtsspad och på så vis fås
veganska maränger.

En annan inhemsk vegetarisk proteinkälla som många lärare använder i

undervisningen är MiFú. MiFú var också en av de produkter som uppskattades mest

av eleverna. Det är roligt att se att en inhemsk produkt faller eleverna i smaken. Vad

som gör att MiFú kan tyckas om av elever kan vara på grund av dess smak och
konsistens. Smakmässigt är den mild och konistensmässigt påminner produkten om
gryn ost vilken kan vara bekant hos många elever.

I bakgrund och problemdiskussionen diskuterades mina egna erfarenheter av
vegetariska proteinkällor i huslig ekonomi–undervisningen. Av vad jag har sett så
finns det oftast soja och Quorn produkter i undervisningsköken. Detta stämmer också

överens med verkligheten. Tio av tretton lärare använder soja och Quorn produkter i
undervisningen.

Varför soja produkter är populära är svårt att säga utgående från vad lärarna har
svarat på frågan om soja–produkter. Eftersom det endast finns något enstaka svar på

varje orsak går det inte att dra några slutsatser om det. Frågan kan också ha
missuppfattats av lärarna. I frågan om soja produkterna lade jag Tofu inom parentes.

Jag tänkte att oftast förknippas soja produkter endast med sojakross, sojastrimlor och

sojafärs. För att få lärare att även komma ihåg Tofu, lade jag därför det inom
parentes i svarsalternativet. Detta kan ha misstolkats av lärarna. Under enkätfråga 14
(Använder du andra vegetariska proteiner än dessa? Svara i så fall vilka andra
produkter som du använder.) svarade en lärare sojakross. Vilket tyder på att hon

trodde att svarsalternativet ”Soja produkter (Tofu)” enbart handlade om Tofu. Detta
36

kan också påverkat hur de andra lärarna har svarat på frågan. Vilket gör resultatet
svårtolkat.

Vad som gör Quorn produkter populära i undervisningen är också svårt att tolka
utgående från svaren. De främsta orsakerna till varför de är populära är att eleverna

tycker om dem, de används på grund av allergier och det går också bra att förvara
dem länge. Både soja och Quorn har en ganska mild smak vilken eleverna kan tycka

om. Konistensmässigt påminner Quorn om kyckling och sojakross om köttfärs. Detta
gör det enkelt att byta ut köttet mot dessa vegetariska alternativ. Det kan vara därför
som eleverna tycker om dessa produkter.

Oförväntade svar var att ingen lärare använder varken Seitan eller Tempeh
produkter. Tempeh produkter är ovanliga och kan därför vara svåra att få tag på och

därför kanske de inte används. Seitan produkter hittades det däremot många av i

Vasas butiker 2018, enligt kandidatavhandlingen ”Vegetariska alternativ till kött”

(Uljens, 2018). Seitan produkter borde vara lätta att få tag på men istället har de

kanske ett högre pris än de övriga vegetariska proteinerna som används i huslig
ekonomi–undervisningen.

En vegetarisk proteinkälla jag ångrar att jag inte hade med som svarsalternativ i fråga

12 (se bilaga 2) är havrefärs av märket Muru. Produkten lanserades på marknaden

hösten 2018, vilket betyder att den inte kartlagdes i kandidatavhandlingen

”Vegetariska alternativ till kött” (Uljens, 2018). Produkten är Elovenas och den
innehåller 41 % havre. En lärare svarade att hon använder denna produkt. Fler lärare
kan också använda denna produkt men kom kanske inte ihåg att ange den i den

öppna frågan. Alternativt orkade de inte ange den eller så hade de inte heller tid att

ange den.

Resultat på forskningsfråga 3:

Från vilka källor hämtar Finlandssvenska lärare information om vegetarisk

kost och vegetariska produkter?

Läroböcker som Finlandssvenska lärare använder mest är också de mest allmänna
läroböckerna i Svenskfinland. De använder böckerna ”Huslig ekonomi” och ”Med

full koll”. En lärare svarar dock att hon använder boken ”Och huslig ekonomi”.

37

Oklart om denna bok verkligen finns eller om det är en feltolkning hos informanten
och informanten istället menar boken ”Huslig ekonomi”.

Vanligaste källan varifrån lärare hämtar information om vegetarisk kost till huslig
ekonomi–undervisningen är från nätet. Det är tråkigt att lärarna inte anger specifika

hemsidor som de hämtar information ifrån. I frågeställningen kom det tydligt fram att

de skulle ange den specifika källan varifrån de hämtar informationen (Enkätfråga 10.

Från vilka andra källor tar du information om vegetarisk kost? (från vilka sociala
medier, hemsidor, receptböcker eller tidningar...)).

Genom vidare tolkning av informanternas svar konstateras att lärare oftast hämtar
information om vegetarisk kost från många olika källor och de återkommer inte till
någon speciell källa. Lärarna skriver att de hämtar mycket vegetariska recept från
nätet. Ofta från olika ”receptbanker” eller ”recept sidor”. På nätet får lärare den

nyaste informationen eftersom informationen hela tiden uppdateras. Även sociala

medier används för att hitta information om vegetarisk kost. Vilka sociala medier de
använder anges dock inte. Flera lärare anger också att de hämtar information från

”tidningar” eller ”mattidningar”. Vad som var intressant och roligt att se, var att
lärare också kan samarbeta och hämta information av ”kökspersonal”.
Endast en lärare säger att hon hämtar information om vegetarisk kost från kokböcker.

Fem lärare svarar att de hämtar information från tidningar. Detta svar kan tolkas som

att de flesta lärare hämtar information från uppdaterade källor. Tidningar ges ut
regelbundet medan kokböcker ges ut mer sällan. Tidningarna kan därför ha med

många nya vegetariska proteinkällor i deras recept. Detta betyder att lärare vill och

försöker hitta de nyaste proteinkällorna och recepten.

Övriga resultat som framkommit med hjälp av avhandlingen
De som vill ha fortbildning om vegetarisk kost kommer till största delen från Nyland.
I Österbotten och i Södra Österbotten vill hälften av lärarna ha fortbildning inom

vegetarisk kost medan hälften anser att det inte behövs eller att det redan finns

fortbildning inom ämnet. Spontant trodde jag att det fanns ett större utbud av

fortbildningar och kurser om vegetarisk kost närmare huvudstadsregionen och därför
trodde jag att behovet där skulle vara mättat. Därför är dessa svar intressanta att se

38

eftersom de visar motsatsen. Lärarna som svarat på undersökningen från Nyland

verkar överlag ha en mer positiv attityd till fortbildning än de övriga lärarna.

Av de informanter som svarade på undersökningen var två mycket intresserade av
vegetarisk kost, åtta intresserade och tre lite intresserade. Det betyder att intresset för

vegetarisk kost var stort hos de flesta av informanterna. Intresset kan ha stor
påverkan på tillförlitligheten på undersökningen. Lärare med ett större intresse för

vegetarisk kost kan ha mer kunskap om vegetarisk kost och om vegetariska proteiner
än vad lärare med mindre intresse för vegetarisk kost kan ha.

I undersökningen svarade en lärare att hon äter vegetarisk mer än tre gånger i veckan

och åtta lärare svarade att de äter vegetariskt 2–3 gånger per vecka. Tre lärare

svarade att de äter vegetariskt en gång per vecka och en lärare svarade att hon sällan
äter vegetariskt. Det betyder att större delen av lärarna som deltagit i undersökningen

äter många vegetariska måltider per vecka. Dessa siffror stämmer överens med

intressestorleken. De som är mer intresserad av vegetarisk kost äter också många

vegetariska måltider per vecka.

Intresset för vegetarisk kost hänger inte ihop med åldern utom intresset är jämt

fördelat åldersmässigt. Enda märkbara är att de två som är mest intresserad av

vegetarisk kost är över 60 år. Det motsäger min egen hypotes eftersom jag trodde att

de yngre lärarna skulle vara mer intresserade av vegetarisk kost än de äldre. Jag
trodde att de yngre utexaminerade lärarna skulle ha fått mer information om

vegetarisk kost under utbildningen, vilken de sedan skulle tagit med sig som sitt eget
intresse och sedan också till undervisningen. I dagens läge är vegetarisk kost ett

mycket omtalat ämne vilket jag trodde skulle ha satt djupare spår hos de yngre

lärarna.

7.2 Metoddiskussion
En undersökning kan påverkas av bortfallen eftersom bortfallen oftast är de

informanter med mest negativ inställning till undersökningen. I den här

undersökningen hade de flesta ett stort intresse till vegetarisk kost vilket kan påverka

resultatet. Alla som svarade i undersökningen var också kvinnor. Därifrån väcks flera

frågor. Bland annat kan det övervägas hur många manliga Finlandssvenska huslig
39

ekonomi–lärare som det överhuvudtaget finns i Svenskfinland. I Svenskfinland finns

det 26 högstadieskolor (Sydkustens landskapsförbund r.f., 2020). Uppskattningsvis

finns det ungefär mellan 1 och 3 huslig ekonomi–lärare per skola. Det betyder att det

finns mellan 26 och 78 huslig ekonomi–lärare i Svenskfinland. Efter diskussioner

med folk inom branschen konstateras att det finns få manliga lärare inom ämnet,
vilket märks i denna undersökning.

Detta kan också påverkas ifall om kvinnliga huslig ekonomi–lärare är flitigare på att

delta i undersökningar än manliga huslig ekonomi–lärare. För att kunna svara på

undersökningen krävdes det också att lärarna hade sett undersökningen i Facebook–
gruppen ”Medlemmar i föreningen Finlandssvenska hushållslärare” eller på

hemsidan ”Finlandssvenska hushållslärare”. Gällande de manliga huslig ekonomi–
lärarna kan det också diskuteras om inställningen till undersökningen. Kanske

manliga Finlandssvenska huslig ekonomi–lärare inte har ett stort intresse för
vegetarisk kost vilket var orsaken till att de inte deltog i undersökningen.

Undersökningen publicerades som en länk i Facebook–gruppen ”Medlemmar i

föreningen Finlandssvenska hushållslärare” och som en länk på bloggen

”Finlandssvenska hushållslärare”. Bloggen har uppdaterats ungefär en gång per år,

vilket gör att den troligtvis inte har regelbundna läsare. Därför hittade knappast inte
heller några huslig ekonomi–lärare utanför Facebook–gruppen undersökningen
därifrån. För att få redogjort varifrån informanterna hade hittat länken till
undersökningen, borde en enkätfråga handlat om detta.

Finlandssvenska huslig ekonomi–lärare som inte var med i Facebook–gruppen:
”Medlemmar i föreningen Finlandssvenska hushållslärare” eller lärare utan

Facebook–konto kunde inte svara på undersökningen. En stor del av dagens individer
har ett Facebook–konto. Viktigaste faktorn som behövdes för att få lärare att svara på

undersökningen var att lärarna var aktiva i Facebook–gruppen dessa dagar som
undersökningslänken publicerades där. Då var det störst chans att de skulle få syn på

länken, annars hamnade kanske länken långt bak i historiken i Facebook–gruppen
där ingen hittade den.

För att få in fler svar hade länken kunnat publiceras på fler sidor eller i fler
Facebook–grupper. Alternativt hade undersökningen också kunnat skickas direkt till

finlandssvenska högstadier. Då krävs det forskningslov av alla städer och kommuner,
40

vilket är tidskrävande. När undersökningar skickas direkt till högstadier är det också
svårt att veta om undersökningarna kommer fram åt de berörda lärarna från

rektorerna eller övrig personal på skolan. Genom en länk görs undersökningen mer

tillgänglig och åtkomlig.

Antalet informanter hade kunnat vara betydligt fler om urvalet även riktats åt

finskspråkiga huslig ekonomi–lärare. I så fall hade kanske undersökningen behövts

göra på både svenska och finska. En undersökning som innefattar flera språk gör

bearbetningen mer krävande men då hade det istället troligtvis kommit in mera

material som hade gått bättre att analysera, kategorisera och dra slutsatser om.

Att använda en webb–enkät som datainsamlingsmetod funkade bra. Google formulär

(Google Forms) är ett lätthanterligt och smidigt verktyg att använda vid elektroniska
webb–enkäter. Det gick lätt att skapa en enkät genom att välja olika sorters frågor.

Det gick bra att både ha öppna–, flervals– och envalsfrågor. I de flesta frågor

användes flervalsfrågor samt en öppen fråga ifall om informanten saknade något
svarsalternativ. Det är bra att informanterna själva få tillägga alternativ ifall de

saknar något. På det sättet lämnas inget svar bort. Jag valde att göra enkäten

överskådlig med hjälp av att dela in frågorna under olika underrubriker. Jag tror att
det gjorde enkäten trevligare och lättare att fylla i. Innan enkäten publicerades åt

informanterna, gicks den noga igenom med hjälp av funktionen förhandsgransking

som fanns i verktygen för Google formulär. Det är en bra och överskådlig funktion
för att säkerhetsställa att allt ser bra ut innan enkäten skickas ut.

7.3 Förslag till fortsatt forskning
Ett av mina förslag på vidare forskning inom ämnet skulle vara en undersökning om
vegetarianers kost och deras användning av olika vegetariska proteiner. Vilka

vegetariska proteiner används vanligen av vegetarianer och finns det ett större
intresse för inhemska alternativ på grund av olika orsaker? Tänker vegetarianerna

exempelvis på matens klimatpåverkan och försöker de till största delen köpa inhemsk
och närodlad mat? I en sådan undersökning skulle det också gå att forska om det

finns likheter eller olikheter mellan vegetarianer och deras kost, gällande ålder och

yrke. Vegetarianer med mindre inkomst kan tänkas göra mer vegetariska alternativ
till kött från grunden. Detta eftersom det ofta är billigare att laga egna, exempelvis
41

vegetariska bullar och biffar från grunden, än att köpa färdiga alternativ till kött från

butiken. I detta fall spelar intresset för matlagning en stor roll i sammanhanget. Även
tid och vegetarianens egna resurser spelar roll.

En undersökning skulle kunna rikta sig till elever som är vegetarianer. Då kunde

forskningsfrågorna handla om hur elever med vegetarisk kost uppfattar huslig

ekonomi–undervisningen. Anser elever som är vegetarianer att undervisningen är
rättvis gällande matlagning och vegetariska produkter? Där kan forskaren fundera
kring om det är rimligt att en elev med vegetarisk kost som diet, bör lära sig laga

blandkost föda eller inte? Där kan forskaren även fundera över hur utvärderingen blir

rättvis gällande mål och lärobjekt i undervisningen. Ändrar lärare målen för elever
med olika specialdieter eller tvingas elever med specialdieter att lära sig göra

blandkosträtter som finns med i målen och lärobjekten? Eftersom specialdieter ofta
förekommer i dagens läge kan det finnas många lärare som redan har ändrat på

lärobjekten och målen gällande detta. Därför kan det vara en intressant sak att

undersöka om hur lärobjekt och mål bör ändras utöver elevernas specialdieter.

Exempelvis är det svårt att rensa och tillreda fisk för en elev med fiskallergi. För
nyutexaminerade lärare vore detta intressant fakta, att både få läsa och studera om
lärares erfarenheter och tillvägagångssätt i dessa situationer.

Inom ämnet huslig ekonomi vore det intressant att undersöka vilka vegetariska

proteiner som vegetarianer och veganer vanligtvis använder i undervisningen.
Varieras alternativen från gång till gång eller får eleverna själva fritt välja bland de
vegetariska proteinerna som redan finns i undervisningsköket? I samband med detta

vore det intressant att undersöka om det görs receptblad enkom anpassade åt
vegetarianer. Vegetarianer borde ha samma rätt, precis som blandkostätarna, att få ett

anpassat recept anpassat åt sig. En annan fråga inom samma ämne kunde vara: Finns
det skillnader och likheter mellan blandkostätarnas och vegetarianernas menyer i

huslig ekonomi? Exempelvis om blandkostätarna tillreder köttbullar, lagar
vegetarianerna då också växtbaserade ”köttbullar”?

7.4 Slutord
I början av avhandlingen beskrev jag hur vegetarisk kost betraktas i dagens samhälle.

Vegetarisk kost anses vara ”hälsosam, klimatvänlig och billig”. Det var också vad
42

huslig ekonomi–lärare i Svenskfinland lägger stort fokus på vegetarisk kost i
undervisningen av huslig ekonomi. Av erfarenhet trodde jag att det användes mycket

vegetariska proteiner i from av Quorn och soja produkter i undervisningen. Det

visade sig också stämma överens med verkligheten. Intressant nog var det dock

inhemska Härkis och bönor, linser och kikärter som används flitigast i huslig
ekonomi–undervisningen i Svenskfinland i dagens läge.

Källor varifrån lärare hämtar information om vegetarisk kost gav inte det specifika

svar som jag var ute efter. Jag hade sett framemot fler namn på hemsidor, olika

konton på sociala medier, olika personer och företag vars recept de läser och
använder. Samtidigt har jag förståelse för att huslig ekonomi–lärare varierar källorna

och hämtar information från olika platser. Det är bra att variera källorna, då blir
undervisningsmaterialet inte enformigt och tråkigt. Men hjälp av nya källor

uppdateras både materialet och recepten vilket gör att eleverna får lära sig det nyast
inom ämnet.

Sammanfattningsvis har avhandlingen gett svar på alla (tre) forskningsfrågor.
Avhandlingen har svarat på vilka huvudområden det undervisas om gällande

vegetarisk kost i huslig ekonomi–undervisningen. Avhandlingen innehåller också

information om vilka vegetariska proteiner lärare använder i huslig ekonomi–
undervisningen. Kartläggning om från vilka källor huslig ekonomi–lärare hämtar

information om vegetarisk kost har undersökningen också gett svar på. Trots få men

ack så viktiga informanter har undersökningen ändå kunnat ge en liten inblick i hur

undervisningen om vegetarisk kost i huslig ekonomi ser ut i Svenskfinland i dagens
läge. Det var intressant att få kartlägga hur huslig ekonomi–undervisningen om
vegetarisk kost ser ut. Hur undervisningen gällande vegetarisk kost i huslig
ekonomi–undervisningen ser ut i framtiden, det återstår att se.

43

Litteraturförteckning
Ask, S. & Strindlund, Å. (2014) Vegetarisk mat är bra – även för små barn.
Läkartidningen.

Hämtad

16

april

https://lakartidningen.se/klinik-och-vetenskap-1/artiklar-1/klinisk-

2020,

från

oversikt/2014/03/vegetarisk-mat-ar-bra-aven-for-sma-barn/

Apró, W.;Brunnberg, M.;Glinghammar, B.;Fredrik, P.;Sundin, A.;& Wieckowski, M.
(2004). Modern näringslära. Ungern: Fitnessförlaget.

European

Vegetarian

Union.

Members.

Hämtad

https://www.euroveg.eu/about-evu/members/

16

oktober

2019,

från

European Vegetarian Union. Our history. Hämtad 16 oktober 2019, från
https://www.euroveg.eu/about-evu/our-history/

European vegetarian union. The seal of quality for vegan and vegetarian products.
Hämtad 6 oktober 2019, från https://www.v-label.eu/en/the-v-label

European Vegetarian Union. What we do. Hämtad 16 oktober 2019, från
https://www.euroveg.eu/about-evu/what-we-do/

Föreningen, S. V. (2002). Information om kött- och fiskproduktionens negativa
konsekvenser. Lund: BTJ-tryck.

Green, F. (2015). Gröna proteiner. Sundbyberg: Pagina Förlags.
K–ruoka. Produkter. Hämtad 29 april 2020, från https://www.k-ruoka.fi/kauppa
Johansson, U. (2016). Näring och hälsa. Lund: Studentlitteratur.
Lundi veggie. Veggie, vegan, flexi: definitions. Hämtad 6 mars 2018, från
https://www.lundi-veggie.fr/en/veggie-vegan-flexi-definitions-2/

Läromedelsförfattarna (2019).

Läromedel. Hämtad 10 november 2019, från

https://www.slff.se/om-oss/Laromedel/

Marlow

Foods.

Mycoprotein.

Hämtad

https://www.quorn.se/mycoprotein

44

29

januari

2020,

från

Quorn.se:

Meda. Vegetarian – Om vegetarisk kost och kosttillskott. Hämtad 24 februari 2020,
från https://www.mittval.se/sv-se/vegetarian

Nationalencyklopedin.

Läromedel.

Hämtad

10

november

2019

från

https://www.ne.se/uppslagsverk/encyklopedi/l%C3%A5ng/l%C3%A4romede
l den

Nordin,

Matilda

(2015)

Konsumenters

attityder

kring

livsmedel

och

livsmedelssäkerhet. Sveriges lantbruksuniversitet. Hämtad 28 april 2020, från
https://stud.epsilon.slu.se/7713/11/Nordin_M_150316.pdf

Statens näringsdelegation. (2014). Mat ger hälsa. Hämtad 31 januari 2020, från
https://www.ruokavirasto.fi/globalassets/teemat/terveytta-edistava-

ruokavalio/ravitsemus--ja-

ruokasuositukset/sv/naringsrekommendationer_2014_web.pdf

Statens näringsdelegation. (2014). Tallriksmodellen. Hämtad 31 januari 2020, från
https://www.ruokavirasto.fi/sv/teman/halsoframjande-kost/narings--ochmatrekommendationer/tallriksmodellen/

Stolpe, A.-C. E. (2007). Varsågod! Vasa: Förlaget Hem & Hälsa.
Stukát, S. (2011). Att skriva esamensarbete inom utbildningsvetenskap. Lund:
Studentlitteratur.

Sveriges radio. (2019). Vetenskapsradion Nyheter. Hur klimatvänlig är vegetarisk
mat.

Hämtad

29

april

2020,

https://sverigesradio.se/sida/artikel.aspx?programid=406&artikel=7179850

från

Sydkustens landskapsförbund r.f. (2020). Svensk skola. Hämtad 4 maj 2020, från
http://www.svenskskola.fi/skolor/

Troëng, U. (1999). Hur veganrörelsen startade - Om veganföreningen i Sverige
(ViS).

Hämtad

10

november

http://www.vegan.se/om_veganforeningen.htm

2019,

från

Uljens. J (2018). Vegetariska alternativ till kött. Opublicerad avhandling för
pedagogie kandidatexamen. Fakulteten för pedagogik och välfärdsstudier, Åbo
Akademi, Vasa.

45

Utbildningsstyrelsen. (2014). Grunderna för läroplanen för den grundläggande
utbildningen 2014. Helsingfors: Utbildningsstyrelsen.

Vegaaniliitto. Vegaaniliitto 20 vuotta veganismin puolesta Suomessa. Hämtad 8 maj
2018, från http://www.vegaaniliitto.fi/www/fi/vegaia/artikkelit/vegaaniliitto20-vuotta- veganismin-puolesta

Veganföreningen i Sverige. Om Veganföreningen i Sverige (ViS). Hämtad 10
november 2019, från http://www.vegan.se/ram_hoger_sida1.htm

Wilsson, L. (2006). Naturlig mat. Falun: Pagina Förlags AB/Optimal Förlag.
Zeidler, K. (3 augusti 2019) IPCC: Vegetarisk kost nödvändigt för klimatet.
Hufvudstadsbladet. Hämtad 29 april 2020, från https://www.hbl.fi/artikel/ipcc-

vegetarisk-kost-nodvandigt-for-klimatet/

46

Bilaga 1
Tabell över de bästa ”Gröna proteinerna” enligt boken ”Gröna proteiner” (Green,
2015).

Vegetariska proteiner

Proteininnehåll/100 gram

Mungbönor

24

Torkade gröna eller gula ärtor
Röda bönor
Borlottibönor
Vitabönor

Frön och nötter
Tempeh

Edamamebönor
Kikärtor

Bondbönor
Quinoa
Tofu

Adzukibönor
Linser

Sojamjölk

25
24
23
22

20 (–30)
18
11
9
8
8
8
7
6
3

Tabellen är hämtad ur kandidatavhandlingen ”Vegetariska alternativ till kött”
(Uljens, 2018, s. 9–10).

47

Bilaga 2
Skärmbilder på webbenkäten ”Vegetarisk kost i huslig ekonomi”.

48

49

50

51

52

53

54

55

Fråga 12 med sista svarsalternativet med.

56

57

