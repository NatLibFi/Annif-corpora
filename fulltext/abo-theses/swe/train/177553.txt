En diskursanalytisk studie om pedagogers uppfattningar kring
flerspråkighet och språkmedvetenhet i den
småbarnspedagogiska verksamheten

Malin Åberg

Avhandling Pro Gradu
Fakulteten för pedagogik och välfärdsstudier
Åbo Akademi
2020

Abstrakt
Författare (Tillnamn, förnamn)

Årtal 2020

Åberg Malin
Arbetets titel
En diskursanalytisk studie om pedagogers uppfattningar kring flerspråkighet och
språkmedvetenhet i den småbarnspedagogiska verksamheten

Opublicerad avhandling för magisterexamen i pedagogik

Sidantal 67

Vasa: Åbo Akademi. Fakulteten för pedagogik och välfärdsstudier
Ev. projekt inom vilket arbetet gjorts
Denna studie är utförd i samarbete med fortbildningsprojektet Språkpärla, studien är en
delstudie inom projektet. Fortbildningsprojektet Språkpärla genomfördes av
flerspråkighetsforskare vid Åbo Akademi, fakulteten för pedagogik och välfärdsstudier.
Syftet med fortbildningen var att ge pedagogerna resurser och metoder för en mer
språkmedveten verksamhet, att utforska begreppet språkmedvetenhet ut olika perspektiv.
Därtill ville man hitta sätt att stöda familjer och barn med svenska som första eller andra
språk, målet skulle vara att skapa en balanserad flerspråkig miljö där de alla olika språken
ses som resurser. Fortbildningsprojektet var finansierat av Undervisnings och
kulturministeriet i Finland.

Referat
Finland är ett ganska heterogent land gällande kultur och språk, världen har dock ändrats
under en kort tid och är mer mångkulturell och globaliserad än någonsin. Därmed har
behovet av olika interventioner och fortbildningar gällande flerspråkighet blivit allt viktigare
i Finland. I denna studie kommer diskurser kring flerspråkighet och språkmedvetenhet som
pedagogerna utrycker analyseras och diskuteras. Studien är kvalitativ och kritisk
diskursanalys har använts som analysmetod.
Syftet med denna delstudie är att granska och kartlägga hur pedagogerna förhåller sig till
den språkmedvetna verksamhetskulturen inom småbarnspedagogik och vilka metoder som
pedagogerna säger att de använder sig av i verksamheten.
Två forskningsfrågor har formulerats för att besvara syftet, dessa är följande:
Forskningsfråga 1: Vilka metoder berättar småbarnspedagogerna att de använder sig av för
att stöda flerspråkighet i sin verksamhet?

Forskningsfråga 2: Hurdana förhållningssätt går det att urskilja att pedagogerna har
gentemot den språkmedvetna verksamhetskulturen?
Urvalet av material för delstudien bestod av 9 gruppdiskussioner, materialet som valts som
grund i denna studie baserar sig på 2 av dessa 9 gruppdiskussioner. Valet att analysera 2
diskussioner istället för alla eller ett större antal diskussioner baserar sig på att avsikten i
studien även är att prova metoden. I enlighet med detta har analysen istället fördjupats och
begränsats för att fokus ska ligga i att prova och förstå metoden ifråga. Målgruppen i studien
är småbarnspedagoger i Svenskfinland.
Resultaten belyser tre övergripande diskurser som går att koppla till Spolskys (2003) teori
om språk i praktiken, språkekologi och språkideologi. Första övergripande diskursen
beskriver det som pedagogerna menar att de gör i praktiken, det vill säga olika metoder de
använder sig av i verksamheten. Den andra övergripande diskursen beskriver det som borde
göras inom verksamheten och mer om pedagogernas förhållningssätt till
språkmedvetenheten i sig men också verksamheten. Den tredje diskursen belyser diskurser
om framtida visioner som pedagogerna har både gällande verksamheten men och samhället.
De huvudsakliga slutsatserna som går att presentera på basen av resultatet är att pedagogerna
kan anses vara språkmedvetna och medvetna om sin roll som språklig förebild för barnen i
verksamheten. Denna slutsats går att fastställa med hjälp av att pedagogerna i sitt tal delar
med sig av sådana metoder och tillvägagångssätt som bland annat går att koppla till
styrdokument och annan litteratur för pedagoger. Pedagogerna har också till stor del en
positiv inställning till den språkmedvetna verksamheten och språkmedvetenhet i sig, men
vissa mer tvetydiga påståenden förekom också. Vissa pedagoger ansåg att
språkmedvetenheten och synliggörande av språket ökar stress och att tiden inte alltid räcker
till för allt som borde göras gällande språket. Därtill menar pedagogerna att
språkmedvetenheten och flerspråkighet kommer att ge barnen många möjligheter i framtiden
och att språkmedveten verksamhet kan uppfattas som en kulturfrämjande faktor i det
framtida samhället. Pedagogerna var alla överens om att verksamheten leder till mer
öppenhet och solidaritet på samhällelig nivå, men också inom verksamheten.
Sökord/ indexord
Småbarnspedagogik, Språkpolicy, språkmedvetenhet, flerspråkighet, tvåspråkighet,
modersmål, language awareness, language policy

Innehållsförteckning
Innehållsförteckning ................................................................................................... 4

1.1 Bakgrund och val av ämne ................................................................................................ 1
1.2 Syfte och forskningsfrågor ................................................................................................ 3
1.3 Avhandlingens disposition ................................................................................................ 4

2 Mångspråkighet, språkpolicy och språkfostran ............................................... 6

2.1 Modersmål, tvåspråkighet, flerspråkighet och identitet .................................................. 9

3 Att vara en språkmedveten pedagog ................................................................ 13
3.1 Språkmedveten verksamhetskultur i läroplanen ............................................................ 14
3.2 Förväntningar på pedagogerna gällande barns språkutveckling ................................... 17

4 Material och metod ................................................................................................ 20
4.1 Syfte och forskningsfrågor .............................................................................................. 20
4.2 Etnometodologi som forskningsansats ........................................................................... 21
4.3 Datainsamlingsmetod....................................................................................................... 23
4.4 Val av informanter och genomförande ........................................................................... 26
4.5 Bearbetning av data och analys ....................................................................................... 29
4.6 Etik, trovärdighet och tillförlitlighet ............................................................................... 32

5 Diskurser i materialet .......................................................................................... 36
5.1 Språkmedvetenhet som aktivitet ..................................................................................... 36
5.2 Språkmedvetenhet som förhållningssätt ......................................................................... 41
5.3 Språkmedvetenhet som framtidslösning ......................................................................... 47

6 Diskussion................................................................................................................ 53
6.1 Resultatdiskussion ............................................................................................................ 53
Språkmedvetenhet i praktiken, hur den språkmedvetna verksamheten ser ut .................... 53
Språkmedvetenhet som förhållningssätt, hur verksamheten borde se ut ............................ 55
Språkmedvetenhet som framtidslösning samt koppling till lärarutbildningen ................... 59
6.2 Metoddiskussion .............................................................................................................. 61

Källor ............................................................................................................................ 65

Malin Åberg

1 Inledning
1.1 Bakgrund och val av ämne
Denna studie utförs i samarbete med fortbildningsprojektet Språkpärla, vilket är en
fortbildningshelhet för småbarnspedagoger. Projektet handlar om att utveckla och
behandla fenomen som flerspråkighet och språkmedvetenhet i den pedagogiska
verksamheten. Projektet och denna studie utförs på grund av samhälleliga
förändringar som leder till att det blir aktuellt för pedagoger att tänka kring och
förändra sin verksamhetskultur och utveckla sin språkmedvetenhet. Det blir aktuellt
att utveckla och förändra arbetssätt och egna förhållningssätt på grund av dagens
sociala, ekonomiska och politiska klimat, inte minst i Europa. En stor orsak till de
stora multikulturella och språkliga förändringarna är den stora mängden migration
speciellt i början på 2000-talet. Migrationen har påverkat hela Europa och en annan
orsak till detta är också den socioekonomiska situationen i södra Europa och
mellanöstern (Nikula & Saarinen, 2012, s. 43).
I Grunderna för planen för småbarnspedagogik år 2016 (hädanefter: Gfpfs, 2016)
kan man se att begreppen språkmedvetenhet, flerspråkighet och verksamhetskultur
upptar mer utrymme än förut, detta har inte varit lika påtagligt som nu.
Verksamhetskultur är ett relativt nytt begrepp och innefattar många aspekter i den
pedagogiska verksamheten, men framför allt kan man se att det handlar om att
utveckla och skapa en verksamhet som ligger i enlighet med småbarnspedagogikens
värdegrunder (Gfpfs, 2016, s. 28). Flerspråkighet och språkmedvetenhet som två
skilda begrepp har kommit till att få mer plats i pedagogernas styrdokument på
grund av den språkpolitiska situationen bland annat i Europa. Fokus i denna studie
kommer att ligga specifikt i de finländska och europeiska synsätten kring dessa
begrepp. Inom EU har det länge förts diskussioner kring vilket språk som skulle
vara passande att ha som officiellt internt arbetsspråk och huruvida det skulle vara
bättre om alla bara fick tala sina egna språk eller alternativt att man skulle ha ett
officiellt språk som inte var engelska (Ammon, 2006). Under det tidiga 2000-talet
debatterades och diskuterades språkfrågan häftigt. Under denna tid var EU:s

1

Malin Åberg
officiella språk engelska och den stora frågan var ifall engelskan skulle vara det
enda officiella språket. Det man kunde urskilja var att många parter inom EU gärna
ville ha andra språk än endast engelska som officiellt språk, och man började således
förhandla om en flerspråkig verksamhet. (Ammon, 2006). I dagens läge är
engelskan ett av de officiella arbetsspråken, men man har inkluderat många andra
språk sedan det tidiga 2000-talet, nu har EU tjugofyra officiella språk (Europeiska
unionen, u.å). Dessutom har EU som målsättning att alla invånare inom EU ska
kunna två språk utöver sitt modersmål. I EU:s riktlinjer kan man se att inlärningen
av flera språk bör verkställas redan på daghemsnivå och grundskolenivå. Detta på
grund av att barn lär sig språk effektivast när de är små. Vokabulär och grammatiska
begrepp kan lagras i långtidsminnet mest effektivt när barnen är små. (Europeiska
unionen, u.å). Begreppen språkmedvetenhet, flerspråkighet och verksamhetskultur
kommer att definieras mer utförligt i teorikapitlen.
Eftersom Finland hör till EU har EU:s språkpolitik genomsyrat även Finlands
språkpolitik, utbildningspolitik samt regeringsprogram. Detta har lett till att även
Finlands regeringar tagit ställning i frågan om mångspråkighet under den tid som
dessa tankesätt och teorier har utvecklats (se kapitel 2). Orsakerna till att
språkmedvetenheten har blivit allt viktigare i Finland under de senaste tio åren är
många. En av dessa orsaker är att de flesta andra länder i Europa är mer heterogena
när det kommer till språklig mångfald än Finland (Sajavaara, Pöyhönen & Luukka,
2007). Finland anses vara språkligt homogent bland annat på grund av att de flesta
kommunerna anses profilera sig som helt finskspråkiga, men också för att de språk
som talas utöver finska är i minoritet och anses användas inom endast vissa områden
(Sajavaara, Pöyhönen & Luukka, 2007). Andra orsaker till att det blivit viktigare att
agera för språkmedvetenheten och flerspråkigheten i Finland är i stort sätt samma
orsaker

som

Spolsky

(2003)

nämner,

det

vill

säga

globaliseringen,

industrialiseringen, digitaliseringen och invandringen. Det går alltså att se ett
samband mellan dessa samhällsförändringar och betydelsen av flerspråkigheten.
(Sajavaara, Pöyhönen & Luukka, 2007). Dessutom är språkpolitiken i Finland
genomsyrad av EU:s språkpolitiska riktlinjer. I det nya regeringsprogrammet för
Finlands regering (2019) kan man se att EU:s riktlinjer står som de riktlinjer som
Finland skall uppnå och följa, samarbetet skall även stärkas och bevaras. Därtill
finns det en gemensam uppfattning om att Finland drar nytta av samarbete med
2

Malin Åberg
andra länder och drar nytta av mångkulturalismen, mångfald i kultur och språk.
Finland har som mål att upprätthålla finskans och svenskans status i landet men
menar också att exempelvis samiskan och teckenspråken är viktiga att upprätthålla,
och att de är viktiga för kulturen i Finland. Till sist genomsyras det nya programmet
av en uppfattning att alla språk och kulturer är lika värda och att alla människor har
rätt att upprätthålla och bevara dessa aspekter hos sig själva. Dessa uttrycksformer
belyser ytterligare Finlands starka ställning till EU och dess språkpolitiska
värdegrund, samt visar också på hur mycket värde som läggs på språk och den
språkliga medvetenheten i Finlands språkpolitik. (Stadsrådets publikation, 2019).
Avhandlingen kommer med andra ord att behandla de rådande diskussionerna och
tal om språkstödjande småbarnsverksamhet.
Jag valde att i denna studie fokusera på lärarna i småbarnspedagogik eftersom de
deltog i fortbildningen i projektet Språkpärla. Jag är också intresserad av att studera
specifikt pedagogerna eftersom jag kommer att bli lärare och kan tänka mig att det
är viktigt att granska vad som händer i verksamheten för de yngre barnen i Finland.
Jag tror att det kan ge en hel del insikter i hur småbarnsverksamheten ser ut och
vilka metoder som används i undervisningen gällande språkmedveten undervisning.
Jag hoppas även kunna beskriva hur pedagogerna integrerar flera språk i
språkfostran och beaktar alla språken i barngruppen. Språkfostran innebär att
synliggöra den språkliga och kulturella bakgrundens betydelse för individen men
också för gruppen och samhället i stort (Grunderna för läroplanen för den
grundläggande utbildningen, 2014 (hädanefter Glgu 2014); Sajavaara, Pöyhönen &
Luukka, 2007). Därtill finns det en önskan om att få eleverna att uppskatta och
upptäcka olika språk men hjälp av språkfostran. Språkfostran och språkmedvetenhet
har med andra ord en del gemensamma drag (Glgu, 2014). Jag kommer därmed att
undersöka vad lärare i småbarnspedagogik anser vara möjligheterna med en
språkmedveten verksamhetskultur. Främst vill jag se på vilka metoder de anser sig
att använda sig av i verksamheten för att beakta och stärka språkmedvetenheten hos
barnen.

1.2 Syfte och forskningsfrågor

3

Malin Åberg
Syftet med forskningen är dels att undersöka hur pedagogerna berättar att de tar i
beaktande flerspråkighet och språkmedvetenhet i sin verksamhetskultur, och dels att
få en uppfattning av hurdana attityder de kan ha gentemot en flerspråkig
verksamhet. Det är också meningen att få en uppfattning av hur pedagogerna tänker
kring potentiella möjligheter med en verksamhetskultur som fokuserar på
språkmedvetenhet och uppmuntrar barnen att behålla och utveckla de språk de talar
hemma. Två forskningsfrågor har formulerats för att syftet skall kunna besvaras och
bearbetas i denna studie, frågorna är följande:
Forskningsfråga 1: Vilka metoder berättar småbarnspedagogerna att de använder
sig av för att stöda flerspråkighet i sin verksamhet?
Forskningsfråga 2: Hurdana förhållningssätt går det att urskilja att pedagogerna har
gentemot den språkmedvetna verksamhetskulturen?

1.3 Avhandlingens disposition
Avhandlingens disposition är enligt följande. Avhandlingen börjar med ett inledande
kapitel där temat och bakgrunden till temat presenteras. I kapitel 1 presenteras även
fortbildningsprojektet som denna studie är baserad på, forskningens syfte och
forskningsfrågor. I kapitel 2 och 3 presenteras studiens teoretiska bakgrund mer
djupgående. I dessa teorikapitel redogörs bland annat för vad språkpolicy är, vad
språkmedveten verksamhet och språkmedvetenhet innebär, samt vad som förväntas
av pedagogerna i verksamheten. Därtill presenteras även vilka fenomen som bidragit
till att språkmedvetenhet har blivit aktuell i Europa, fastän fokus ligger på Finland i
denna studie. I teorikapitlen ingår även tidigare uppfattningar och forskning om hur
framtiden kommer att se ut gällande språkanvändning i Finland men också hur den
ser ut i dagens läge. Läroplanen och dess roll presenteras också samt frågan om vad
det innebär att vara enspråkig, tvåspråkig och flerspråkig. Kapitel 4 kommer i sin tur
att handla om metoden som använts för att utföra denna studie, det vill säga studiens
forskningsansats, datainsamlingsmetod, analysmetod, genomförandet av studien,
etiska principer i denna studie samt mer detaljer om projektet Språkpärla
presenteras. I kapitel 5 presenteras resultaten från de två grupper som analyserats i

4

Malin Åberg
denna delstudie, i redovisningen används bland annat Spolskys (2003) teorier kring
språkpolicy för att klargöra resultaten. Avhandlingens kapitel 6 visar på sambandet
mellan resultaten och studiens teoretiska bakgrund. Både resultaten och metoden
diskuteras med andra ord i detta kapitel, med syftet i åtanke. I detta kapitel kommer
även att finnas reflektioner gällande fortsatt forskning inom detta tema och projekt.

5

Malin Åberg

2 Mångspråkighet, språkpolicy och språkfostran
I enlighet med att studiens syfte att utforska vad som ligger bakom de diskurser som
tangerar språkmedvetenhet krävs en djupare förståelse av begreppet språkpolicy och
vad språkpolicy innebär rent vetenskapligt. Språkpolicy är ett begrepp som ingår i
det sociolingvistiska forskningsfältet. Sociolingvistiken har som mål att identifiera
och redogöra för språkliga förändringar och förhållanden i vårt samhälle, ett
exempel inom sociolingvistik är dialekter och accenter (Spolsky, 2003). Inom den
sociolingvistiska forskningen studerar man sociala sammanhang och hur språket
används eller inte används i dessa sammanhang men också geografiskt, var olika
språk talas eller inte talas. Variationen i språket är en väldigt central del av
forskningen inom sociolingvistik, vilket sociolingvistiken är mest känd för.
(Spolsky, 2003).
Språkpolicy innebär enligt Spolsky (2003, s. 5–6) val av språk som används på ett
visst område, vad språket har för betydelse för invånarna på området, hurdan kultur
och tro som utövas där. Man kan även se att det handlar om all aktivitet och
planering, interventioner gällande språk, även administrativa och statliga beslut som
har med språk att göra. Språkbeslut på statlig nivå kan exempelvis innebära
kommunsammansättningar, olika beslut och förhållningssätt till skolspråk men
också beslut som påverkar huruvida det går att få service på ett visst språk eller hur
det språkliga landskapet ser ut på ett visst område. Språklandskap syftar till vilka
språk som är representerade ute i samhället på exempelvis gator, i skyltfönster och
olika former av reklam på offentliga platser. (Spolsky, 2003). Det som för denna
studie kan tänkas vara det

mest

relevanta nämligen mångspråkigheten,

globaliseringen och mångkulturalismen är även företeelser som studeras inom
sociolingvistiken. Målet är att försöka förklara och förstå människans språkliga
beteende både genom att analysera själva språket och analysera variationer i språket
men också genom att studera sociala sammanhangen och situationer människan
befinner sig i. Därtill menar Spolsky (2003) att språkpolicy även innefattar
skyddande åtgärder för så kallade utrotningshotade språk (minoritetsspråk) men
också att locka till språkanvändning på olika nivåer och i stor variation. Det handlar
med andra ord om olika beslut som fattas gällande språk på såväl politisk som

6

Malin Åberg
administrativ nivå och olika ställningstaganden som makthavande personer tar i
förhållande till olika språk men också till språk som ett allmänt begrepp.
Enligt Spolsky (2003, s. 43–45) kan en orsak till att mångspråkighet har blivit vanlig
i speciellt Amerika och Europa vara att invandringen har varit så omfattande under
en längre tid, speciellt under 1990-talet men också tidiga 2000-talet. Därtill ökar
detta fenomen konstant på grund av oroligheter exempelvis i Syrien och andra delar
av Mellanöstern. Man kan se att första generationens invandrare inte lärt sig det
språk som talas i det nya landet innan de fått barn själva; andra generationen har då
blivit två- eller flerspråkiga på grund av att de hemma talar ett språk och ute i
samhället (exempelvis i skolan) ett annat språk. Det som sker utöver detta,
åtminstone överallt i Europa är att barn ska välja att studera ett andra språk utöver
skolspråket eller de officiella språken i området där man befinner sig.
Flerspråkigheten förekommer därmed ganska naturligt i dagens läge på grund av att
många länder har en språkpolicy som stöder och kräver att medborgarna lär sig
åtminstone två språk redan i yngre åldrar. (Spolsky, 2003). Enligt Spolsky (2003, s.
46–47) är skolan och språkpolicyn i skolmiljön den allra viktigaste komponenten i
huruvida barn lär sig språk och hur många språk de lär sig. Attityden gentemot språk
i allmänhet i skolan och bland personalen i skolan är väldigt avgörande för barnets
språkliga utveckling.
Trots att debatten om språk i dagens läge ganska långt har lett till att man
exempelvis i EU länder och andra länder i Europa, Mellanöstern och i Amerika har
bestämt att utgå från en policy som stöder mångspråkighet och mångkulturalism kan
man dock se att många länder fortsättningsvis bara har ett språk som officiellt språk.
Man kan se att vissa länder har ett språk som är vedertaget och som man i stort sätt
kräver att alla i landet ska kunna. Enligt lagen i vissa länder har minoritetsspråk trots
detta lagstadgad status (Spolsky, 2003, s. 113). Detta med ett samhälleligt
majoritetsspråk kan anses vara märkligt med tanke på att dagens konsensus är att
språk är en rikedom speciellt i Europa och man lobbar mycket för att få upp intresset
för språk speciellt i västvärlden (Europeiska unionen, u.å). Finland är dock ett av de
länder som har fler än ett språk som officiellt språk, nämligen svenskan och finskan,
och språkpolicyn i Finland kan därmed uppfattas speciell tillsammans med ett fåtal
andra länder som också har fler än ett språk som anses ha lika värde i landet
7

Malin Åberg
(Spolsky, 2003, s. 163, 165). Finland är enligt Spolsky (2003, s. 165–166) ett av få
länder som kan kallas ursprungligt mångspråkiga, Finland har med andra ord redan
från början av sin historia varit mångspråkigt. Spolsky (2003) menar att
mångspråkighet innebär att exempelvis ett land har etablerat en samhällsstruktur på
flera än ett språk. En person kan också vara mångspråkig, begreppet har emellertid
samma innebörd som begreppet flerspråkig (Spolsky, 2003). Finlands historia
präglas därmed av en långvarig flerspråkighet, specifikt gällande finskan och
svenskan, därtill går det att urskilja att samiska och teckenspråk även hör till
Finlands språkpolicy (Spolsky, 2003). Tvåspråkigheten i Finland har sina rötter
redan i tiden före vikingatiden, men utvecklingen av Finland som ett land med
bredare språkpolicy hade sin början under Sveriges styre i Finland. Inga åtgärder för
att hejda det finska språkets spridning togs under denna tid, men svenskan
värderades som det officiella språket. Under det ryska styret på 1800-talet spred sig
det finska språket i Finland och år 1863 ansågs språken vara jämlika i Finland.
Under 1900-talet går det att urskilja större förändringar i språkpolicyn, nämligen att
båda språken fick officiell status men också att andelen svensktalande i Finland
minskade drastiskt. Finska blev därmed majoritetsspråket och svenska i sin tur
minoritetsspråk. (Spolsky, 2003, s. 165). I dagens läge har Finland därmed en
bredare språkpolicy som tillåter flerspråkighet och utveckling av språkstödjande
interventioner.
Finland och EU har därför även ett gott samarbete som i allra högsta grad anses vara
viktigt för Finlands politik i allmänhet. Samarbetet anses vara viktigt för att
bibehålla Finlands språkliga mångfald och rikedom. Enligt Sajavaara, Pöyhönen och
Luukka (2007) är Finland ett av de ledande länderna gällande språkundervisningen,
trots detta finns det tvetydig statistik och forskning gällande kvalitén på elevernas
språkkunskaper. I Finland har det satsats mycket resurser på språkundervisningen
och språkfostran. Trots det finns det inte helt tydliga bevis på att detta har påverkat
eleverna positivt i någon större bemärkelse. Det anses också vara svårt att få ett
tydligt svar angående hur språkundervisningen och olika interventioner gällande
språk påverkar Finlands välfärd i allmänhet. Frågor som är relevanta för forskare i
dagens

läge

kan

vara

huruvida

kvalitén

av

språkundervisningen

och

språkanvändningen är god nog för framtidens krav på arbetsmarknaden. Därtill
också hur pedagogerna tar i beaktande livslångt lärande och elevernas
8

Malin Åberg
identitetsutveckling. (Sajavaara, Pöyhönen & Luukka, 2007). En orsak som bidrar
till att forskning kring språkundervisningen tar tid och är komplext är att det
forskningsområdet i sig är så brett och det finns ett flertal olika synvinklar och
teorier att beakta inom forskning av språkundervisning. Inom EU:s riktlinjer går det
att se många olika förhållningssätt till språkutbildningen och språkfostran i
allmänhet. EU förespråkar om att entusiasm och motivation till att lära sig språk är
ytterst

viktiga

komponenter

i

undervisningen.

Dessutom

förebygger

språkundervisning enligt EU utslagenhet för medborgarna i samhället, detta anses
vara en viktig komponent inom språkfostran. Utslagning bör alltså undvikas för att
förstärka individens förmåga att fungera i samhället och stärka hens identitetskänsla.
(Sajavaara, Pöyhönen & Luukka, 2007).

2.1 Modersmål, tvåspråkighet, flerspråkighet och identitet
Denna avhandlingens mest centrala del är språket, språk i olika former och
språkmedvetenhet. Därmed krävs även att vissa centrala begrepp definieras för att
resultaten i denna studie skall kunna tolkas och analyseras på ett ändamålsenligt sätt.
De centrala begreppen som gäller språk i denna avhandling är: modersmål,
tvåspråkighet och flerspråkighet. Begrepp kommer att presenteras i detta avsnitt i
korthet.
Modersmål är ett intressant begrepp som kan anses vara problematiskt eftersom det
finns en uppfattning om att modersmål antyder att en individ endast har ett
modersmål. Detta är dock inte sant alla gånger, eftersom modersmål syftar till de
språk man lärt sig först i livet, det vill säga det eller de språk som man först får höra
och prata när man är liten. Detta tyder då på att individer kan ha flera än ett
modersmål beroende på vårdnadshavarnas språkanvändning och preferenser i
hemmet. Barn som först introduceras till ett språk kan senare även utveckla goda
eller mycket goda kunskaper i ett eller fler andra språk och kan därmed även
identifiera sig som flerspråkig eller att hen har flera modersmål. (Björk-Willén,
2018).
Tvåspråkighet och flerspråkighet definieras ofta på samma sätt. Begreppen innebär
att en individ behärskar flera språk på olika nivå, det behöver alltså inte betyda att
9

Malin Åberg
individen behärskar alla språk lika väl. Individen anses ändå behärska språken på
någon godtycklig nivå och anses kunna göra sig förstådd och förstå språken till viss
mån. (Björk-Willén, 2018). I denna avhandling används båda begreppen eftersom
pedagogerna i materialet talar om båda begreppen de särskiljer även dessa begrepp
på olika sätt, det vill säga att de har en uppfattning om att de betyder lite olika saker.
Enligt Björk-Willén (2018) kan man dock urskilja att det finns en skillnad mellan
dessa begrepp, nämligen att tvåspråkighet syftar på att man behärskar två språk
medan flerspråkighet innebär att antalet inte är specificerat, det kan alltså handla om
två eller flera språk. Därmed anser Björk-Willén (2018) att flerspråkighet kan anses
vara ett mer generöst begrepp att använda som beskrivning av en person som
behärskar flera språk. Till skillnad från modersmål innefattar begreppet flerspråkig
både individen (människan) men också samhället. Finland är bara ett exempel på ett
flerspråkigt land som alltså har två nationella språk.
Enligt Sajavaara, Pöyhönen och Luukka (2007) ordnas interventioner för att barn
redan från förskoleåldern ska få bekanta sig med olika språk och få ”smaka” på olika
språk redan som yngre. Dessutom har Finlands utbildningspolitiker lobbat för att
barn som går i första klass ska få börja studera andra språk, tidigare var det inte så.
Andra- och tredjespråk introducerades tidigare först senare, oftast under det andra
eller tredje skolåret. (Sajavaara, Pöyhönen & Luukka, 2007). Språkduschande är ett
fenomen som typiskt användes inom småbarnspedagogiken och innebär att
pedagogerna tar in ett visst språk eller vissa språk i undervisningen. Språken
introduceras för barnen och de får ”smaka” på vissa ord och fraser på språken. Det
kan exempelvis handla om hur barnen hälsar och introducerar sig själva på ett visst
språk. Språkduschande rekommenderas att ska införas senast i förskolan, detta på
grund av att barn lär sig språk effektivast då de är i yngre ålder. (Kuutti, 2010).
Kuutti (2010, s. 1) hävdar även att barnen gynnas av språkduschar eftersom deras
hjärnor kan lagra båda språken på samma plats i hjärnan, språken blir därmed
sammanlänkade och går att återkalla snabbare. Därmed går det enligt Kuutti (2010)
att anta att barnen snarare gynnas av tidig språkinlärning än att det skulle vara till
skada för dem. Tidig språkinlärning medför även mod och mer motivation till att
fortsätta lära sig nya språk i framtiden. Barnens intresse för språk kan därmed
påverkas i positiv bemärkelse med hjälp av språkduschar. Språkduschar går att
använda i alla sorters pedagogiska sammanhang och det rekommenderas att

10

Malin Åberg
språkduschar används speciellt då barnen själva visar intresse för något speciellt
språk (Kuutti, 2010).
Utöver språkduschar har språkbad blivit en del av den finska pedagogiken. Språkbad
har uppstått på grund av att vårdnadshavare har visat intresse och krävt mer och mer
utveckling gällande språkundervisningen. Vårdnadshavarna har varit aktiva inom
samtalet

om

språkets

betydelse

för

barnen

och

krävt

förnyelse

inom

språkpedagogiken. Språkbad är en etablerad undervisningsform i Finland trots detta
menar Harju- Luukkainen (2007) att det inte varit särskilt undersökt i Finland i
början av 2000-talet. Språkbad innebär att barnen lär sig ett andra språk vid sidan om
modersmålet, målet är att båda språken ska utvecklas sida vid sida. (HarjuLuukkainen, 2007). Barnet ges alltså en chans att lära sig ett andra språk utan att
försvaga eller bli av med modersmålet. Detta förebygger och utvecklar samtidigt
även elevens språkliga identitet, språkbadet medför därmed en naturlig möjlighet till
tvåspråkighet redan från en ung ålder. Språkbad ordnas från och med dagvården upp
till årskurs 9 i Finland. Språkbadet sker alltid i en social miljö där pedagogerna ger
språklig implicit input åt barnen. Språkbadet börjar antingen i dagvården eller senast
i förskolan. I början av grundskolan sker språkbadet nästan enbart på
språkbadsspråket men andelen minskar varje år, i årskurserna 7–9 sker
undervisningen nästan i lika stor andel på båda språken. (Nyquist, 2018, s. 71–72).
Utifrån det ovannämnda går det att dra slutsatsen om att språket är bundet till den
sociala och kulturella kontexten. Språkundervisningen är inte ett undantag från detta,
bland annat visar Glgu (2014) på att språk- och modersmålsundervisningen handlar
om att delvis stärka elevens identitet men också att utveckla och stödja identiteten.
Enligt Darvin och Norton (2017, s. 44–45) belyser identiteten vem individen är i
sociala sammanhang men också kulturella sammanhang, språket och kulturen går
hand i hand. Därmed blir det naturligt att identiteten formas i takt med samhälleliga
förändringar, såväl sociala som kulturella. Dessutom förändras och utvecklas
identiteten beroende av språket eftersom språket är människans sätt att uttrycka och
förstå den omgivande kulturella och sociala världen. Digitaliseringen är bland annat
ett fenomen som bidragit till samhällelig förändring och påverkar således också
barnens och ungdomarnas identitet i dagens läge. Sätten som barnen ser sig själva på
och omvärlden på har därmed förändrats en del sedan digitaliseringens början.
Möjligheterna till kommunikation är större och bredare och individen behöver
11

Malin Åberg
således reflektera över fler komponenter och kring vem hen är i världen på en
bredare nivå. (Darvin & Norton, 2017).

12

Malin Åberg

3 Att vara en språkmedveten pedagog

Språkmedvetenhet innebär att man är medveten om att språk finns överallt runt
omkring oss och att språk påverkar så gott som alla beslut och samhällsstrukturer.
Medvetenheten innebär inte att man bör kunna alla språk som finns utan att man
istället kan urskilja och förstå olika drag eller detaljer, en slags nyfikenhet och vilja
att lära sig ingår också i begreppet språkmedvetenhet. Förståelse för vilken roll
språket har i samhället, det vill säga den kommunikativa delen i språket är också en
central del av språkmedvetenheten. (Finkbeiner & White, 2017).
Utöver det ovannämnda är det tydligt att språkmedvetenhet är ett fenomen som
påverkar politik i allra högsta grad. Ett annat samband som också är påtagligt är att
språkmedvetenheten kan tänkas påverkas av globaliseringen. Det spekuleras även
huruvida språkmedvetenheten påverkar flerspråkigheten och mångfalden i vårt
samhälle. (Finkbeiner & White, 2017). Därmed går det att dra slutsatsen att det inte
rör sig om något enkelt begrepp och att språkmedvetenheten i sig kan tänkas vara
multidimensionerat. Språk som ett rörligt fenomen och som ett fenomen som
ständigt förändras och utvecklas kan man anse vara pelarna i medvetenheten.
Intresse och förståelse för hur språk fungerar i allmänhet samt hur och varför
människan använder språk är även de fenomen som hör till begreppet.
Språkmedvetenhet är med andra ord ett mycket brett begrepp och det är ett fenomen
som bygger på många olika delar inom många olika forskningsområden, inte minst
det sociolingvistiska forskningsområdet. (Finkbeiner & White, 2017).
Språkmedvetenhet är i sig ett ganska nytt fenomen som blev etablerat på 1970-talet.
Etableringen av begreppet språkmedvetenhet uppstod på grund av att pedagogiska
initiativ granskades i relation till engelskundervisningen i England under denna tid.
Bullock kommittén hade under denna tid börjat sätta fokus på att undervisningen i
engelska också skulle behandla hur språk fungerar och vad dess roll och funktion är i
samhället. Kommittén grundades på grund av att den engelska regeringen såg ett
behov av interventioner och forskning kring mångsidigare språkinlärning.
Kommitténs ordförande var Alan Bullock. År 1975 framställdes en rapport för
granskningen och interventionerna om språkmedvetenhet i det engelska skolsystemet
13

Malin Åberg
av Bullock kommittén. Syftet bakom dessa interventioner var dels att se hur många
skolor i England som redan hade tillämpat någon form av språkmedvetenhet i sin
undervisning men dels också att se hur en sådan förändring skulle stöda elever i att
bli mer medvetna och intresserade i moderna språk och också minoritetsspråk. Under
1980-talet stärktes detta engagemang och det politiska partiet för språkmedvetenhet
grundades, en kongress hölls för att stärka samarbetet och spridningen av
informationen kring språkmedvetenhet. Under 1990-talet blev språkmedvetenheten
en nationell rörelse i England och detta innebar att teorier om språkmedvetenhet
började formas och identifieras, forskarna på den tiden kunde exempelvis identifiera
fem olika domäner där språkmedvetenhet var den centrala funktionen. Exempel på
sådana domäner är språkets form, attityder och känslor samt identiteten. Dessa
domäner studerades mycket under 1990-talet. Det tidiga 1990-talet var också en
viktig tid för fenomenets spridning till resten av världen, fokus riktades till att införa
ändringar i läroplanerna primärt på grundskolenivå, senare har fenomenet fått
spridning till andra nivåer av utbildning. Under denna tid formades och etablerades
även föreningen för språkmedvetenhet i England, officiella namnet för föreningen är:
”Association for Language Awareness” (ALA). Detta ledde till att konceptet
språkmedvetenhet blev etablerat inom pedagogiken och utbildningsväsendet, stort
sätt i hela Europa under 1990-talet. (Finkbeiner & White, 2017).
Dagens språkpolitik och undervisningsväsen har med andra ord sina rötter i det sena
1900-talets England och det är inte konstigt att fenomenet har sina rötter i europeisk
tradition och politik. Detta är på grund av att även England starkt har influerats av
EU:s språkpolitik genom åren. EU:s riktlinjer gällande språk verkar med andra ord
vara av högt intresse och värde på allmän nivå genom hela Europa. Europa har med
andra ord en gemensam förståelse för intresset och vikten av språk. (Finkbeiner &
White, 2017).

3.1 Språkmedveten verksamhetskultur i läroplanen
För att definiera vad en språkmedveten verksamhetskultur i denna studies kontext
kan innebära är det nödvändigt att granska Gfpfs (2016), detta på grund av att
studiens sammanhang är pedagogiskt med fokus på småbarnspedagogerna och
småbarnspedagogiken. Därmed bör även dessa styrdokument beröras i denna studie.
14

Malin Åberg
Andra referenser kommer också att förekomma i relation till detta i avsnittet.
Begreppen språkmedvetenhet och verksamhetskultur definieras även i detta avsnitt
skilt för sig först och sedan som en helhet.
Verksamhetskultur syftar till ett specifikt handlingsmönster som skapats med tiden
genom socialt samspel och handlingsmönstret har influerats av historien och
kulturen där handlingsmönstret upplevs (Gfpfs, 2016, s. 28). Eftersom vi rör oss i en
specifik kontext som i detta fall är småbarnspedagogik finns det vissa drag som
karaktäriserar precis den sorten av verksamhetskultur och dessa drag är de som
syftar på själva kulturen inom en verksamhet. I kontexten småbarnspedagogik kan
man se att verksamheten karaktäriseras av bland annat specifika normer,
värderingar, mål som styr arbetet, kommunikation, samarbete och olika lärmiljöer.
Verksamheten består även av att organisera, planera, genomföra och utvärdera
verksamheten och arbetet som utförs. (Gfpfs, 2016, s. 28). Det som även utmärker
verksamhetskulturer är att handlingsmönstren kan skapas medvetet, omedvetet men
också helt oavsiktligt, ett exempel på mönster som är påtagligt inom
småbarnspedagogiken är att allt som sker ska vara pedagogiskt motiverat.
Pedagogerna måste med andra ord alltid ha en tanke bakom aktiviteterna och
aktiviteterna ska alltid vara utvecklande till sin natur, aktiviteten måste alltid grunda
sig i didaktiken och pedagogiken (Gfpfs, 2016, s. 28). Man kan med andra ord se att
metoderna och arbetssätten ska vara utvecklande och stödande för barnen. Därtill är
en av de viktigaste sakerna gällande småbarnspedagogiken att pedagogerna förstår
att de hela tiden agerar som modeller för barnen och att barnen genom att följa och
avspegla den vuxnas beteende skapar sina normer, attityder och vanor (Gfpfs, 2016,
s. 28). Utbildningsstyrelsen (2018, s. 5) har också i sitt dokument gällande
dagvårdens handlingsplan fastställt att verksamhetskulturen specifikt skall vara
stödande för språkutvecklingen och skall stöda barnen i att utveckla olika
kommunikativa uttrycksformer. Med andra ord kan man se att språken som barnen
redan är bekanta med skall stärkas, men de skall också bekanta sig och känna till
andra språk och kulturer men också olika sätt att kommunicera på.
Språkmedvetenhet innebär att man är medveten om att språken finns runt omkring
en och man är medveten om mångfalden av språken som finns i omgivningen och
att man på samma gång förstår att språket är en del av identiteten och att språk
15

Malin Åberg
bidrar med att man kan vara delaktig och aktiv i samhället. I småbarnspedagogiken
är det ovanstående hela tiden med precis som det gör i alla olika
verksamhetskulturer, men i den kontexten fokuserar man väldigt mycket på
kommunikation och samspel också, kommunikationen är också en central del av
språket och språkmedvetenheten hos den vuxna eller barnet. (Gfpfs, 2016, s. 30).
Man kan alltså tydligt se att begreppen överlappar varandra till en stor del och har
samband, språkmedvetenheten bidrar med innehåll och mening i verksamheten som
pågår inom (i detta fall) småbarnspedagogiken, verksamhetskulturen bidrar med att
vi kommer åt metoder och sätt att arbeta kring språk i denna kontext men påverkas
också av språk och den grad av medvetenhet vi har om språket och kulturen. Vi
kunde även tidigare konstatera att språk och kultur har ett tydligt samband och
bidrar stort till individens identitet, därför brukar man ofta tala om att språkinlärning
är stärkande för identiteten, man kan se att ordet ”identitet” återkommer många
gånger

i

pedagogernas

styrdokument

i

samband

med

språkinlärning

(Utbildningsstyrelsen, 2018).
I relation till Gfpfs (2016) går det att urskilja liknande beskrivningar av begreppet
språkmedvetenhet i Glgu (2014). I Glgu (2014, s. 28) beskrivs språkmedveten dock
på en högre abstraktionsnivå än i Gfpfs, det går att urskilja att fokus ligger på att
synliggöra och diskutera kring språkets och kulturens påverkan för individen och
samhället i Glgu (2014). Skillnaden kan uppfattas som att man verkligen diskuterar
språkmedvetenheten i grundskolan medan detta inte händer lika mycket på
förskolenivå ännu, att få upp intresset för språk och att synliggöra det är viktigast i
förskolan och i småbarnsverksamheten. Attityder som finns gentemot olika språk
och folkgrupper är också något som synliggörs mer aktivt på grundskolenivå (Glgu,
2014). Utöver detta beskrivs fenomenet i sig på samma sätt i båda styrdokumenten.
Härtill

går

det

även

att

belysa

sambandet

mellan

flerspråkighet

och

språkmedvetenhet här, flerspråkighet är nämligen en form av mångfald och
mångfald är något som vill belysas med hjälp av språkmedvetenhet (Glgu, 2014).
Enligt Glgu (2014, s. 28) är alla individer i skolans gemenskap flerspråkiga och
därmed behöver pedagogen visa på att hen värdesätter språk och att olika språk kan
och skall användas parallellt i skolan.

16

Malin Åberg
Utöver detta kan man också se att dagvården eller förskolan är och skall beaktas
som sociala miljöer där det sker interaktion mellan såväl barnen som de vuxna, man
kan alltså se att verksamhetskulturen är social och präglas av kommunikation mellan
pedagogerna, mellan barnen men även hemmet och dagvården (Norling, 2015, s.
10). Den språkliga verksamhetskulturen i sig kan man se att präglas av kulturen och
sammanhanget (dagvård eller förskola), interaktionen och kommunikationen mellan
olika aktörer men också i barnens lärandeprocesser (Norling, 2015, s. 9–11). Enligt
Norling (2015) har PISA-test och olika utvärderingar visat på att barnen presterar
allt sämre i dagens skolvärld och detta kan tänkas bero på att det sätts för mycket
fokus på tidiga språkliga interventioner på individuell nivå istället för att försöka få
en

bättre

förståelse

av helheten.

Norling

(2015,

s.

9–11)

menar

att

verksamhetskulturens innersta kärna kan anses vara processerna och den utveckling
som sker i barnets tänkande, emotioner och handlande. Med processer avser man
alla aktiviteter som finns, aktivitet kan man se som arbetsmoment eller
arbetsuppgifter. Alla aktiviteter kräver aktivt deltagande av människan, man kan se
att många aktiviteter som följer varandra bildar en process. (Ahlin & Marcusson,
2017, s. 16). Det skulle med andra ord vara viktigt för barnen att bemötas och på
basen av processer och större helheter istället för individuellt på detaljnivå. Detta
kan man se att skulle innebära att fokusera mer på hur barnen tar sig från punkt a till
punkt b, vad de upptäcker, hur deras tänkande förändras och hurdana frågor de
frågar samt hur de svarar. Det viktiga är att bemöta barnen som en enhetlig grupp
och inte att fokusera enhetligt på individen, gruppdynamiken är därmed av stor
betydelse i verksamheten. Utgår man ifrån denna syn på språkinlärning och en
språkmedveten verksamhetskultur kan man slutleda att lärandet skall ske på barnens
villkor och att man skall utgå ifrån att barnen är intresserade av. Pedagoger
uppmuntras också att utgå från vad barnen redan har med sig i sin ”ryggsäck” då de
arbetar språkstödjande. (Norling, 2015).

3.2 Förväntningar på pedagogerna gällande barns
språkutveckling
Frågan om hur den pedagogiska verksamheten skall se ut och vad som förväntas av
pedagogerna kring detta är centralt i denna studie. Det har konstaterats att det i själva

17

Malin Åberg
verket inte ännu finns tillräckligt med forskning om detta och att det behövs mer
forskning kring hurdan en språkmedveten pedagog ska vara och metoder som lämpar
sig allra bäst för att stöda barns språkliga utveckling på ett ändamålsenligt sätt
(Finkbeiner & White, 2017).
Fastän det ser ut att finnas relativt lite forskning om hurdan en god språkstödjande
pedagog skall vara har Utbildningsstyrelsen (2018) utarbetat en handlingsplan för
småbarnspedagoger som innehåller vissa riktlinjer för hur pedagogerna skall agera i
verksamheten, med andra or vad som förväntas av pedagogerna. Pedagogen skall
vara språkmedveten men också välrustad med teori om barns språkutveckling för att
primärt kunna kartlägga barnets utveckling men också upptäcka om barnet har
försenad eller avvikande språkutveckling. Pedagogen är språkmedveten då hen
använder närmiljön till sitt förfogande i verksamheten och använder sig av mycket
variation i undervisningen. Hen skall också ha ett kroppsspråk som visar på att hen
lyssnar och tar in det som finns runtomkring hen, men också att hen accepterar,
välkomnar och är medveten om olika språk och kulturer i miljön. Pedagogen skall
också fungera som språklig förebild för barnen, något som pedagogen själv behöver
vara mycket medveten om. Intresse i barnet är även en sak som förväntas av
pedagogen och som anses vara den största byggstenen i kommunikationen i dess
helhet. Pedagogen bör också ständigt sträva till att öka tillfällen då barnen kan ställa
frågor och ta initiativ i att uttrycka sig. Deltagande i fortbildning, olika verkstäder
och implementerande av interventionsprogram är aktiviteter som pedagogerna
förväntas delta i ständigt för att upprätthålla och utöka sin medvetenhet och sina
kunskaper. Därtill förväntas pedagogerna exempelvis med hjälp av checklistor eller
loggande att dokumentera verksamhetens utveckling och vad som sker inom
verksamheten. (Utbildningsstyrelsen, 2018).
Verksamheten kan eventuellt också se ganska olika ut beroende på hurdana teorier
pedagogerna är utrustade med och den kontext och kultur som de befinner sig i, men
vissa metoder och arbetssätt förespråkas mer än andra i verksamhetsplanen. Lekfull
och varierande lärmiljö är två arbetssätt som lyfts upp i verksamhetsplanen som
ytterst viktiga. Genom lek och utforskande kan barn ges de bästa möjligheterna att
uttrycka sig. De olika lärmiljöerna ger barnen en bredare förståelse för omvärlden
och hur språket fungerar. Barnets intresse och utveckling i skriftspråket utvecklas
18

Malin Åberg
även bäst genom varierande arbetsmaterial, högläsning och arbete som innefattar
bilderböcker av bred variation. Variation gällande gruppstorleken förespråkas även
som något positivt och läsande i smågrupper anses vara positivt för den språkliga
utvecklingen. Bokprat, biblioteksbesök och samarbete med hemmen anses vara
centrala metoder och arbetssätt i verksamheten och samtal med barnen prioriteras
högt. Förskolan eller daghemmet kan exempelvis erbjuda bokkassar som barnen kan
ta med sig hem, ett annat exempel kan också vara att det finns en boklåda som man
arbetar utgående ifrån. Pedagogerna är också uppmuntrade till att använda språk och
kommunikation

som

stöttar

och

utmanar

barnen

i

sin

utveckling.

(Utbildningsstyrelsen, 2018). Enligt Björk-Willén, Gruber och Puskás (2013) kan
sång och musicerande vara bra metoder för att utveckla språklig medvetenhet
eftersom sången kan belysa olika språkljud på ett annorlunda sätt och är också ett sätt
att visa på hur varierat språkanvändningen är. Därtill skall objekt nämnas och
diskuteras i närmiljön, elevernas vokabulär utökas med hjälp av att diskutera och
observera omgivningen (Björk-Willén, Gruber & Puskás, 2013).
Med andra ord går det att konstatera att det finns en hel del förväntningar på
pedagogerna och en hel del metoder att använda sig av i den språkmedvetna
verksamhetskulturen. Det går härmed att konstatera att det rör sig om väldigt
komplexa mångfasetterade fenomen och strukturer i samhället.

19

Malin Åberg

4 Material och metod
I detta kapitel kommer det att framkomma hur studien har utförts, med andra ord
vilken datainsamlingsmetod, analysmetod och forskningsansats som använts för att
utföra studien i sin helhet. Etiska principer för kvalitativ forskning kommer också att
redogöras för i detta kapitel.

4.1 Syfte och forskningsfrågor
Syftet med forskningen är att studera hur småbarnspedagoger arbetar och tar i
beaktande flerspråkighet och språkmedvetenhet i sin verksamhetskultur. Det är
också meningen att få en bild av hur pedagogerna tänker kring potentiella
möjligheter med en verksamhetskultur som fokuserar på språkmedvetenhet och
uppmuntrar barnen att behålla och utveckla det språk de redan talar.
Mina forskningsfrågor är följande:
Forskningsfråga 1: Vilka metoder berättar småbarnspedagogerna att de använder
sig av för att stöda flerspråkighet i sin verksamhet?
Forskningsfråga 2: Hurdana förhållningssätt går det att urskilja att pedagogerna har
gentemot den språkmedvetna verksamhetskulturen?
I enlighet med syftet formulerades forskningsfrågor som också kan svara på syftet i
sin helhet. Frågor som är enkla och kan besvaras både med hjälp av materialet och
den befintliga teorin. Därmed valde jag att försöka se vilka metoder som
småbarnspedagogerna berättar att de använder sig av för att främja en
språkmedveten verksamhetskultur. Tanken är också att ge en inblick i varför
pedagogerna uttrycker sig om precis dessa arbetsmetoder, ge bakomliggande
förståelse för hur de uttrycker sig om detta. Forskningen är diskursiv, det innebär att
försöka se vilka stora fenomen i samhället som kan ligga i bakgrunden för hur de
yttrar sig gällande sina förhållningssätt till språkmedveten småbarnsfostran.
Småbarnspedagogerna diskuterar kring aspekter som kan vara positiva men också
20

Malin Åberg
negativa med en språkmedveten verksamhetskultur, därför anser jag det vara
relevant och värt att fördjupa mig i. Datainsamlingsmetoden valdes enligt formatet
på syftet och forskningsfrågorna. Metoden som används för att samla in material till
forskningen är av kvalitativ natur. Detta på grund av att en diskussion medför
åsikter, tankar och uppfattningar angående informanternas sociala verklighet. För
genomförande, bearbetning och analysering av material används i denna studie
kritisk diskursanalys.

4.2 Etnometodologi som forskningsansats
Fortbildningsprojektet språkpärla som står som grund för denna studie kan ses som
ett etnometodologiskt forsknings- och utvecklingsprojekt, detta på beror i stort sätt
på att man inom etnometodologi gör ett slags socialt experiment eller forskning som
man med hjälp av vill framhäva det djupare förståelser om verkligheten som finns i
det som informanterna uttrycker. Det kan emellertid handla om mer djupgående
sociala strukturer eller ideologier eller kulturella fenomen som finns inbäddande i det
vardagliga som studeras i denna typ av studie med denna specifika ansats.
Etnometodologi anses vara ett angreppsätt som främst används i kvalitativa studier
eftersom ansatsen tillåter forskaren och informanterna socialt samspel med varandra
och för att man med hjälp av denna ansats kan upptäcka uppfattningar, tankar och
mönster hos informanterna. Därmed kan man se att denna ansats är lämpad för ett
projekt som Språkpärla eftersom projektet har som mål att se på de vardagliga
strukturerna i pedagogernas vardag och genom exempelvis diskussion framhäva mer
djupgående strukturer, det vill säga diskurser som finns i diskussionerna. (Have,
2004).
Det finns ett antal aspekter till som är viktiga att komma ihåg då man utför en studie
vars ansats är etnometodologi, först och främst skall projektet och forskningen ha
sociologisk karaktär. Det som undersöks är språket och den sociala interaktionen, det
vill säga hurdana gemensamma uppfattningar om världen som en grupp har. Det är
den gemensamma uppfattningen eller en sorts koncensus inom gruppen och
diskussionen som undersöks. (Have, 2004) Enligt Have (2004) är denna ansats mest
använd som verktyg för att förstå diskussioner, man använder alltså ansats främst då

21

Malin Åberg
man specifikt vill att informanterna beskriver och diskuterar vanliga vardagliga
fenomen som man senare analyserar. Ansatsen används även då man har som avsikt
att hitta diskurser i det som informanterna uttryckt i sina diskussioner,
etnometodologi beskrivs även som en ganska svårförståelig ansats som även kan
anses ha ganska diffus karaktär. Detta kan bero på att det är svårt att analysera
diskussionerna eller det man hör och ser inom en fortbildning objektivt. (Have,
2004). Därmed kan man dra slutsatsen att etnometodologi är en naturlig aspekt i
denna studie eftersom det som analyseras är diskussioner om det alldagliga där
forskaren skall hitta en djupare innebörd.
Det finns dock några problem som forskaren kan stöta på i projekt som har denna
ansats. Det vanliga problemet som uppstår är att det kan vara svårt att se vad
informanterna menar att är vedertaget och sunt förnuft speciellt då de diskuterar
fenomen som gäller deras arbete eller arbetsmiljö. Detta på grund av att en person
som arbetar med något specifikt redan anser att allt de gör är självklart och att de
agerar med sunt förnuft. Det som sker då är att forskaren har svårt att avgöra vad
informanterna egentligen anser att vara självklart och tappar därmed objektiviteten
eftersom forskaren måste förhålla sig till att det kan finnas en viss avvikelse i
materialet, det vill säga att allt som verkar vedertaget möjligtvis inte är det. Därmed
kan det vara bra att som forskare iaktta hur koncensus, det vill säga hur många,
exempelvis pedagoger, som tycker lika om någonting. (Have, 2004).
Etnometodologi är med andra ord en ansats som har utvecklats på grund av att det
har funnits ett behov att se på själva interaktionen och diskussionen mellan
människor och se om människan har sunt förnuft och har någon sorts uppfattning om
att något är på ett visst sätt. Ansatsen utvecklades och prövades särskilt på 1960-talet
då en forskare vid namn Garfinkel prövade etnometoder i större utsträckning.
Garfinkel ville pröva hurdana resultaten blir ifall man bryter mot förväntningarna hos
informanterna på olika sätt, det vill säga stör eller bryter tankemönstret om att
någonting är på ett visst sätt, detta ledde till att etnometodologi började användas i
gruppsamtal istället för enskilt eftersom man är intresserad av att se om variationen i
åsikter om vad som är det rätta kan ändra det vedertagna som de flesta menar att är
sant. Det stora målet är att se till vilken slutsats gruppen kommer då de bryter
varandras tankar och åsikter. (Have, 2004).
22

Malin Åberg

4.3 Datainsamlingsmetod
Datainsamlingsmetoden i detta arbete är av kvalitativ natur, detta på grund av att data
inte kan mätas med matematiska principer och data har inte samlats in med hjälp av
enkäter eller andra kvantitativa lösningar utan samtal har bandats in och analyserats
(Christoffersen & Johannessen, 2015) Det som karaktäriserar kvalitativa metoder är
att de baserar sig på individens egna subjektiva tankar och åsikter, med andra ord kan
man se att det handlar om individens egna uppfattningar gällande hens sociala
verklighet.
I kvalitativa studier vill man komma åt innebörden i talet, skriften eller
observationerna man gör, medan man i kvantitativ forskning vill hitta något
sanningsenligt i sin studie med hjälp av korta och nästan identiska frågor för att
standardavvikelsen ska bli så liten som möjligt, man vill alltså med hjälp av sina
frågor eller påståenden få informanterna att svara så sanningsenligt som möjligt.
(Christoffersen & Johannessen, 2015, s. 15–16). I denna avhandling handlar det om
att informanterna försöker skapa en gemensam förståelse gällande fenomenen som
diskuteras, vilket också kan ses som karaktäristiskt i kvalitativa studier (Widerberg,
2002). En av de största skillnaderna mellan kvalitativ och kvantitativa metoder är att
den kvalitativa är mer flexibel och tillåter interaktion mellan informanten och
forskaren, detta kan dock även drabba resultaten och rapporteringen av resultaten
speciellt ifall forskaren inte fungerar forskningsetiskt korrekt i den stunden som
samtalet eller exempelvis intervjun utförs. I kvalitativa studier är interaktionen med
andra ord till hög grad spontan, men man kan också säga att den är relativt fri,
eftersom informanter eller informanterna får utrycka sig med egna ord och fritt och
frågorna de svara på eller fenomenen de diskuterar är öppna, det vill säga fria från
vägledning eller ställningstagande som i sin tur kunde leda till att informanten inte
svarar sanningsenligt på frågan i den stunden utan svarar så som hen tror att
forskaren vill att man ska svara. Kvalitativa metoder kan man därmed säga att inte är
helt oproblematiska, det finns mycket man som forskare måste beakta under
processens gång. Jämförbarheten är ett av de största problemen som ofta uppstår i
kvalitativa studier, detta innebär alltså att det är svårt att jämföra med tidigare

23

Malin Åberg
forskning eller göra om en exakt likadan forskning en gång till på grund av att alla
personer uttrycker sig och tänker på olika sätt och även samma person som redan
blivit intervjuad kan svara annorlunda på samma frågor man frågat eller ha andra
tankar än de hen tidigare uttryckt i en diskussion. (Christoffersen & Johannessen,
2015, s. 15–16). Enligt Kvale och Brinkmann (2014, s. 15) är kvalitativa
insamlingsmetoder speciellt bra metoder om man vill inhämta kunskap om personers
erfarenheter, känslor, attityder, värderingar och uppfattningar. Det är specifikt
uppfattningar, värderingar och åsikter jag vill ta fasta i denna undersökning: en mer
djupgående analys om hurdana uppfattningar dagvårdspersonalen har gentemot
språkmedveten verksamhet på sina arbetsplatser.
Ifall man bestämt sig för att använda sig av kvalitativa datainsamlingsmetoder, bör
man vara medveten om att det finns en viss skevhet i utsagorna som informanten ger
och att detta kan medföra att materialet kan vara svårtolkat på grund av skevheten
(Bell, 2006). Ordbokens definition av skevhet (bias) är förvrängning av omdöme,
vilket i denna kontext syftar på förutfattade uppfattningar (Bell, 2006, s. 167).
Därmed kan man dra slutsatsen att skevhet innebär att man har en oriktig eller
förvrängd bild av någonting. Skevheten uppstår ofta omedvetet, eftersom
informanterna och forskarna självklart är människor och inte maskiner, vilket man
måste förstå då man intervjuar någon (Bell, 2006, s. 158–156, 167). Skevheten kan
komma till uttryck hos informanterna på olika sätt. Enligt Bell (2006, s. 167) kan
forskaren med sitt kroppsspråk eller ljud i bakgrunden påverka informanterna, vilket
leder till skevhet. Informanterna kan därmed bli påverkad på olika sätt under
samtalet. Skevheten uppstår oftast omedvetet under tiden då samtalet pågår.
Informanten kan i värsta fall uttrycka någonting som hen av någon orsak tror att
forskarna eller potentiellt någon annan informant vill höra. Skevheten kan dock
också uppstå i ett senare skede, nämligen då forskaren analyserar data och skall
framställa den, detta beror på att forskaren även har sina egna förutfattade meningar
och föreställningar om vad informanten menar men också gällande hur resultaten av
studien kommer att se ut. Man behöver därför som forskare vara medveten om att
skevheten inte bara existerar hos informanterna utan också hos sig själv, därmed får
man vara försiktig som forskare med att inte generalisera för mycket då man
analyserar och diskuterar materialet och resultatet. Valet av litteratur kan också
stärka skevheten hos forskaren eftersom det finns risker att forskaren endast väljer
24

Malin Åberg
sådant material som stöder hypotesen eller resultaten, därmed kan man se att
objektiviteten är viktig för forskaren att behålla under hela processen. (Bell, 2006, s.
167–168.)
Materialet som analyserats i denna studie har samlats in med hjälp av
fokusgruppsdiskussioner. Denna typ av diskussioner karaktäriseras av att ungefär 6–
8 individer diskuterar vissa teman som har valts ut på förhand. Diskussionen
handleds av en forskare eller en handledare. Individerna som diskuterar ska ha
gemensamma bakgrunder i temana som diskuteras, i denna studie har alla
gemensamt att de arbetar inom småbarnspedagogik. Alla respondenterna är dock inte
från samma instanser och alla arbetar inte heller med barn i samma ålder. Någon
eller några gemensamma nämnare hos respondenterna behövs dock för att kunna
utföra en fokusgruppsstudie. (Morgan, 1998, s. 2). Fokusgrupper används oftast då
en organisation eller ett företag vill få information om hur arbetsgemenskapen ser ut
och känns för de arbetande eller exempelvis då de vill samla information om vad
som fungerar eller inte fungerar inom gemenskapen. Detta närmandesätt används
primärt för att ge en inblick i förhållanden, ideologier och arbetssätt som behöver
förändras inom en viss instans. Inblicken i det som kan utvecklas inom instansen är
emellertid mervärdet som fokusgrupperna medför. I denna typ av forskning där syftet
är att få en inblick i såväl instansens funktion men även individens funktion inom
instansen var fokusgruppsdiskussioner därmed lämpliga. (Morgan, 1998, s. 4–5).
Fokusgrupper ger även en mer ändamålsenlig uppfattning om hurdana kollektiva
tankar och resonemang som finns inom en viss instans. Detta är även något som är
viktigt att poängtera i denna studie eftersom de kollektiva mönstren är av särskilt
intresse i denna studie. Det som granskas är med andra ord gemensamma
uppfattningar eller diskurser som grupperna har om vissa teman inom deras yrke som
pedagoger. (Liamputtong, 2015).
I denna studie har metoden som jag nämnde tidigare varit kvalitativ diskussion med
ett format som kallas SWOT-analys. Förkortningen SWOT står för orden: styrkor
(eng. strenght), svagheter (eng. weakness), möjligheter (eng. opportunities) och hot
(eng. threaths). Styrkor och svagheter syftar oftast på själva enhetens styrkor och
svagheter medan möjligheter och hot kan uppfattas som yttre faktorer eller något
som påverkar verksamheten i sig. Vanligen används SWOT-analys då företag skall
25

Malin Åberg
utveckla och fastställa sina marknadsföringsplaner men metoden har även börjat
användas i forskning inom humaniora. Därmed har litteratur kring SWOT-analys
mest funnits att hämta inom kategorin marknadsekonomi. (Westwood, 2006, s. 33).
Enligt Ahlin och Marcusson (2017, s. 106) kan SWOT-analyser även fastställa vilka
behov en organisation eller verksamhet har, SWOT-analyser används emellertid för
att utveckla en enhet eller aktivitet men också att bedöma den. I denna studie kan
man se i bakgrundskapitlet att studien bygger på en fortbildning som utvecklats i
forskningssyfte men också utvecklingssyfte, därmed kan man se att jag med hjälp av
denna studie medför och har för avsikt att visa på utveckling inom småbarnsfostran
med mångspråkighet i fokus. I det stora hela beskriver Westwood (2006, s. 37) att
SWOT-analysen är ett sätt att framhäva processen eller olika processer inom en viss
aktivitet eller en viss organisations verksamhet, därtill kan man säga att alla SWOT
analyser som görs utgår från ett fenomen som redan är fastställt och som är
analyserbart, man behöver ha klart för sig vad det är som skall diskuteras för att
kunna göra en djupgående SWOT-analys.

4.4 Val av informanter och genomförande
Denna studie är en del av forskningsarbetet och utvecklingsprojektet Språkpärla.
Materialet som fanns tillgängligt bestod av 41 primärdeltagare och 165
sekundärdeltagare. Bergroth och Hansell (2020) menar att inkludering av
sekundärdeltagare ger forskningen en högre grad av tillförlitlighet. Detta på grund av
att det är fler personer som uttrycker sig och diskuterar diskurserna. Det ger alltså ett
bredare tolkningsplan för forskaren och det är mer pålitligt att göra slutsatser på
basen av ett större sampel. (Kvale & Brinkmann, 2014). Projektet började med en
fortbildningskurs

för

ca 90 deltagande småbarnspedagoger.

Deltagande

i

fortbildningen var öppen för alla småbarnspedagoger för att så många som möjligt
skulle delta i den. Det som behandlades under kursen var olika forskningsbaserade
råd och tips om hur pedagogerna kan utveckla och få till stånd en mer språkmedveten
verksamhetskultur

i

dagvården.

För

att

uppnå

en

mer

språkmedveten

verksamhetskultur och för att få en inblick i hur pedagogerna arbetar eller inte
arbetar kring det bestämde forskarna sig för att samla in material i form av

26

Malin Åberg
diskussioner med SWOT-analys som grund för att få en inblick i pedagogernas
uppfattningar kring dessa fenomen. (Bergroth & Hansell, 2020). De 90 deltagarna
under första fortbildningstillfället fick ett SWOT- schema med sig som de ombads att
fylla i och diskutera med sina kollegor på arbetsplatserna. Det som diskuterades var
sex olika diskurser gällande språkmedvetenhet som hade formats och uppstått under
förberedelse inför fortbildningen men också under första tillfället. Dessa diskurser
var följande: Språkutveckling, tvåspråkig undervisning, finsk- svensk tvåspråkighet,
tidig språk inlärning, mångkulturellt samhälle och minoritetsspråk och annan
flerspråkighet.
Under följande fortbildningstillfälle delades deltagarna in i smågrupper för att
diskutera de ifyllda SWOT:arna de diskuterat med sina kollegor på arbetsplatserna.
Deltagarna delades in i 4–5 personers grupper. Deltagarna skulle diskutera mer
utförligt om vad de hade resonerat kring under förra diskussionen och försöka finna
gemensamma uppfattningar och eventuella nya uppfattningar om diskurserna som
diskuterats. Forskarna och projektledarna var på plats då diskussionerna hölls men de
deltog inte aktivt utan observerade endast. Enligt SWOT-analysen, skulle de även
diskutera och fundera kring vilka styrkor, svagheter, möjligheter eller hot som en
språkmedveten verksamhetskultur kan medföra på arbetsplatsen. Informanterna
skulle diskutera utgående från sex olika identifierade samhälleliga diskurser. Totalt
hade 165 pedagoger varit med och diskuterat SWOTarna i sina egna arbetsmiljöer
men materialet som använts i denna studie representeras av 41 informanter.
(Bergroth & Hansell, 2020).
Materialet som analyserades var färdigt grovt transkriberat och ingen ytterligare
transkribering var nödvändig. Citaten som används i resultatredovisningen och som
illustrerar diskurserna har inte ändrats från sin ursprungliga form utan har bevarats så
som de skrivits ner under transkriberingen.

Detta på grund av att studien är

diskursiv, det sett som respondenterna uttrycker sig på har betydelse för denna
studie, för att klargöra exempelvis olika ideologier eller attityder som pedagogerna
uttrycker. Inspelningarna av diskussionerna användes inte i denna studie eftersom det
anses mer ändamålsenligt att använda sig av skriven text i diskursiva studier. Detta
på grund av att texter är autonoma och är helt separerade från ”författarens”
intensioner samt från de ursprungliga mottagarna. (Smeds-Nylund, 2019, s. 19).
27

Malin Åberg
Därmed har forskaren med andra ord en mer objektiv insikt i materialet. Skulle
materialet ha lyssnats till skulle överflödig information samt respondentens
personliga drag och tonlägen i rösten möjligen kunnat påverka forskarens tolkningar
ytterligare. (Smeds-Nylund, 2019). Inspelningarna var inte heller tillgängliga till att
börja med och det var rekommenderat att använda sig av det skrivna materialet.
Möjligheten att lyssna på något specifikt stycke i texterna fanns, men det var avsett
för att klargöra något oklart inom stycket. Sammanlagt fanns det nio grupper och i de
flesta grupper fanns det fem deltagare men i några grupper fanns det fyra deltagare.
Jag valde att fokusera på två gruppers texter eftersom arbetsinsatsen i denna studie
ligger i att prova och applicera en metod som tidigare inte används i en stor
utsträckning inom Åbo Akademis forskning. Därmed går det att välja ut det en viss
mängd data och prova metoden mot det data som valts ut. I ena gruppen deltog 4
deltagare och i den andra 5 deltagare, analysen i denna studie består därmed av 9
deltagares utsagor och diskurser. Fortbildningarna utfördes i tre olika tvåspråkiga
kommuner, dessa har inte omnämnts i materialet för att ytterligare skydda
respondenternas konfidentialitet. (Bergroth & Hansell, 2020) Därmed representerar
materialet personer från åtminstone tre olika kommuner, grupperna som skulle
analyseras var således uppdelade i tre ytterligare sektioner eller grupper enligt
kommun. Valet av de grupper som skulle presenteras i denna studie blev därför att
initialt välja en grupp från varje kommun. Trots detta blev det senare klart att
texterna innehöll stora mängder av användbart data för denna studie, materialet
behövde därmed begränsas för att göra avhandlingen mer läsbar och tydlig. Därför
valdes en grupp bort ur analysen, i gruppen som valdes bort hade dock samma teman
och diskurser som belystes i diskussionen så analysen är därmed inte påverkad av
detta beslut på någon större nivå.
Utöver detta var materialet anonymiserat, vilket innebär att det inte går att identifiera
respondenterna utifrån transkriberingarna. I materialet går det att urskilja när
respondenten byts och det är en ny person som uttrycker något, men detta görs med
hjälp av markeringar och inte med namn. Dessa angreppsätt har tillämpats i enlighet
med forskningsetiska principer, med andra ord för att minimera hur mycket personlig
information påverkar tolkningen av materialet. Mer om etiska principer som
tillämpats kan man läsa i del kapitlet 4.6.
28

Malin Åberg

4.5 Bearbetning av data och analys
När jag skulle bearbeta och gå igenom data som fanns började jag med att läsa igenom
en gång båda gruppernas diskussioner för att få en överblick om vad som möjligen
finns att beröra mer på djupet i texterna och vilka diskurser som berörs i utsagorna,
sedan skrev jag ner mina iakttagelser skilt för sig i ett eget dokument. Jag kunde
exempelvis se att globaliseringsfenomenet fanns med som en underliggande diskurs
såväl som invandringskrisen. Dessa fenomen går att urskilja i pedagogernas tal
exempelvis då de använder fraser som att ”vyerna vidgas” och att de talar om barn
med annan kultur och bakgrund med ord som ”dom”, ”de har sin egen grej”.
Pedagogerna menar också att globaliseringen och digitaliseringen har lett till lättare
åtkomst av material och resurser, ”youtube” är exempelvis en bra plattform. Följande
steg var att göra en fördjupad granskning, att se vilka utsagor som stämmer överens
med de iakttagelser jag gjort i första materialgenomgången och skrev jag ner
utsagorna som stämde överens in i samma dokument under de övergripande
diskurserna. När jag gjort detta började jag se vad som kan vara gemensamt för de
olika utsagorna och grupperade dem, exempel på detta är att jag lade alla utsagor som
har att göra med metoder under diskursen didaktik. Jag grupperade dem enligt diskurs,
med andra ord försökte jag hitta underliggande orsaker i materialet till varför
pedagogerna uttryckte sig så som de gjorde och gruppera utsagorna enligt det. Jag
ville alltså få ett grepp om vilka fenomen eller kontexter i välden som kan tänkas
påverka informanternas resonemang. Med andra ord har jag använt mig av
diskursanalys som analysmetod för detta arbete, i resultatredovisningen kan man se
hur jag gått till väga mer noggrant (se kapitel 4). För att förstå hur jag gjort då jag
analyserat och för att förstå resultaten måste man dock veta vad diskursanalys innebär.
Det finns tre olika angreppsätt man kan använda sig av då man arbetar med diskurser,
den som jag valt kallas kritisk diskursanalys. Diskursanalysen har sin grund i att allt
språkbruk är i kommunikativt syfte, att språket är i konstant förändring och rörelse, det
handlar med andra ord om aktiviteter. Språket är symboler med vilka vi uttrycker
verkligheten och därmed blir språket kategoriserande och beskrivande, då man
utrycker sig om exempelvis något som handlar om hur man kan utbilda sina elever
talar man alltså inom en viss genre eller vad vi i detta sammanhang kallar diskurs,
diskursen skulle i detta exempel vara den pedagogiska eller didaktiska diskursen. Man
29

Malin Åberg
måste också komma ihåg att diskurser är sociala till sin natur och de är såväl produkter
av sociala samverkan och att de omformas och ständigt specificeras och ändrar sin
form enligt mänsklig social interaktion. Den sociala praktiken är alltså det som står i
fokus för kritisk diskursanalys, delvis har man texten i sig och i texten kan man hitta
underliggande praktiker och orsaker till varför texten är som den är. (Winther &
Phillips, 2000, s. 72–75). Detta har jag gjort i min analys, jag har med andra ord två
texter som jag diskuterar med hjälp av diskursiva metoder för att hitta det
bakomliggande i texterna, det som naturligtvis är svårt är att diskurser man hittar inte
behöver vara sanningen som står bakom utsagan, man måste förstå att ingen diskurs är
mer sann eller falsk än någon annan och man måste inse att de ofta också går in i
varandra eller står sida vid sida. Vissa tolkningar som forskaren gör är inte lika valida
som andra, detta innebär att diskurserna och studien är öppen för vidare tolkning och
forskning. Därtill är det viktigt att förtydliga att en diskursanalys bygger på
respondenternas tolkning av världen, det vill säga tolkningen som respondenten har av
världen och inte världen som den verkligen är. (Smeds-Nylund 2019; Winther &
Phillips, 2000).
Kärnan i ett kritiskt diskursivt arbete är den sociala praktiken, det vi gör, hur vi
producerar texter är det viktiga och därmed ger innehållet i texten en bild av
verkligheten som personen eller personerna i socialt samspel uttrycker. För att så
tydligt som möjligt besvara vad en diskurs är i sig skulle man kunna säga att den är en
beskrivning av en viss aktivitet, åtminstone när det handlar om den kritiska
diskursanalysen. (Winther & Phillips, 2000). Enligt Widerberg (2002, s. 168–169)
skall man i sin diskursiva analys redogöra för diskurser som återkommer frekvent eller
som verkligen alla ”röster” i texten understryker, om man upptäcker någon diskurs
som inte återkommer behöver denna inte nämnas eftersom man i en diskursanalys vill
få tag på de större diskurserna i texten för att syfta på en större helhet. Vidare kan man
även se att diskursanalys är väldigt nära besläktad med meningsanalys eller allmän
språkanalys och det är språket och uttrycket man emellertid studerar då man gör en
diskursanalys, men vissa studier sätter mer tyngd i att föra fram själva diskursen och
tar inte så mycket hänsyn till specifika begrepp eller uttrycksformer i resultatet, denna
studie kommer att vara av sådan natur. Jag vill alltså analysera diskursen, vad som
ligger bakom det informanterna säger och inte hur de säger det eller vad vissa ordval
kan syfta på eller vad det är som informanterna inte säger. (Widerberg, 2002). Man
30

Malin Åberg
kan sammanfattande säga att när man talar om diskurser menar man sociala aktiviteter
som visar på ett större sammanhang eller en så kallad trend, man kan även se att
forskare inte är helt ense om huruvida diskursanalys är en analysmetod eller mer av ett
perspektiv eller angreppsätt, därmed kan man konstatera att denna metod är komplex
till sin natur (Widerberg, 2002).
I resultatkapitlet har jag strukturerat min analys och mina resultat genom att ha
forskningsfrågan som övergripande rubrik och sedan har jag svarat på den i löpande
textformat med exempel från texterna jag utgått ifrån och har då relaterat till olika
diskurser och fenomen som kan ligga i grunden för att texten uttrycker det den
utrycker. Jag har försökt relaterat till diskurserna i en rangordning från den mest
övergripande aktiviteten (diskursen) till den som är mindre synlig, detta på grund av
att litteraturen jag läst inte ger några specifika instruktioner på hur jag skall strukturera
min analys utan menar att man mer kan utgå från något som kallas diskursordningar.
Enligt Winther och Phillips (2000, s. 76–77) innebär detta att man försöker se möjliga
kommunikativa mönster i diskursen och på det viset kunna avgöra på någon nivå
vilken diskurs eller aktivitet som väger högst. Eftersom detta synsätt i sig är diffust har
jag inte rangordnat diskurserna i min text enligt någon viktighetsordning utan mer
enligt vad som är mest påtagligt och mindre påtagligt i texten, detta på grund av att
man egentligen inte kan säga att någon diskurs är viktigare eller mer sanningsenlig än
någon annan (Winther & Phillips, 2000). I viss litteratur som behandlar diskursanalys
kan man även se att man kan behöva relatera till tidigare forskning i
resultatredovisningen också för att lägga en starkare grund för sin analys och sitt
resultat (Widerberg, 2002). Vid behov kommer jag därmed att hänvisa till tidigare
forskning för att tydliggöra diskursens betydelse i den kontext som är närvarande i
denna avhandling. Jag har även inkluderat vissa av informanternas utsagor i resultatet
för att ge mer exempel på hur en diskurs kan utryckas eller för att exemplifiera vad
som kan ligga bakom den, detta kan man också se som ett sätt att strukturera sitt
resultatkapitel på (Widerberg, 2002, s. 150–151).

31

Malin Åberg

4.6 Etik, trovärdighet och tillförlitlighet
När man utför en forskningsstudie behöver och måste man arbeta etiskt, detta är ett
kriterium för att överhuvudtaget få utför forskning. Det finns många etiska aspekter
man ska tänka kring då man utför ett forskningsarbete. Etiska dilemman uppstår ofta i
många olika tillfällen under processen, såväl i början, mitten och i slutet av studien.
Man kan se att det största dilemmat är att man forskar kring några personers privata liv
och att det sedan på något sätt skall kunna presenteras och redogöras för på en
offentlig arena. (Kvale & Brinkmann, 2014, s. 99.)
Enligt Kvale och Brinkmann (2014) är det viktigt att man innan insamlingen av data
berättar för informanterna vad diskussionen eller exempelvis intervjun kommer att
handla om, eventuellt ger informanterna frågorna eller diskussionsmaterial på förhand
så

att

de

har

möjlighet

att

förbereda

sig.

I

förberedelserna

för

en

fokusgruppsdiskussion behöver forskaren även försäkra sig om att hen har förstått och
begrundat de teman som ska diskuteras noggrant. Dessutom är det viktigt att diskutera
och behandla temana på något slags handledningstillfälle eller fortbildning
tillsammans med respondenterna. Orsaken till detta är emellertid för att bevara
diskussionen kring precis de teman man vill att ska diskuteras samt att de diskuteras
ändamålsenligt och utförligt. Respondenterna behöver alltså förstå och ha kunskap om
det som diskuteras för att en diskussion av denna karaktär ska kunna utföras.
(Liamputtong, 2015). Man bör också låta informanterna veta vilka rättigheter de har.
Informanterna skall veta att de har rätt till att diskussionen eller intervjun behålls
konfidentiell, rätt till anonymitet och de har rätt till att veta vad konsekvenserna är ifall
något händer med inspelningarna eller övrigt material (Kvale & Brinkmann, 2014).
Forskaren behöver också få informantens samtycke om att få spela in samtalen och
försäkra informanten om hens konfidentialitet (Kvale & Brinkmann, 2014, s. 99–100).
Speciellt inom fokusgrupp studier kan man se att konfidentialiteten är av ytterst stor
vikt och bör respekteras, detta på grund av att respondenten kan uttrycka mycket
personlig information i diskussionerna och hen berättar om sin inre värld som är en
privat del av hens verklighet. Individen bör därmed skyddas från att bli igenkänd och
från att hens berättelser blir felaktigt uppfattade av forskaren. (Liamputtong, 2015, s.
32

Malin Åberg
12) I denna studie skulle det ha varit möjligt att få lyssna på inspelningarna av
diskussionerna. I enlighet med de ovanstående etiska riktlinjerna analyserades
materialet därmed endast utifrån transkriberingarna, inspelningarna lyssnades inte
igenom. Orsaken till detta är att denna studie inte kräver några personliga eller
detaljerade utsagor om respondenterna, eftersom diskurserna och de gemensamma
uppfattningarna är av större betydelse i studien. Därmed bör man som forskare inte
leta reda på sådan information som anses vara överflödig för studien i sig. I
resultatredovisningen kan man se att det inte använt någon form av benämning för
informanterna. Citat har endast plockats ut ur texten och relaterats till diskurserna som
har gått att urskiljas. Fokus ligger alltså inte på personen som uttryckt utsagan och vad
hen specifikt tycker och tänker utan det ligger i sambandet mellan själva utsagan och
diskursen. Jag är alltså inte ute efter att analysera en person utan ett sammanhang.
Under själva insamlingsprocessen måste man ta hänsyn till att informanterna inte blir
kränkta eller blir emotionellt stressade (Kvale & Brinkmann, 2014). Detta kan man
eventuellt tänka sig att blir ett dilemma speciellt då informanterna diskuterar utan att
forskaren blandar sig diskussionen och styr den, men man kan ju eventuellt tänka sig
att informanterna hittar strategier med vilka de kan navigera även svåra
diskussionsämnen eller konflikt som kan uppstå under diskussionen (mer om detta i
diskussionskapitlet). När det kommer till etik specifikt om diskursanalys så finns det
egentligen inte så mycket enskilda riktlinjer att implementera (Widerberg, 2002). Men
man kan däremot se att det är viktigt att inte rangordna diskurserna i viktighetsordning
för då riskerar man som forskare att förvränga resultaten och de blir inte trovärdiga,
istället skall man behandla alla diskurser enskilt och utan att generalisera för mycket
kring vad som är viktigt eller mindre viktigt. Det är även viktigt att man inte
inkluderar några specifika detaljer gällande informanternas personligheter eller någon
personlig information i en sådan analys eftersom det inte är relevant för forskningen i
sig. Anonymiteten behöver man ha mycket hänsyn till diskursstudier speciellt på
grund av att man som forskare tvingas göra fler egna antaganden än i andra studier,
valet av diskurserna i texten är en väldigt subjektiv process, därmed finns det en risk
att man kränker informanterna ifall man därtill medför spekulationer kring själva
informanten. (Widerberg, 2002). Vedertagna teorier om kvalitativ forskningsetik som
går att implementera inom all kvalitativ forskning har med andra ord implementerats i
denna forskning. Därefter har det även lagts till några till regler för och förhållningsätt
33

Malin Åberg
gällande anonymitet, konfidentialitet och trovärdighet eftersom litteraturen om
diskursanalys och etnometodologi tillät det.
Reliabilitet och validitet inom kvalitativ forskning är fenomen som man som forskare
behöver och måste ta ställning till i sin studie. Reliabiliteten syftar till hur pålitliga
resultaten och handlingarna är i studien, medan validiteten visar på hur relevant
resultatet är och relevansen av forskningen i sin helhet. Det är i dagens forskarvärld
dock vanligare att använda termerna trovärdighet och pålitlighet istället för reliabilitet
och validitet, eftersom de kan tänkas vara enklare att förstå i vardagligt språkbruk
(Kvale & Brinkmann, 2014, s. 295). En av de större frågorna man ställer sig när man
ser på resultatens trovärdighet är ifall kunskapen man samlat på sig i en kvalitativ
studie är huruvida den är objektiv eller inte (Kvale & Brinkmann, 2014, s. 291).
Objektiviteten syftar i denna kontext på att informanten har fått uttrycka sig fritt utan
någon slags antydningar eller större emotionella rektioner från forskaren. I denna
studie har inte forskaren varit med och diskuterat men man vet däremot inte om hur
informanterna har påverkat varandras utsagor. Skevheten är även ett fenomen som
man bör ha hänsyn till speciellt i kvalitativa studier eftersom det generellt är en faktor
som man har kunnat se att mest kan påverka resultaten på ett olämpligt sätt. Man kan
se att skevheten syftar på avsaknad av objektivitet, med andra ord att forskaren har
förutfattade meningar gällande hur resultaten kommer att se ut eller egna tankar kring
hur utsagorna borde vara (Kvale & Brinkmann, 2014, s. 292–293). Detta ska man som
forskare ha reflekterat kring noga innan man påbörjar en studie och särskilt innan man
utför insamlingen av data som skall analyseras, en känsla av att forskaren förväntar sig
något specifikt får därmed inte överföras till informanten.
Tillförlitligheten i kvalitativa studier handlar om att man ser ifall resultatet skulle bli
annorlunda ifall man hade samma informanter att tänka kring något fenomen på nytt
senare med en annan forskare, i vissa fall ser man också på hur det skulle bli ifall man
bytte ut informanterna (Kvale & Brinkmann, 2014, s. 295.) Det handlar med andra ord
mer om att pröva kvaliteten av antingen intervjufrågor eller diskussionsmaterial fler
gånger för att försöka avgöra ifall det går att göra om studien med åtminstone liknande
resultat som man kom till i sin studie. Tillförlitligheten brukar man se mer noggrant på
i kvantitativa studier. Specifikt gällande diskursanalyser är det viktigt att forskaren
förstår att arbetet blir subjektivt men att alla tolkningar trots detta inte bär lika mycket
34

Malin Åberg
sanning som andra tolkningar. Dessutom behöver forskaren respektera de utsagor som
respondenten uttryckt och undvika att generalisera och se sådana tolkningar i texten
som inte finns där. Trots detta är studier av denna natur öppna för framtida tolkningar.
En mycket viktig komponent i diskursanalytiska studier är att arbetet har en slags
transparens eller genomskinlighet och en röd tråd igenom hela arbetet. Tolkningar och
tillvägagångssätt får inte gömmas eller minimeras. (Smeds-Nylund, 2019, s. 105–
107). Validiteten (giltigheten, trovärdigheten) ser så lite annorlunda ut i kvalitativa
studier gentemot kvantitativa studier. Enligt Kvale och Brinkmann (2014) tolkas
validiteten i kvalitativa studier mer som en slags hantverksskicklighet, med andra ord
handlar det om hur man strukturerar arbetet och hur djupgående arbetet är. Man
fokuserar på den röda tråden i texten och innehållet. Arbetet skall vara välstrukturerat,
ha ett tydligt sammanhang och en tydlig kontinuitet genom hela arbetet (Kvale &
Brinkmann, 2014).

35

Malin Åberg

5 Diskurser i materialet
I detta avsnitt kommer jag att redogöra för resultaten som fanns i den insamlade data
från småbarnspedagogernas diskussioner. Avsnittet är uppdelat i tre större rubriker.
Rubrikerna har formats utifrån Spolskys teorier om språkideologi och språk i
praktiken, detta på grund av att Spolskys texter har använts för att analysera och
bearbeta data. Orsaken till detta är att Spolsky för tillfället är den ledande teoretikern
inom sociolingvistiken och han har studerat hur språk fungerar i vårt samhälle på
bred nivå. Därmed kommer citat ur de analyserade diskussionerna att förekomma på
grund av att de exemplifierar tydligast vad en viss diskurs betyder eller står för. Med
tanke på att språkmedvetenhet är ett komplext fenomen kan även annan litteratur
användas för att kontextualisera diskurserna.
I diskussionerna som analyserats har det deltagit nio småbarnspedagoger totalt,
materialet representerar med andra ord dessa nio personers gemensamma tankar och
åsikter. Redovisningen i sin helhet är baserad på två texter, det vill säga två gruppers
transkriberade diskussioner. Personerna har skapat uppfattningarna och diskurserna
tillsammans. Dessa diskurser kommer därmed att presenteras i följande tre kapitlen
relaterat till Spolskys (2003) teori om språkpolicy, dvs. vad som görs eller inte görs
när det gäller exempelvis flerspråkighet. Första kapitlet kommer språkmedvetenheten
som aktivitet att behandlas mer djupgående som diskurs. Kapitel två kommer att
handla om språkmedvetenheten som förhållningssätt, med andra ord hur
pedagogerna upplever att de hanterar fenomenet språkmedvetenhet, hur de uppfattar
fenomenet i sig. Tredje kapitlet kommer att ha sitt fokus i framtidsvisioner gällande
den språkmedvetna verksamheten, det vill säga hur verksamheten kan tänkas se ut i
framtiden.

5.1 Språkmedvetenhet som aktivitet
Pedagogerna diskuterar mycket om hur man bör arbeta språkstödjande med barnen,
det vill säga vilka konkreta metoder som verkligen kan synliggöra språken i
verksamheten. De verkar alla ha samma uppfattning om att vissa metoder är bättre än
andra, exempelvis verkar de använda sig av sånger, ramsor och visuella hjälpmedel
36

Malin Åberg
för att synliggöra språket och dess funktion för barnen, alla exempel nedan innehåller
dessa metoder. Speciellt sång, ramsor och benämnande av olika objekt var ting som
pedagogerna diskuterade och tyckte att är passande metoder i verksamheten. Många
citat kunde hittas där dessa metoder nämndes som viktiga men jag har valt ut fyra av
dem eftersom de alla var väldigt likartade till sin struktur. Citaten nedan var alltså
typiska och upprepades gång på gång med lite olika ordföljd i meningarna:
Ex 1.”vi lär ju barnen genom att benämna saker å vi berättar å genom sånger å
böcker å (.)ramsor å (.)”
Ex 2. ”de ju sånger, ramsor, sagor å upprepningar å diskussioner att vi har massor
sånt…”
Ex 3.”används dagligen vid samlingen, vi räknar på olika språk… svenska, finska,
[språk], [språk] använder ord på olika språk som stöd å sjunger på olika språk..”
Ex 4. ”… som möjligheter att man nu sjunger på olika språk, att de en såndär enkel
grej å sen har vi nu finskan å svenskan med ordbilder finns de uppsatt i rummet att
de kan stå stol å tuoli för att också väcka intresset för de lästa språket.”
Den språkdidaktiska diskursen förekommer upprepade gången i texterna som
analyserats och verkar finnas som underliggande faktor till många argument och
tankar som pedagogerna har (se exempel 1-4). Med andra ord handlar det om hur
verksamheten skall se ut. Orsaken till att denna diskurs kan uppstå som väldigt
närvarande i diskussionen är att den grundar sig i pedagogernas arbetsredskap samt
styrdokument. Läroplanen och annan litteratur som pedagogerna skall läsa och
begrunda påverkar med andra ord att didaktiken blir en central del av tankevärlden,
eftersom de är så konkreta och återkommande faktorer i pedagogernas vardag. Detta
anser Spolsky (2003) vara en reflektion av framstående språkpolicy men också en
reflektion av den kontext som individen befinner sig i. Det går med andra ord att
observera att individer i en specifik kontext använder sig av specifika men också
godkända metoder och språkliga mönster. Slutsatsen är att pedagogerna talar om
själva aktiviteten på detta sätt eftersom det är så man bör tala om dem i denna

37

Malin Åberg
kontext. (Spolsky, 2003). Därmed går det att observera att denna diskurs är mycket
kontextbunden, visar på hur pedagogerna talar om det de upplever att de gör.
Därtill gick det att urskilja diskursen om att flerspråkighet, tvåspråkighet och
språkbad samt så kallade språkduschar är nyttiga i verksamheten, alla kan dra nytta
av det. I exempel 5 och 6 går det att se att pedagogerna ser flerspråkighet,
tvåspråkighet som nyttiga och särskilt att de bidrar med att synliggöra språken i
verksamheten för barnen. Exempel 7 visar på att språkduschar kan användas som en
metod i verksamheten för att vidare belysa språken i verksamheten men särskilt
svenskan och finskan. Pedagogerna presenterar sina argument för detta ofta och det
verkar som om de verkligen ser dessa komponenter som självklara och nödvändiga.
Det går också att urskilja att pedagogerna själva är intresserade av olika språk och
kulturer, detta belyses särskilt i exempel 1. Exemplen som presenteras här visas i sin
helhet nedan:
Ex 5.”en kom och sa åt mig att hen kan fem eller sju språk så då blev jag ju
intresserad vad hen kunde”.
Ex 6. ”som du sa att när vi pratar två språk så märker de ju att vi kan ju ett till”
Ex 7. ”…har man haft ganska regelbundet språkduschar mellan finska och
svenska.”
Pedagogerna uppfattar språkmedveten verksamhet som intresseväckande för barnen.
Därmed kan man uppfatta diskursen om språkets och intressets samverkan och att det
finns ett samband mellan dessa, i texterna. För att klargöra diskursen kan den
uppfattas som att inlärning och förståelse kräver intresse för att barnen ska upptäcka
språket och att de ska förbli motiverade i inlärningsprocessen. Exempel 8 illustrerar
att pedagogerna behöver vara närvarande i stunden med barnen och väcka intresse
för det som finns i omgivningen och diskutera det. Exempel 9 visar i sin tur på hur
pedagogerna kan arbeta utgående från barnens intressen, i exemplet har barnen själva
fått välja länder de vill veta mer om och hur de kan hälsa på landets språk. Citaten i
sin helhet är följande:

38

Malin Åberg
Ex 8. ”å de ju som om man e med just på den händelsen där man pratar om att de e
de man talar om (.) att de ju alltid svårare att prat om nåt som man int e med i som
int man gör”
Ex 9.”å då har barnen fått välja länder å nu har vi rest till Kina å lärt oss lite att
hälsa på kinesiska å sånt här å haft Kina-dag å nu har vi haft Greklands-dag å nu
kommer Italien…”
Dessa diskurser går emellertid att koppla till både språk i praktik och ideologi
gällande språk i Spolskys teori om språkpolicy. Den språkliga praktiken, det vill säga
hur pedagogerna i detta fall använder språk för att ange vad som är viktigt i praktiken
är även en indikation av individernas sociala nivå. Det är till synes ännu ett sätt att se
på hur den språkmedvetna verksamheten skall vara och vad som anses vara nyttigt
eller bra att säga om verksamheten. Från en annan synvinkel speglar det också vad
som är trenden idag, eller vilken diskurs som anses viktig i detta sammanhang, med
andra ord att språkbad, språkduschar och intresseväckande verksamhet står som
ideala tillvägagångssätt i verksamheten. (Spolsky, 2003).
Enligt Spolsky (2003) har även digitaliseringen och globaliseringen bidragit till att
språkpolicyn globalt har förändrats och medfört att flerspråkighet i dagens samhälle
betraktas som merit. Detta har påverkat kulturen i dagens samhälle och har påverkat
tillgängligheten till material och olika media man kan använda i undervisningen.
Digitaliseringen har utvecklats i takt med exempelvis globaliseringen och
industrialiseringen och digitaliseringen har även bidragit med stora förändringar
gällande kommunikation och hur arbetsmarknaden ser ut i dagens läge. (Nilsson &
Pålsson, 2000).
Det kan betraktas som naturligt att pedagogerna tangerar dessa ovannämnda
fenomen. Diskursen gällande vad digitaliseringen har bidragit med i yrket och att
tillgängligheten har ökat finns närvarande i texterna. Tillgång till miljöer av icke
teknologisk natur nämns även, detta antagligen på grund av att de kan upplevas som
en naturlig del av verkligheten. Exempel 10 tangerar särskilt digitaliseringens
påverkan på undervisningen, pedagogerna anser att Youtube exempelvis är en bra
media för att sjunga och träna uttalet av olika ord. Därtill visar exemplet på att
39

Malin Åberg
pedagogerna anser att teknologin har bidragit med bättre möjligheter att lära sig nya
saker och hitta nödvändig information. Exemplen 11 och 12 belyser pedagogernas
syn på att de behöver dra nytta av omgivningen och samhället runt omkring skolan
för att skapa en mångsidigare verksamhet som gynnar alla. I exemplen nämns
bibliotek, samarbete med talterapeuter och ergoterapeuter, olika fester som
exempelvis Lucia och rörelsestunder. Även interaktion, kommunikation och
samarbete med vårdnadshavarna nämns i exempel 12. Citaten i sin helhet är följande:
Ex 10. ”…de tycker ja vi får mer tänk på att man som lite tar reda på, de finns ju så
mycket på youtube de finns ju så mycket att hämta fram som sånger å språk å uttal
å..”
Ex 11. ”å sen har vi jättebra samarbete både talterapeuter och ergoterapeuter å så
har vi bibliotek nära å just centralt läge.”
Ex 12. ”…så har vi flera gemensamma sångstunder lucia festligheter å i år har vi nu
också en rörelsestund en gång i månaden som vi alla gör tillsammans. så familjerna
å barnen hör dagligen båda språken å vi byter nog såhär när vi pratar men dedär de
som jag vet e i finsk grupp de barnen som kommer från tvåspråkig familj så pratar
jag alltid svenska med.”
Den sista diskursen som går att identifiera i detta avsnitt är mångsidighetens och
samarbetets betydelse för verksamheten. Pedagogerna har en stark gemensam
uppfattning om att de behöver dra nytta av andra aktörer i omgivningen för att själva
orka och för att stimulera barnen på ett mångsidigt sätt. Exempel 13 visar på att det
kan vara viktigt för de yngre barnen att få höra de äldre barnen tala och på det sättet
utveckla sitt språk. Exempel 14 illustrerar bibliotekets viktiga uppgift i
verksamheten, nämligen att bidra med mångsidig litteratur och sagostunder, vilket
kan underlätta pedagogernas arbete. I exemplet ingår också en uppfattning om att
mångsidigheten är ytterst viktigt i verksamheten. Mångsidighet men också
mångkulturalism är alltså en naturlig faktor som ingår i verksamheten. Det finns en
underliggande gemensam förståelse om att verksamheten blir bättre ifall
pedagogerna utnyttjar samarbete med aktörer i omgivningen. Denna diskurs liknar
ganska mycket de ovanstående diskurserna, särskilt den ovanstående, denna har dock
40

Malin Åberg
mer att göra med det konkreta som görs i praktiken än den föregående så jag valde
att separera dem. Citaten i sin helhet är följande:
Ex 13. ”just med språket så e de ju jättebra för de här små att lite få höra på dedär
äldre.”
Ex 14. ”å så tog också vi upp att det är en stor fördel när man har biblioteket nära
så att man kan gå dit på sagostund när de ordnas regelbundet å också låna böcker
så att man får stor variation, när man läser.”
Dessa diskurser har emellertid gemensamma drag, en av dessa likheter är att de är
fenomen som syftar till vad som görs i praktiken i den språkmedvetna verksamheten.
De bildar med andra ord ett slags kulturellt och socialt system. Språkliga system som
dessa har sina rötter i lingvistisk ekologi, utgår från att språk i användning bildar
egna system och specifika kontexter där man använder och ser på språket på ett visst
sätt. (Spolsky, 2003). Enligt Spolsky (2003) är sådana här system alltid uppbyggda
på den språkliga ideologin i en specifik kontext, därmed kan man se att praktik och
ideologi går hand i hand. Detta går att observera i hur pedagogerna talar om de olika
praktiska tillvägagångsätten, med andra ord de viktigaste komponenterna i
verksamheten. Pedagogerna diskuterar med andra ord didaktiska lösningar och
pedagogiska fenomen som är relevanta i dagens samhälle, därmed förekommer de
ovanstående diskurserna frekvent i talet. Diskussionen är därmed starkt kopplat till
själva professionen, med andra ord till vad som görs i det pedagogiska arbetet.

5.2 Språkmedvetenhet som förhållningssätt
Följande diskurser tangerar det förhållningssätt pedagogerna har gentemot en
språkmedveten verksamhet. Utgångspunkten är dock att pedagogerna idealt är
språkmedvetna,

därför

tangerar

dessa

diskurser

även

förhållningsätt

som

pedagogerna har till verksamheten som språkmedvetna individer. Dessa två
utgångspunkter går in i varandra, får därför stå under samma övergripande diskurs.

41

Malin Åberg
Diskurserna som identifieras i detta kapitel belyser den ideologi som pedagogerna
utgår ifrån i verksamheten. Spolsky (2003) beskriver ideologi som det som borde
göras och menar att språk i praktik är det som görs. I detta avsnitt behandlas med
andra ord det som borde göras enligt pedagogerna. Spolsky (2003) menar dock att
ideologin och praktiken alltid påverkar varandra, exempelvis kan en specifik ideologi
finnas i gemenskapen men den påverkar egentligen bara till en mindre grad själva
praktiken eller så kan också praktiken påverka det förhållningssätt som finns
närvarande till språk. Därmed går det att urskilja både praktik och ideologi i de flesta
citat som förekommer i denna redovisning i sin helhet. I denna studie studeras dock
inte språkstrukturer i sig utan, vad som ligger bakom att informanterna har valt att
uttrycka sig precis på detta sätt. Det handlar med andra ord om ett mycket subjektivt
forskningsnärmande. Det som även går att observera i de flesta diskurserna är att de
innehåller motsatta eller polariserade ideologier och detta är i själva verket normalt, i
de allra flesta språksystem finns olika ideologier (Spolsky, 2003).
I diskussionerna förekom ofta kommentarer som kan anses vara av generaliserande,
och därtill förekom även stereotyper av olika slag. Dessutom talar pedagogerna om i
”vi” och ”dem” termer, vilket belyser separering mellan dem och vissa barn med
annan bakgrund. Det går att observera att pedagogerna även har inbyggda diskurser
eller tankar som är mer påverkade av samhället i stort än kontexten som de befinner
sig i. De relaterar dock dessa samhälleliga diskurser till den kontext de är i som
pedagoger. Det finns med andra ord en viss uppfattning hurdana vissa sorters
människor är, de är annorlunda från de människor eller barn som har finsk uppväxt,
detta går att urskilja särskilt i exempel 15 och 16. I dessa exempel menar
pedagogerna att en viss grupp människor är på ett visst sätt och har sin egen
gemenskap så det kan vara svårt att få djupare kontakt med dessa personer. Det finns
alltså trots allt en vilja att i vissa avseenden separera vissa sorters människogrupper
från det som pedagogerna upplever som ”oss” eller ”vi” i exemplen. Detta går att
uppfatta både i positiva bemärkelser men också negativa bemärkelser i texterna.
Exempel 17 visar på att det kan finnas en viss sorts tvetydighet i hur pedagogerna
organiserar sitt arbete i relation till sina kollegor. Pedagogerna förväntar sig att
atmosfären i verksamheten skall vara välkomnande för alla men de uttrycker oro för
att kollegorna eventuellt inte tänker på samma sätt. Citaten i sin helhet ser ut på
följande sätt:
42

Malin Åberg

Ex 15. ”de har sin grej.. å så kommer de till dagis å så e de svensk på dagis”
Ex 16. ”men de har nog svårare med språket att de räcker längre... de har sin egen
grupp inom kommunen så att säg”
Ex 17. ”att de du som sköter den där finskan så sköter du de å ja sköter svenskan att
de upplevdes då också att man har gemensam syn på verksamheten å i frågan om
den här språkanvändningen.”
I texterna fanns också en stark känsla av att informanterna inte riktigt kunde komma
överens om huruvida språkets nivå och kvalitet försämras då barnet använder och
blir utsatt för fler språk i verksamheten. Det uppstod en slags debatt kring denna
diskurs. Vissa antydde att de fått information som syftar till att barnen skadas av en
mångsidig verksamhet gällande språk och andra påstod att barnen gynnas av denna
typ av verksamhet. Här uppstår med andra ord en slags ställningstagande där
personer med olika uppfattning av detta fenomen har svårt att finna en gemensam
förståelse kring detta fenomen. I exempel 18 och 19 får det att urskilja en osäkerhet
och oro hos pedagogerna gällande språkets kvalité då barnen använder och är
omringade av fler språk. De undrar om det kan skada barnens språkutveckling och de
har en gemensam uppfattning om att verksamheten bör vara välorganiserad och att
pedagogerna ska använda språk ändamålsenligt. Det går alltså att tolka att
pedagogerna känner en känsla av tvekan i dessa exempel, pedagogerna uttrycker
ändå att de hoppas att det inte är till skada för barnen, med en mångspråkig
verksamhet. I exempel 20 kan pedagogen uppfattas som lättad över att pedagogerna
till sist trots allt dragit slutsatsen att en flerspråkig verksamhet inte är till skada för
barnen. Pedagogen uttrycker att hen är lycklig och känner sig säkrare i sin roll som
pedagog då de har kommit till en gemensam uppfattning om hur de ska agera för att
verksamheten ska vara så entydig som möjligt. I båda grupperna diskuterades detta
fenomen ganska ingående. I ena diskussionen kom informanterna ganska snabbt
vidare från denna diskurs, medan diskursen dök upp gång på gång i den andra
diskussionen. Oavsett kunde man urskilja en stark vilja att hantera och diskutera
denna diskurs. Denna diskurs exemplifierar på ett ändamålsenligt sätt Spolskys

43

Malin Åberg
synpunkt på hur många olika ideologier som kan finnas inom en viss grupp. Citat
som illustrerar detta är följande:
Ex 18. ”att man e jättemånga språk att kvaliteten på verksamheten kan ju sjunka å
helheten, de tänkt vi sådär på en avdelning att om int e var nå riktit språk nånting
man bara pratar allt möjligt (.) att man sätter fokus till helheten å att verksamheten
ska va bra(.) att ha kan ju sjunk om int man(.)”

Ex 19. ”.. alltså de stänger ju in tills de kan de övar ju int på samma sätt heller som
dihär andra ettåringarna som har bara ett språk.. att de ju som... man skulle ju unna
dem allihop att de bara skulle tala svenska”
Ex 20. ”för man har just fundera på de här två jättestarkt finskspråkiga som kommer
till svensk förskola ’’att hjälp’’ att gör man int dem illa nu att borde man bromsa å
säga att ’’nej ni ska fara till finsk förskola’’ men jag blev jättelycklig när hon sa
sådär ((skratt)) liksom att de int så.”
Det finns även en samhällelig syn och debatt kring kvalitéten i barns språk som
ytterligare förstärker pedagogernas vilja att diskutera kring denna diskurs (Cenoz,
Gorter & May, 2017). De ovanstående citaten belyser att pedagogerna emellertid
önskar att verksamheten inte skall skada barnets språkutveckling.
Följande diskurs tangerar de förhållningssätt som pedagogerna har gentemot den
språkmedvetna verksamheten. I citaten belyser pedagogerna konkret vad som borde
göras i en språkmedveten verksamhetskultur. De belyser även vad som redan görs
men som pedagogerna önskar att de skulle hinna göra mer eller vilja göra mer av.
Förhållningssätten är för det mesta positiva och det går att urskilja en sorts iver i
uttrycken, medan några citat ger skenet av uppgivenhet och stress gällande
arbetsbördan. Det går att se att det finns två olika förhållningssätt bland
pedagogerna, ett mer positivt sätt att se på vad som borde göras men också ett mer
pessimistiskt sätt att se på fenomenet. I exempel 23 och 27 diskuterar pedagogerna
att en språkmedveten verksamhet kan bidra till vidgade vyer, mer tolerans,
likvärdighet och en välkomnande atmosfär. I exemplen 25 och 26 uttrycker
44

Malin Åberg
pedagogerna att verksamheten påverkar barnen positivt och att de vill få in språk i
verksamheten så tidigt som möjligt. De menar att verksamheten kan sporra barnen
till att välja fortsatta studier utgående språken i verksamheten. Exempel 21 visar
också på en positiv syn av verksamheten. Pedagogen uttrycker att verksamheten
bidrar med att det kan uppstå mer samarbete och kommunikation mellan barnen och
pedagogen samt att verksamheten tillåter ett slags skapande av innehåll tillsammans.
Exempel 22 och 24 belyser mer negativa förhållningssätt som pedagogerna har
gentemot verksamheten. I exempel 22 går det att urskilja oro över att pedagogen inte
hinner föra djupgående diskussioner med barnen på grund av en stor arbetsbörda
och särskilt på grund av att grupperna är så stora. Exempel 24 visar på en slags
uppgivenhet hos pedagogen, eventuell stress över situationen hen har i sin
verksamhet, hen uttrycker att det förekommer sju olika språk i hens verksamhet.
Citaten som illustrerar detta är följande:
Ex 21. ”Jo de jätteroligt å när barnen själv bygger upp dedär att, jag kommer med
ingenting egentligen å datorn å barnen å så bygger vi på. de jätteroligt. att de en
jättekiva idé.”
Ex 22. ”å där just redan att sitta och diskutera med ett barn å så få en bra
konversation så de vill ju bli lite tajt. synd på det viset att å de blir ju hela tiden
tycker jag mer större barngrupper å egentligen”
Ex 23. ”…att man lär vi lär oss av varandra, hänsyn likvärdighet via olika kulturer å
språkgrupper de hade vi liksom som styrka, de liksom positivt.”
Ex 24. ”Pedagogik på två språk... de får vi ju verkligen vara för vi har sex sju olika
språk i vår grupp.”
Ex 25.”så då blir de ju no som bättre de märker vi ju no… att de som på nåt sätt vill
kunna mera svenska beroende på va de vill o vilken skola de vill till”
Ex 26. ”få in språk så tidigt som möjligt, de vill man ju”

45

Malin Åberg
Ex 27. ”därför tycker vi att de som öppnar portarna för andra språk, att de blir ju
mer positiv för andra språk och de börjar märka att oj int pratar vi ju bara finska
och svenska”.
Den sista diskursen i detta avsnitt belyser hur viktig språkmedvetenheten är för
verksamheten och vad den kan och borde bidra med i verksamhetskulturen.
Pedagogerna lyfter fram att språkmedvetenhet borde och skall öka acceptans, empati
och uppmuntran i samhället, inte minst i själva småbarnspedagogiska verksamheten.
Pedagogerna ger i sina citat exempel på hur detta har uppnåtts i olika situationer och
hur det borde uppmärksammas mer i verksamheten. Exempel 28 illustrerar att en
språkmedveten verksamhet kan bidra med att pedagogerna själva utvecklar sina
språk och att de blir med språkmedvetna. Därtill även att förståelsen för enspråkiga
barn som är nya i verksamheten ökar. Exempel 29 visar på att pedagogerna är
medvetna om att det trots allt behövs någon slags ordning i verksamheten, de menar
att då barnen leker sinsemellan kan det uppstå byte av språk vilket då vissa
pedagoger åtgärdar. De anser trots detta att barnens egen lek skall vara deras och de
blandar sig därför inte i leken alla gånger då det uppstår spontant språkbyte i leken.
Exempel 30 visar på ytterligare på hur lärorik och givande verksamheten är för
pedagogerna. De kan lära sig nya ord och fraser av barnen på främmande språk
vilket enligt pedagogerna främjar verksamheten och bidrar med mer innehåll.
Exempel 31 illustrerar till sist att den språkmedvetna verksamheten bidrar med mer
förståelse för barnen och för olika kulturer. Pedagogerna har med andra ord en
gemensam uppfattning om att språkmedvetenheten skall ge barnen verktyg att
fungera som goda individer i samhället. Citaten som illustrerar detta är följande:
Ex 28. ”att många i personalen så har varit enspråkigt svenska å lärt sig finska i
skolan å haft jättesvårt med de, så denhär empatin att förstå hur svårt det kan vara
att lära sig ett nytt språk så finns ganska naturligt där i gruppen att man vet själv
hur man har fått kämpa så därför så tänkte vi att de nog en styrka.”
Ex 29. ”…de kanske e fem barn per grupp som inte förstår nå finska alls, så att då
kan man ju ta till de att du måste prata det språket som alla förstår så då godkänner
de men sen att gå å bryta deras lek att ’’hej tala svenska’’ så känns väldigt tråkigt på
nåt sätt men att vi försöker i alla fall…”
46

Malin Åberg

Ex 30. ”ja har en elev från [land] men [nationalitet] ofta i [stad] e … de vill lär sig
svenska å de vill ta till sig de... att nog svarar de om man frågar va betyder dehär på
...men de kommer int... men ja tänker alla dehär [nationalitet] som man haft under
åren de ha ju vari gärna att del med sig å velat att vi ska kunna nåt ord å på de
vise… så ja tror nog de olika på hur kulturen o hemförhållande e”
Ex 31. ”å så kan man ju ha så får man ju en annan förståelse för barnet i fråga
också”
Diskurserna i detta avsnitt belyser hur pedagogerna tänker kring den språkmedvetna
verksamhetskulturen och hurdant inflytande språkmedvetenheten har både för barnen
men också för pedagogerna. Olika förhållningssätt belyses alltså i avsnittet.
Pedagogerna menar i sin helhet att de är medvetna om hur verksamheten borde se ut,
men att det finns olika utmaningar gällande tidsbrist, förståelse, kunskap och
stresshantering.

5.3 Språkmedvetenhet som framtidslösning
Denna studie baserar sig på en fortbildning för småbarnspedagoger, därmed är syftet
att på något sätt utveckla verksamheten eller försöka belysa något som kräver
utvecklande i framtiden. Därmed är detta avsnitt en naturlig del av studien, ett
intresse för framtiden går att belysa i alla projekt av denna natur, särskilt då
materialet har samlats in med hjälp av SWOT-analyser (se avsnitt 4.3).
Framtidssynen är även en del av de ideologier som framträder i ett visst
språksystem, är en sorts reflektion av den forskning, utveckling som pågår inom en
viss institution. Uppfattningar och reflektioner av den nuvarande situationen bidrar
med och sporrar också för framtida förändringar. I detta sammanhang handlar det
först och främst om småbarnspedagogikens framtid. Det vill säga hur denna typ av
institution kan bidra med framtida lösningar i samhället men också inom själva
institutionen. I det

stora hela handlar diskurserna i detta avsnitt om

utvecklingspedagogik. Exemplen i detta avsnitt visar på utvecklandet av själva

47

Malin Åberg
verksamheten men även hur verksamheten kan påverka samhället i framtiden. Enligt
Doverborg,

Pramling

och

Pramling-Samuelsson

(2019)

innefattar

utvecklingspedagogik flera aspekter, en av dessa är att synliggöra olika mönster för
barnen men också för sig själva och samhället. Språkmedvetenhet handlar om att
synliggöra olika mönster, språkmönster, ljudmönster och sociala mönster i
omgivningen. Med hjälp av utvecklingspedagogik kan en bild av framtiden därmed
skapas och påverkas (Doverborg & Pramling & Pramling- Samuelsson, 2019).
Finlands regering gjorde år 2014 en regeringsproposition (135/2014) om att
förskolan blir obligatorisk, detta trädde i kraft i augusti 2015. Lagen beskriver att ett
barn har skyldighet att delta i förskoleverksamheten eller annan liknande
verksamhet ett år innan skolplikten börja (135/2014). Dagvård för barn under sex år
är frivilligt men börjar dock mer och mer uppfattas som obligatorisk (Björk-Willén,
Gruber & Puskás, 2013). Därmed har det blivit allt viktigare att inom institutionen ta
ställning till vad som förväntas av verksamheten och vad som förväntas av barnen i
framtiden. Barnen skall med andra ord vara rustade med vissa färdigheter efter
förskolan för att kunna funktionera i samhället senare. Diskurserna i detta avsnitt ger
en bild av hur pedagogerna ser att verksamheten kan utvecklas och vad
verksamheten kan bidra med för barnen och samhället i framtiden. Detta medför att
förskolan ställs inför olika skol- och samhällsförberedande förväntningar, därmed
även krav på utvecklande av verksamheten. Det som egentligen belyses i detta
avsnitt är policy gällande språk och hur det påverkar samhället och framtiden, även
hur själva policyn har förändrats och hur den eventuellt kan förändras. Vissa
diskurser i detta avsnitt anger utmaningar gällande utveckling och utförandet av
verksamheten, medan andra anger mer positiva aspekter. Småbarnspedagoger anses
ha ett stort ansvar då det gäller att främja mångfalden i samhället men också att
stärka på en nationell nivå, vilket även kan framstå som ett utvecklingsarbete i sig,
men också en sorts balansgång. (Björk-Willén, Gruber & Puskás, 2013).
Diskursen om att verksamheten bidrar med kulturfrämjande lösningar för framtiden,
med andra ord ett mer solidariskt samhälle där alla är välkomna. Pedagogerna var
väldigt överens om att flerspråkighet och språkmedvetenhet bidrar med att barnen
känner igen sig bättre ute i världen och att språk bidrar till mångsidiga relationer och
kommunikation med andra i världen. Flerspråkigheten bidrar med att barnen i
48

Malin Åberg
framtiden kan vidga sina vyer, att språkkunskaperna bidrar med möjligheter på
många olika plan i samhället. I exempel 32 menar pedagogen att det alltid går att dra
nytta av varandras kulturella skillnader, det finns alltid något man kan lära sig av
andra. I exempel 33 menar pedagogen att språk och kultur bäddar för framtiden och
att de vidgar barnens vyer och bidrar med mer variation i verksamheten. Pedagogen
uttrycker också att det även vidgar pedagogernas värld och utvecklar dem själva.
Pedagogen i exempel 34 utrycker också att vyerna vidgas men även att en
språkmedveten verksamhet kan bidra till att flerspråkighet blir en naturlig del av
verksamheten och världen. Pedagogerna menar också att flerspråkigheten bidrar
med variation och en mer öppen verksamhetskultur i själva småbarnsfostran, att
flerspråkigheten

blir

mer

naturlig

med

tiden.

Pedagogerna

menar

att

mångkulturalism och flerspråkighet är fenomen som alla har nytta av och som kan
vara ytterst goda att dra nytta av i framtiden. Citat som illustrerar detta är följande:
Ex 32. ”dra nytta av varandras olikheter och kulturella skillnader”
Ex 33. ”möjligheter... just då man har flera språk och kulturer så no vidgar de ju
vyerna, man får en annan sorts världsbild å förståelse för andra kulturer å
möjligheterna… att de bäddar ju no för framtiden att man som kanske redan i dehär
stadiet att vidga vyerna bland andra kulturer å världen blir bara mindre å mindre...
för en själv å på nå vis”
Ex 34. ”…de vi hade som styrkor som vi diskutera så var att vi öppnar upp för olika
andra kulturer, de gör e ju faktiskt då vi har olika språk å att dendär
flerspråkigheten blir naturlig.”
Pedagogerna var också överens om att språkmedvetenhet samt flerspråkighet bidrar
till mod och mer öppen kommunikation i framtiden. Alla exemplen illustrerar detta,
pedagogerna menar alltså att verksamheten bidrar till mer mod att använda språk och
att den helt tydligt även bidrar med att barnens ordförråd ökar och muntliga
färdigheter utvecklas. Därtill också att verksamheten kan bidra med mer motivation
och fler uttrycksformer även i framtiden, detta går att urskilja särskilt i exempel 36.
Pedagogerna menar att samhället kommer att öppna sig och att människan som
varelse eventuellt kan bli modigare i sina beslut och i sin kommunikation med
49

Malin Åberg
varandra. De menar också att kroppsspråket och andra uttrycksformer kan utvecklas i
samhället men också inom själva verksamheten, på helt nya sätt i framtiden med
hjälp av mångfald och medvetenhet. Citat som illustrerar detta är följande:
Ex 35. ”…i höst ha vi kört liksom för fullt och i och med att vi använder finska och
svenska varje dag så de ha öppna liksom för dem att de då ha börja våg säg mer
t.ex. frukt på sitt eget språk. Så om ja jämför med tidigare åren och nu så har e
ganska stor skillnad på de sätte, då vi använder två språk ..de vågar.”
Ex 36. ”lärorikt att få ta del av olika kulturer, och när barn från olika kulturer leker
tillsammans försöker de göra sig förstådda med andra språk samt använder
kroppsspråket på ett annat sätt”.
Ex 37.”…å har ett större ordförråd. å här muntliga färdigheter å mod att använda
språk.”
Språkmedvetenhet och språkkunskaper som ett redskap för en bättre framtid och en
framtid som öppnar dörrar till nya möjligheter var en diskurs som återkom i texterna
som analyserades. Det verkade finnas en koncensus om att flerspråkighet tillför fler
möjligheter i livet och medför en rikare framtid. Något som diskuterades var hur
språk och speciellt tvåspråkighet från tidig ålder kan sporra barnet eller eleven till att
lära sig flera språk under sin skolgång, detta illustreras i särskilt i exempel 39. I
andra exemplet uttrycker pedagogen också att flerspråkighet bidrar med rikedom och
framgång i arbetslivet, bidrar med att det även i framtiden kommer att finnas
svenskspråkig personal ute i näringslivet i framtiden. Därtill menar pedagogen även
att det möjliggör bevarandet av svenskspråkiga skolor och dagvård. I exempel 38 är
pedagogen av samma åsikt som pedagogen i exempel 39, nämligen att verksamheten
bäddar för framtiden och ger barnen det de behöver i det framtida samhället.
Pedagogerna menade också att barnen kan ta till sig språk, kunskap och erfarenheter
lättare då hen kan fler språk. Följande citat illustrerar ytterligare denna diskurs:
Ex 38. ”möjligheter... just då man har flera språk och kulturer så no vidgar de ju
vyerna, man får en annan sorts världsbild å förståelse för andra kulturer å
möjligheterna... att de bäddar ju no för framtiden…”
50

Malin Åberg

Ex 39. ”på nåt sätt tycker jag att får tillgång till svensk kultur å ger flera
studiemöjligheter i framtiden å rikedom i arbetslivet å (.) å möjlighet att få
svenskspråkig personal å de om man då tänker att de ett svenskt dagis att de också
finns då skola på svenska som en möjlighet.”
Denna diskurs förekommer upprepade gånger i pedagogernas tal. Orsaken till detta
kan vara att pedagogerna behöver tänka på ett långsiktigt sätt gällande barnen de tar
hand om och deras framtid. Därtill utvecklas utbildningssektorn hela tiden, vilket
bidrar till att pedagogerna behöver tänka kring dagens trender eller mönster i
samhället och agera samt prioritera det som kommer ge barnen mest nytta i
framtiden.
Denna sista diskurs innehåller sådana exempel som handlar om själva verksamhetens
framtid, men även samhälleliga aspekter förekommer i citaten. Diskursen visar på
hur pedagogerna tänker att trivseln skulle kunna öka och utvecklas i framtiden med
hjälp av flerspråkighet. Exempel 40 nedan illustrerar hur pedagogerna tänker att de
skulle kunna synliggöra kulturer och språkliga mönster i verksamheten. Trivselkväll
med vårdnadshavarna kunde vara en lösning enligt dem, men pedagogen som
uttrycker detta använder även ord som uttrycker en tvekan gällande detta. Hen menar
att det kanske inte skulle fungera som lösning mer i dagens läge. Pedagogerna
belyser även att de själva utvecklas på grund av språkmedvetenheten och att de anser
att verksamheten bidrar med mer solidaritet, öppenhet och fördomsfrihet i
verksamheten men också ute i samhället, detta belyser särskilt exempel 42. Därmed
går att urskilja ett hopp om en mindre fördomsfull framtid och ökad trivsel på
arbetsplatsen såväl nu som i framtiden. Citaten nedan illustrerar detta:
Ex 40 ”…kanske skulle kunna komma å ha en såndär trivselkväll bara för att man
skulle få dendär kulturen närmare sig... men sånt e ju som int man skulle ge tid åt
längre kanske”
Ex 42 ”de gör ju att barnen från början blir ganska fördomsfria å så e de ju nog
också att arbetar man på en sån plats så e man ju som personal så man måst ju helt
enkelt vara öppen för nya kulturer.”
51

Malin Åberg

I detta avsnitt berättar pedagogerna om sina framtidsvisioner och det går att se att
dessa visioner baserar sig på dagens utvecklingspedagogiska synsätt. Pedagogerna
menar bland annat att flerspråkighet kommer att bli mer eftertraktat i framtiden
framförallt inom högre utbildning och på arbetsmarknaden. Pedagogerna menar att
eleverna kommer att ha mer skolframgång ifall de har goda språkkunskaper. Härtill
är

pedagogernas

visioner

i

allmänhet

väldigt

positiva.

De

menar

att

språkmedvetenheten och flerspråkigheten kan öka samarbetet i världen och bidra
med mindre fördomar samt att dessa fenomen kan bidra med ökad trivsel inte minst i
själva den småbarnspedagogiska verksamheten.

52

Malin Åberg

6 Diskussion
6.1 Resultatdiskussion
I detta kapitel kommer resultaten att diskuteras med utgångspunkt i den teoretiska
referensramen. Diskurserna kommer vara det centrala i diskussionen och kommer att
fördjupas och relateras till framtida visioner gällande språkmedvetenhet och
flerspråkighet. Analysmetoden kommer därmed att vara en central faktor i denna
redovisning, därtill kommer metoden i sig att diskuteras. I detta kapitel kommer
även lärarutbildningen och framtiden gällande utbildningen att kommenteras och
diskuteras.

Språkmedvetenhet i praktiken, hur den språkmedvetna
verksamheten ser ut
Till en början diskuteras hur den språkmedvetna verksamheten ser ut, med andra ord
vad pedagogerna berättar att de gör och vilka metoder de använder i verksamheten.
Detta naturligtvis utgående från att metoderna och det som görs är språkstödjande. I
resultaten gick det först och främst att urskilja att pedagogerna anser att de metoder
de valt att berätta om är metoder som stöder språkinlärning och språklig
medvetenhet. Detta kan exemplifieras mest ändamålsenligt genom att se på ordvalen
i citaten som finns i resultaten och hur meningarna är uppbyggda. Det förekommer
exempelvis inte försvagande ord och uttryck som exempelvis kanske eller jag vet
inte, i dessa meningar lika mycket som de förekommer i de två andra
diskursområdena. De använder ord som ”fördel”, ”roligt”, ”mycket”, ”jätte”,
”massor” och ”bra” i meningarna som beskriver hur pedagogerna gör i
verksamheten. Detta kan vidare belysa att det som görs är något bekant och som hör
till kontexten enligt pedagogerna (Spolsky, 2003).
De metoder som pedagogerna berättade att de använder sig av var följande: sång,
rim och ramsor, ordbilder, kroppsspråk, räknande, läsning det vill säga böcker,
upprepningar samt diskussioner. Pedagogerna berättade även att de använder sig av
barnens intressen i verksamheten och ser det som en tillgång i arbetet. Därtill anser
53

Malin Åberg
pedagogerna att samarbete med aktörer i närmiljön är viktiga komponenter och att
de berikar verksamheten, men också att digitala hjälpmedel fungerar som
ändamålsenliga stöd i arbetet. Dessa yttranden reflekterar i princip väldigt långt den
kontext där pedagogerna befinner sig i och det går att dra starka paralleller mellan
yttrandena

och

Utbildningsstyrelsens

(2018)

handlingsplan

samt

småbarnsverksamhetens läroplan. Pedagogerna nämner så gott som alla de metoder
som uppges

att

skall

användas

i en språkstödande

verksamhet

enligt

Utbildningsstyrelsens styrdokument. Detta anger en stark koppling till den
lingvistiska ekologin och det går att dra slutsatsen att dessa pedagoger är välinsatta i
sin roll som språklig förebild (Spolsky, 2003). Lingvistisk ekologi hänvisar enligt
(Spolsky, 2003) till ett språkligt system inom en viss grupp eller instans. Det
språksystem som uppstår reflekterar både kontexten och miljön där individerna
befinner sig. Därmed formas språket hos individerna enligt de ovanstående
faktorerna och bidrar till att ett specifikt sätt att tala om verksamheten de befinner
sig i. (Spolsky, 2003) I denna studie är målgruppen pedagogerna, därmed kan man
urskilja att en av diskussionernas huvudkomponenter består av talet kring det som
görs i verksamheten. Därtill finns det vissa saker som lyfts fram ständigt och på ett
visst sätt, oftast i positiv mening som exempelvis att visa på vad som fungerar i
verksamheten. Med andra ord går det att urskilja en viss sorts konstruktion av
språket i fråga om den didaktiska diskursen, det vill säga ett system eller mönster för
hur pedagogerna talar om verksamheten. Enligt Spolsky (2003, s. 7) handlar
lingvistisk ekologi emellertid om kulturella och sociala konstruktioner som bildar ett
visst sätt på vilket språk används och hur människan uttrycker sig. Utöver de
ovannämnda metoderna belyser pedagogerna även samspelet mellan språk och
intresse, språk lär sig barnen med andra ord bäst då pedagogerna visar intresse till
barnen och utgår från deras intressen i undervisningen (Norling, 2015). Pedagogerna
uttrycker sig också om att det är viktigt med mångsidiga och varierande
arbetsmetoder vilket också går att koppla till både Spolsky (2003) och
Utbildningsstyrelsens (2018) syn på språket i praktiken. Variation ger emellertid
större värde åt verksamheten vilket går att koppla till Spolskys (2003) teori om
ideologi.
Resultaten antyder att pedagogerna ofta talar om didaktiska och pedagogiska
principer och metoder och att detta är naturligt eftersom dessa fenomen är centrala i
54

Malin Åberg
deras arbete. Didaktiken blir därmed en stor komponent i samtalen och kan anses
vara naturlig. Det går också att uppfattas som kopplingen mellan de metoder och
den arbetsmiljö där pedagogerna verkar. Pedagogerna har därmed ett system för hur
de pratar om det som händer i verksamheten. Det handlar om ett språksystem,
pedagogerna vet emellertid hur de ska tala om verksamheten och vad som bör
diskuteras mer eller först då de diskuterar. Didaktiken kan tydligt uppfattas som en
väsentlig del av deras språksystem. Det faktum att dessa diskurser framkom i talet
hos pedagogerna gång på gång, på väldigt liknande sätt belyser att pedagogerna har
ett så kallat system för denna typ av samtal. Resultaten antyder även att pedagogerna
är medvetna om vad som krävs av dem och vilka metoder som bör föredras i
verksamheten. Detta kan bero på att pedagogerna verkligen använder sig av och
utgår ifrån de verktyg och de dokument (exempelvis handlingsplanen) som de har till
sitt förfogande. I detta sammanhang belyser pedagogerna även en känsla av att de vet
vad de gör i verksamheten. Det finns en stark medvetenhet hos pedagogerna gällande
vilka metoder som stöder och sporrar barnen framåt. Det som också förekom mycket
i diskussionerna var att de alltid ska använda sig av det som finns i miljön just då och
utgå från eleverna. Detta är en aspekt som antagligen även avspeglar dagens
utvecklingspedagogiska synsätt på att pedagogerna skall samarbeta med både
varandra, barnen och vårdnadshavarna (Björk- Willén, Gruber & Puskás, 2013).
Samarbete värderas med andra ord högt i texterna vilket kan uppfattas som att det är
en av hörnstenarna i pedagogernas verksamhet.

Språkmedvetenhet som förhållningssätt, hur verksamheten
borde se ut
I detta avsnitt kommer ideologin, förhållningssätten som pedagogerna har gentemot
språkmedveten verksamhet att diskuteras mer djupgående. I resultatredovisningen
användes Spolskys (2003) teori om språklig ideologi för att förtydliga utsagorna och
för att koppla dem till dagens tal gällande språkmedvetenhet. Det går med andra ord
att se att diskurserna speciellt under detta avsnitt är mycket mångfasetterade och
komplexa. Detta på grund av att de samtidigt visar på vad som görs i praktiken men
också hur saker och ting borde göras enligt pedagogerna (Spolsky, 2003). Det som

55

Malin Åberg
naturligtvis därmed också blir en naturlig del av diskurserna gällande ideologin är
pedagogernas attityder och förhållningssätt inom ramen för verksamheten.
Diskursen gällande språkets kvalité hos barnen kan uppfattas som en ganska tydlig
diskurs och även en diskurs som kan uppfattas som naturlig i detta sammanhang. Det
nämndes redan tidigare att detta högst antagligen beror på att detta ämne diskuteras
väldigt mycket i dagens läge (Cenoz, Gorter & May, 2017). Detta visar även på en
sorts oro som pedagogerna har nämligen att de kan känna sig ängsliga inför
möjligheten att de på något sätt skadar barnets utveckling. Med andra ord att
flerspråkigheten skall bidra med att barnet till slut inte riktigt kan något språk väl
utan istället ständigt växlar mellan språken och får ett begränsat ordförråd. I båda
texterna är med andra ord denna rädsla ganska påtaglig, men det finns även en känsla
av att pedagogerna menar att det inte borde vara på detta sätt. De menar att
verksamheten absolut inte skall skada barnet ur ett långsiktigt perspektiv, i båda
diskussionerna kommer pedagogerna emellertid fram till att verksamheten inte
skadar barnen. De menar också att ifall de märker att något inte stämmer gällande
barnets språkliga utveckling ingriper de så snabbt som möjligt och försöker hitta
hjälp och stöd till barnet på ett effektivt sätt. Detta går i stort sätt att tolka som att
pedagogerna tror på sina möjligheter och kunskaper i att hjälpa och stöda barnen då
de utvecklas språkligt. Det finns dock en underliggande oro för att verksamheten i
vissa stunder kan bli osammanhängande men att de ändå kan styra verksamheten åt
ett mer positivt håll ifall det skulle vara på det sättet. Med andra ord går det att
urskilja både en tro på sig själv, men också ett slags tvivel om sig själv i
pedagogernas tal, vilket enligt Spolsky (2003) är normalt eftersom ideologierna och
förhållningsätten kan ändra karaktär eller vara motsatta inom en och samma grupp.
Utöver det ovanstående förekom olika perspektiv gällande empati, uppmuntran,
stereotyper, separering och fördomar i diskussionerna. Dessa kan uppfattas som
naturliga inslag på grund av att alla pedagoger är väldigt olika som personer. De
egenskaper som diskuteras går att uppfatta som mer personliga. Därmed går dessa
attityder och åsikterna mer utanför det språksystem som pedagogerna befinner sig i, i
detta fall är kontexten vård och pedagogik. Det förekommer därmed tankar hos
pedagogerna som speglar deras egna värderingar och mer av personligheten särskilt i
detta sammanhang (Spolsky, 2003). Pedagogerna menar att det finns vissa sorters
56

Malin Åberg
människor eller barn som känns annorlunda för dem och som har sin egen plats i
samhället. Det uttrycker också en slags separering som kan uppstå inom
verksamheten där exempelvis en pedagog talar ena språket och den andra det andra
språket. Detta anser pedagogerna att fungerar som strategi och underlättar på
arbetsbördan men det finns en tanke om och en medvetenhet om att de själva borde
kunna båda språken (finska och svenska). Därmed finns det en uppfattning om att det
fungerar på ett visst sätt men att det eventuellt kunde vara bättre ifall pedagogerna
själva skulle kunna fler språk. Flerspråkig personal borde alltså finnas i
verksamheten. Trots detta menar pedagogerna ändå att alla är välkomna i
verksamheten i allmänhet, vilket visar på att det finns en sorts motstridighet eller
tvetydighet i pedagogernas yttranden. Resultaten visar således en koppling till
Spolskys (2003, s. 14) teori om lingvistisk ideologi, där bland annat huvudbudskapet
ligger i att förhållningsätt kan variera inom en och samma grupp men också hos
individen själv. Det vill säga individen kan ha en professionell åsikt men även en
privat åsikt om ett specifikt fenomen, förhållningsätten inom gruppen kan även vara
polariserade och varierade. Detta går att tolka på följande sätt: pedagogerna ser sin
roll som pedagog på ett visst sätt och uttrycker därmed mer positiva aspekter
gällande verksamheten och mångfald.
Med andra ord tänker pedagogerna att de har vissa åsikter som har direkt koppling
till arbetet men att de också har sina egna privata åsikter som inte alltid är samma
som de åsikter de uttrycker i sammanhang som har att göra med verksamheten på ett
mer direkt plan. Empatin och uppmuntran är aspekter som pedagogerna anser att hör
ihop med flerspråkigheten bland personalen. De menar att de har mer empati för
eleverna då de själva är medvetna om hur svårt det är att lära sig nya språk. De
menar också att mer uppmuntran och acceptans alltid borde vara närvarande i
verksamheten och att mer tålamod krävs för att uppdraget skall kunna uppfyllas.
Dessa är med andra ord positiva egenskaper eller aspekter som pedagogerna anser att
är bra att utveckla och öka i verksamheten. Dessa synpunkter stöder ytterligare
slutsatsen om att pedagogerna är pålästa gällande styrdokumenten som de bör utgå
ifrån i sin verksamhet. (Utbildningsstyrelsen, 2018).
Det fanns också aspekter som pedagogerna diskuterade som handlade om konkreta
didaktiska metoder eller aspekter, som borde användas mer eller som idealt skulle få
57

Malin Åberg
finnas med mer i verksamheten. Dessa var motsägelsefulla och det intressanta med
dessa citat var att de belyste på ett mycket direkt sätt hur pedagogerna ser på
språkmedveten verksamhet. De flesta var positiva, men det fanns de som uppgav
uppgivenhet eller stress i sina utsagor. Generellt sätt verkar pedagogerna ha en
gemensam åsikt om att verksamheten är nyttig, positiv och något de brinner för.
Dock finns det vissa som upplever flerspråkigheten och mångfalden som belastande i
verksamheten. Dessa motsägelser belyser uttryckligen Spolskys (2003) teori om
ideologi, det vill säga hur verksamheten borde fungera. Det är evident att
ideologierna varierar på en arbetsplats på grund av att alla är så olika som deltar i
verksamheten. Uppfattningar kring både språk och själva verksamheten kan därmed
se väldigt olika ut, det finns ofta mycket polariserade åsikter gällande olika fenomen
och situationer. (Spolsky, 2003). De huvudsakliga orosmomenten som pedagogerna
uttrycker är att de är oroliga över att de inte hinner föra konstruktiva och utvecklande
långvariga diskussioner med barnen på grund av att allt det andra arbetet tar så
mycket energi. Dessutom känner de sig oroliga över hur de själva ska orka i
vardagen då de upplever att beaktandet av språkliga strukturer och arbete med
språkmedvetenhet i allmänhet medför mer stress i arbetet. De positiva aspekterna är
att pedagogerna upplever att atmosfären är mer välkomnande då verksamheten stöder
språkinlärning på många nivåer. (Utbildningsstyrelsen, 2018). Andra positiva
aspekter med en språkmedveten verksamhetskultur är att den vidgar vyerna, sporrar
barnen i att bli mer intresserade av att studera språk i framtiden. Dessutom uttrycker
pedagogerna även att barnen får bättre tolerans för nya ting och människor de möter i
livet, att verksamheten motverkar stereotyper. Därtill anser pedagogerna att barnen
samarbetet förbättras och blir mer ömsesidigt mellan de vuxna och barnen i en
språkmedveten miljö, att pedagogerna och barnen skapar innehållet i undervisningen
tillsammans på en djupare nivå då miljön är av denna natur. Dessa aspekter anses
vara mål som Utbildningsstyrelsen (2018) även uppmuntrar pedagogerna att arbeta
för.
Ytterligare gick det att urskilja en diskurs som handlar om språkmedvetenhetens
betydelse för verksamheten, vad den bör bidra med. Där gick det att urskilja väldigt
positiva tankar hos pedagogerna. De anser att språkmedvetenheten uppmuntrar
barnen till att utveckla språket, bidrar med acceptans i verksamheten. Därtill medför

58

Malin Åberg
språkmedvetenheten även empati för barnen och eget ökat intresse hos pedagogerna
att utveckla sin språkkunskap.
Slutsatsen att pedagogerna i stort sätt har en gemensam ideologi om verksamheten,
språk och pedagogik går att urskilja ur materialet. De områden där ideologin kan
skifta och ge skenet av polarisering av åsikter är gällande kvalitén på språkbruket hos
barnen och hur pedagogerna uppfattar den språkmedvetna verksamheten.

Språkmedvetenhet som framtidslösning samt koppling till
lärarutbildningen
I enlighet med syftet finns det anledning att se på hurdana tankar om framtiden
pedagogerna har gentemot den flerspråkiga verksamheten. Därtill även att se hur
exempelvis utbildningen kunde utvecklas på ett ändamålsenligt sätt för att förbereda
pedagogerna inför sin roll som språklig förebild. Framtidsvisioner och idéer om
utveckling för den framtida verksamheten var viktigt för pedagogerna att diskutera
och diskurser gällande detta var påtagliga i diskussionerna.
Diskursen om hur viktig språkmedvetenhet och språkkunskaper kommer att vara för
barnen i fortsatta studier och i vuxenlivet var häftigt diskuterat i grupperna. Detta är
viktigt att poängtera eftersom dagens samhälle och den finska utbildningskulturen
verkligen stöder de antaganden som pedagogerna har gällande detta (stadsrådets
publikation, 2019; Björk-Willén, Gruber & Puskás, 2013). Pedagogerna verkar
medvetna om att världen blir allt mer multikulturell och att språkkunskaper i
allmänhet kommer att uppfattas som starka meriter på arbetsmarknaden även i
framtiden (Stadsrådets publikation, 2019). Pedagogerna anser även att barnen
kommer att ha lättare att lära sig nya språk ifall de redan från ung ålder får goda
kunskaper i fler än ett språk. Därtill även att barnen kan lära sig annan kunskap
utöver språk lättare med hjälp av språkmedvetenheten. Detta är viktigt att
understryka att beror på dagens samhälleliga uppfattning om att språkkunskaper
bidrar till att framtida inlärningen sker mer smidigt och effektivt (Kuutti, 2010).
Därmed anser pedagogerna att detta kommer att bli ännu viktigare i framtiden och
det finns en uppfattning om att pedagogerna verkar förstå åt vilket håll dagens

59

Malin Åberg
arbetsmarknads och sociokulturella utveckling skrider i framtiden. Känslan av att
pedagogerna verkligen är intresserade och bryr sig om barnens möjligheter i
framtiden är även påtaglig i diskussionerna och hänvisar med stor sannolikhet till
pedagogernas egna värdegrunder.
Pedagogerna uttryckte också ofta i diskussionerna att de anser att verksamheten kan
bidra med kulturfrämjande åtgärder i framtiden både för barnen i verksamheten men
att dessa åtgärder även kommer att påverka samhället. Pedagogerna uttrycker att
verksamheten bidrar med att samhället och själva verksamheten blir mer öppen för
mångfald. Med andra ord mer välkomnande och mer solitärt. I även denna diskurs
uttrycker pedagogerna att verksamheten bidrar med fler möjligheter och vidgade
vyer för barnen. Pedagogerna menar med andra ord att framtiden kommer att kräva
mer öppenhet och solidaritet med tanke på dagens mångfasetterade och digitala
utveckling (Darvin & Norton, 2017; Utbildningsstyrelsen 2018). Härtill gick det att
identifiera en annan diskurs med mycket liknande drag som ovan men som handlade
mera om verksamheten i sig och inte så mycket om verksamhetens påverkan på
samhället. Nämligen betonade pedagogerna att de anser att utvecklingspedagogiken
kommer att bidra med att verksamheten i sig får en mer öppen karaktär. De hoppas
även att trivseln skall öka inom verksamheten i framtiden. De tänker att exempelvis
trivselkvällar med vårdnadshavarna kunde var något som skulle gå att satsa på i
framtiden. Här kan man även urskilja ett behov och en önskan om ett bättre
samarbete mellan pedagogerna och vårdnadshavarna, särskilt då det handlar om
vårdnadshavare som har ett annat språk än finska eller svenska. De uttrycker också
att de har en önskan om att barnen och samhället skall bli mer fördomsfria och
menar att den språkmedvetna verksamheten kan bidra till detta såväl nu som i
framtiden. (Utbildningsstyrelsen, 2018).
Förutom fördomsfrihet upplever pedagogerna också att en språkmedveten
verksamhet bidrar med att barnen blir modigare och vågar agera mer i såväl
verksamheten som ute i samhället. Detta går att koppla till öppenheten också,
pedagogerna anser nämligen att barnen behöver mod för att våga vara mer öppna för
nya språk och kulturer. De anser även att verksamheten kan bidra till att barnen
utvecklar ett rikare ordförråd och att muntliga färdigheterna utvecklas och blir
smidigare. Dessutom betonade de att motivationen för att lära sig stiger och
60

Malin Åberg
möjliggör nya uttrycksformer i framtiden, möjligen även nya sätt att kommunicera
på. (Kuutti, 2010, Utbildningsstyrelsen, 2018).
Pedagogerna verkar i allmänhet ha en positiv framtidssyn gällande verksamheten
och de ger ett sken av att de är hoppfulla för framtiden. De anser att det finns många
positiva aspekter som flerspråkighet och språkmedvetenhet bidrar med. Utöver detta
finns det dock vissa saker som pedagogerna verkar vara tveksamma inför. En sådan
sak är samarbetet med vårdnadshavarna. Pedagogerna uttrycker att de inte har
tillräckligt med kontakt till vårdnadshavarna till de barn speciellt som har annan
kulturell och språklig bakgrund, de skulle behöva mer verktyg för att kommunicera
med dem. Detta kan man särskilt se i citaten där pedagogerna talar om ”vi” och
”dem”, de uttrycker en känsla av att familjer med annan bakgrund har sin egen
”grej” och det kan uppfattas som osäkerhet i kommunikationen. Därmed går det att
urskilja ett behov av att få mer utbildning och mer verktyg för denna typ av
kommunikation. Mer fokus på vårdnadshavarna kunde därmed vara ett förslag till
lärarutbildningen. Mer forskningsbaserad information eller fortbildning gällande
barns språkliga utveckling verkar även vara ett behov som pedagogerna har, med
tanke på att de var osäkra på ifall flerspråkighet skadar barnet. Därtill kunde
utbildningen även fokusera på att erbjuda kurser i ”coping” metoder och andra
arbetshälsorelaterade kurser för att stärka pedagogens egna resurser inför arbetslivet.
Utbrändhet är ett fenomen som präglar lärarbranschen starkt, därmed kunde kurser
där man får praktiska råd om hälsa och energi vara goda inslag i utbildningen.

6.2 Metoddiskussion
Eftersom syftet med forskningen var att få en uppfattning kring vilka metoder
pedagogerna använder sig av i verksamheten och hurdana förhållningssätt de har
gentemot en språkmedveten verksamhetskultur var diskursanalysen en lämplig
metod. Detta på grund av att metoden ger en djupare inblick i vilka diskurser som
står som grund för pedagogerna och hur de förhåller sig till dessa. (Whinter &
Phillips, 2000).

61

Malin Åberg
I ljuset av att denna studie baserar sig på data som samlats in under
fortbildningskursen Språkpärla kan det anses lämpligt att använda sig av metoder
som visar på utvecklingsbehov samt metoder som belyser svagheter och styrkor
inom den konstruktionen eller målgruppen som är av intresse i studie. (Have, 2004;
Ahlin & Marcusson, 2017). Den kritiska diskursanalysen ger även en inblick i hur en
grupp individer tänker kring sina omständigheter och de uppfattar dem eftersom
metoden i sig används för att se vilka samhälleliga konstruktioner respondenterna
anser att är viktiga nog att diskutera. Metoden belyser även hur samhället eller
verksamheten har påverkat individens inre värld och föreställningar om världen. Det
är dock mycket viktigt att påpeka även i denna dela av avhandlingen att diskurserna
är sanna för individen. Detta innebär att diskursanalysen bygger på individernas
tolkning av samhället och omvärlden och inte på hur omvärlden egentligen ser ut.
Därmed gör forskaren en ytterligare tolkning av andra personers tolkningar och
föreställningar vilket ofta leder till att studien i sig blir subjektiv till en viss grad.
Detta kan dock även ske ifall forskaren använder sig av andra kvalitativa metoder
men också till viss mån om kvantitativa metoder används. Problemen kan därmed
vara ganska lika oberoende vilken metod som används, forskaren är i slutändan den
som gör olika val under forskningsprocessen och tolkar det material hen utgår ifrån
genom sin egen uppfattning av omvärlden. (Wideberg, 2002; Winther Jørgensen &
Phillips, 2000). Därmed går det att dra slutsatsen om att en kvalitativ metod var
passande i denna studie med tanke på forskningsfrågorna men speciellt med tanke på
syftet. Detta på grund av att syftet var formulerat enligt kvalitativa förutsättningar.
Syftet skulle belysa uppfattningar som pedagogerna har gällande den verksamheten
de befinner sig i och vilka metoder som passar att använda sig av i verksamheten
enligt dem. Kvalitativa forskningsmetoder utgår ifrån individens inre tolkning av
omständigheterna runtomkring hen, därmed är det intressanta hens uppfattningar och
förhållningssätt. (Kvale & Brinkman, 2014).
Denna kombination av analysmetod, ansats, datainsamlingsmetod var emellertid
fungerande på basen av att syftet och forskningsfrågorna blev besvarade och de
etiska principerna för kvalitativ forskning tillämpats under hela processen.
Avhandlingen har en kronologisk ordning och röd tråd, olika val och
tillvägagångssätt har motiverats och reflekterats över (Kvale & Brinkman, 2014).
Under forskningsprocessen har också gemensamma möten ägt rum tillsammans med
62

Malin Åberg
handledaren och fortbildningsledaren Bergroth samt två andra studerande som utgått
från samma material i sina avhandlingar. I synnerhet ett möte där vi diskuterade hur
vi analyserat och vad vi funnit för resultat hade stor betydelse för att stärka
trovärdigheten i våra avhandlingar. Denna typ av samarbete och revidering medför
en klarare uppfattning om analysen och resultaten för skribenten och medför
objektivitet i studien (Kvale & Brinkman, 2014; Christoffersen & Johannessen,
2015)
I denna studie kunde dock andra kvalitativa metoder bortsätt från kritisk
diskursanalys använts men orsaken till valet av specifikt denna metod var att pröva
den. Diskursanalysen har inte använts i någon större utsträckning inom Åbo
Akademis forskning över lag därmed var detta en möjlighet att applicera metoden.
Därmed analyserades två texter istället för tre texter som jag ursprungligen hade
planerat att analysera. Urvalet blev väldigt stort med tre texter så det var även ett val
som gjordes för att begränsa studien, men den huvudsakliga orsaken till valet av två
texter var att fokus skulle ligga i att prova metoden. Fördelen med två texter var att
det gav en möjlighet att fokusera och analysera texterna på en djupare nivå och
verkligen hitta det väsentliga i texterna och strukturera en så tydlig och
sammanhängande resultatredovisning som möjligt. Mer tid med båda texterna och tid
att tolka på en mer kritisk nivå var också fördelaktigt. Nackdelen med ett mindre
urval är naturligtvis trovärdigheten, i hur stor utsträckning kan man säga att de flesta
pedagoger som deltog i fortbildningen uppfattar sin verksamhet på det sätt som
beskrivs i denna studie. Det går emellertid inte att fastställa i denna studie eftersom
alla texter inte analyserats, med andra ord får man bara en inblick i hur 9 personer av
41 tänker kring sin verksamhet vilket påverkar studiens trovärdighet och validitet i
en negativ bemärkelse. Trots detta ger studien ändå en inblick i hur en studie av
denna karaktär kan se ut och hurdana resultat som går att urskiljas i en del av
materialet som skribenten skulle utgå ifrån. Dessa iakttagelser är i sig resultat i
studien.
Slutligen är det viktigt för forskaren att reflektera och göra iakttagelser i fråga om
själva forskningsprocessen. Tid med materialet har diskuterats tidigare i kapitlet men
själva materialet kan även vara godtagbart att diskutera. (Kvale & Brinkman, 2014).
Materialet hade samlats in under fortbildningen av fortbildningsledarna och fanns
63

Malin Åberg
färdigt transkriberat till forskarens förfogande. Detta menar Kvale och Brinkman
(2014) att kan vara till stor fördel för forskaren eftersom insamlingen av data inte blir
tidskrävande i processen och därmed kan forskaren lägga ett djupare fokus i
analyserade av materialet. Detta gjorde min process smidigare och gav mig en
möjlighet att fördjupa mig i analysen och metoderna som emellertid var nya för mig.
Nackdelar enligt Kvale och Brinkman (2014) är dock att forskaren missar saker som
kroppsspråk, tonläge, mimik som respondenterna har under till exempel en intervju
eller diskussion. I denna studie var dessa komponenter dock inte lika nödvändiga
som de skulle kunna vara ifall man använt sig av en annan kvalitativ metod. Denna
studie är framför allt diskursiv, vilket innebär att budskapet som vill synliggöras inte
är de spontana kroppsliga reaktionerna som respondenterna uttrycker utan budskapet
finns i det de uttrycker verbalt. Skriven text kan enligt Winther Jørgensen och
Phillips (2000) vara mer passande i diskursanalyser eftersom de inte längre är
beroende av den mottagare som skribenten ursprungligen hade i åtanke, texten blir
autonom och kan därmed analyseras på en mer objektiv nivå. En ytterligare aspekt
som kan vara intressant att tillslut diskutera är att färdigt insamlat material och
litteratur som rekommenderas under processen kan leda till att validiteten påverkas i
en negativ mening eftersom forskaren blir påverkad och begränsad till vissa texter
och ett visst urval av material. Ifall forskaren själv samlar in materialet kan hen göra
annorlunda val och välja bort saker eller ställa följdfrågor eller ge respondenterna
fler samtalsämnen ifall detta skulle behövas enligt forskaren. (Kvale & Brinkman,
2014). I denna studie var dessa tillvägagångsätt inte möjliga men att begränsa
materialet och litteraturen en del uppfattades inte som negativ, det var mer en
praktisk aspekt som tillät mig att fördjupa mig i det material som valdes att
analyseras och att prova metoden på ett ändamålsenligt sätt.

64

Malin Åberg

Källor
Ahlin, A. & Marcusson, L. (2017) Att arbeta med processer. Lund: Studentlitteratur.
Ammon, U. (2006). Language conflicts in the European Union. International Journal
of Applied Linguistics.
Bergroth, M. & Hansell, K. (2020, i tryck).
Bell, J. (2006). Introduktion till forskningsmetodik. Lund: Studentlitteratur.
Björk- Willén, P. & Gruber, S. & Puskás, T. (2013) Nationell förskola med
mångkulturellt uppdrag. Stockholm: Liber.
Björk-Willén, P. (2018). Svenska som andraspråk i förskolan. Stockholm:
Författarna och Natur & Kultur.
Cenoz, J. & Gorter, D. & May, S. (2017) Language awareness and multilingualism.
New Zealand: Springer.
Christoffersen, L. & Johannessen, A. (2015) Forskningsmetoder för lärarstuderande.
Lund: Studentlitteratur.
Darvin, N & Notron, B. (2017) Identity, Language Learning, and Critical
Pedagogies in DigitalTimes. (s. 43–54). Language awareness and multilingualism.
New Zealand: Springer.
Doverborg, E. & Pramling, N. & Pramling- Samuelsson, I. (2019) Att undervisa
barn i förskola. Stockholm: Liber.
Europeiska Unionen, förordningar. Hämtad 20.2.2019, från
https://europa.eu/european-union/topics/multilingualism_sv
Finkbeiner, C & White, J. (2017) Language Awareness and Multilingualism: A
Historical Overview. (s. 3–18). Language awareness and multilingualism. New
Zealand: Springer.
Hallituksen esitys eduskunnalle laiksi perusopetuslain 26 a ja 35 §:n muuttamisesta.
HE 135/2014. Hämtad 19.4.2020, från
https://finlex.fi/sv/esitykset/he/2014/20140135
Harju- Luukkainen, H. (2007) Kielikylpydidaktiikkaa kehittämässä- 3–6-vuotiaiden
kielikylpylasten kielellinen kehitys ja kielikylpydidaktiikan kehittäminen
päiväkodissa. Åbo Akademis förlag.
Have, P. (2004). Understanding qualitative research and ethnomethodology.
Thousand Oaks, CA : Sage Publications.
65

Malin Åberg

Kuutti. N. (2010) Kielisuihkutus- Kielimaistiaisia lapsille suomalaisen kielivarannon
monipuolistamiseksi. Kieli, koulutus ja yhteiskunta. Kieliverkosto, elokuu 2010.
https://jyx.jyu.fi/bitstream/handle/123456789/40310/kielisuihkutus-kielimaistiaisialapsille-suomalaisen-kielivarannonmonipuolistamiseksi.pdf?sequence=1&isAllowed=y
Kvale, S. & Brinkman, S. (2014). Den kvalitativa forskningsintervjun. Lund:
Studentlitteratur.
Liamputtong, P. (2015) Focus group methodology: Theory and ethics. Sage books.
Morgan, D. (1998) Planning focus groups. Sage books.
Nilsson, L & Pålsson, S. (2000). Digital kompetens: En utmaning för dagens skola
och krav i morgondagens samhälle. Human IT.
Norling, M. (2015) Förskolan- en arena för social språkmiljö och språkliga
processer. Mälardalen University press dissertations.
Nikula, T. & Saarinen, T m.fl. (2012). Linguistic Diversity as a Problem and a
Resource. Multilingualism in European and Finnish Policy Documents. University
of Jyväskylä.
Nyquist, E- L. (2018) Species och artikelbruk hos finska språkbadselever i årskurs 6.
Folkmålsstudier. Vol 56. (s. 71–104).
Regeringsprogrammet för stadsminister Antti Rinne. (2019) Ett inkluderande och
kunnigt Finland- ett socialt, ekonomiskt och ekologiskt hållbart samhälle.
Stadsrådets publikation.
Sajavaara, K & Luukka, M-R & Pöyhönen, S. (2007) Kielikoulutuspolitiikka
Suomessa: lähtökohtia, ongelmia ja tulevaisuuden haasteita. Jyväskylän Yliopisto.
(s. 13–44). Kohti tulevaisuuden kielikoulutusta -Kielikoulutuspoliittisen projektin
loppuraportti.
Smeds- Nylund. A,S. (2019) Kommunalt utbildningsledarskap- att mediera mellan
politik och medborgaropinion. Åbo Akademi.
Spolsky, B. (2003) Language policy. Cambridge: Cambridge University press.
Utbildningsstyrelsen. (2016) Grunderna för planen för småbarnspedagogik 2016.
Helsingfors: Utbildningsstyrelsen.
Utbildningsstyrelsen. (2018) Modell för språkstödjande handlingsplan. Helsingfors:
Utbildningsstyrelsen.
Winther Jörgensen, M. & Phillips, L. (2000) Diskursanalys som teori och praktik.
Lund: Studentlitteratur.

66

Malin Åberg

Westwood, J. (2011) Att skriva marknadsplan. Lund: Studentlitteratur.
Widerberg, K. (2002) Kvalitativ forskning i praktiken. Lund: Studentlitteratur.
Winther Jørgensen, M. & Phillips, L. (2000) Diskursanalys som teori och metod.
Lund: Studentlitteratur.

67

