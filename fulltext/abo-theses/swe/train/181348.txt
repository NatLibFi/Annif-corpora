Gymnasiestuderandes
uppfattningar om kolets kretslopp

Sara Ray

Avhandling för magisterexamen
Fakulteten för pedagogik och välfärdsstudier
Åbo Akademi
Vasa, 2021

2

Abstrakt
Författare
Årtal
Ray, Sara Sophia Therese
2021
Arbetets titel
Gymnasiestuderandes uppfattningar om kolets kretslopp
Opublicerad avhandling för magisterexamen i pedagogik
Sidantal
Vasa: Åbo Akademi. Fakulteten för pedagogik och välfärdsstudier
101
Referat
Insatser inom utbildningen krävs för att främja en hållbar framtid. För förståelse av den
pågående klimatförändringen är det väsentligt att ha kunskaper om kolets kretslopp. Elever och
studerande i alla åldrar har dock svårigheter att förstå naturens ämneskretslopp och har många
gånger uppfattningar om kolets kretslopp som inte överensstämmer med verkligheten. Dessa
avvikande uppfattningar benämns alternativa uppfattningar. För att främja korrekta
uppfattningar och hjälpa studerande att utveckla ett systemtänkande kring biologiska processer
är det viktigt att lärare har insikter om studerandes uppfattningar.
Syftet med avhandlingen är att undersöka gymnasiestuderandes uppfattningar om kolets
kretslopp.
Utgående från syftet är följande forskningsfrågor utformade:
1.
2.
3.
4.

Hurdana är studerandes uppfattningar om grundämnet kol?
Hurdana är studerandes uppfattningar om kolflöde genom de ekologiska processerna?
Hurdana är studerandes uppfattningar om människans inverkan på kolets kretslopp?
Hurdana är studerandes uppfattningar om relationen mellan olika delar i kolets
kretslopp?

Sju studerande i ett svenskspråkigt gymnasium i Finland är informanter i undersökningen.
Datainsamlingsmetoden är halvstrukturerad intervju. Teckningar av kolets kretslopp fungerar
som komplement till de enskilda intervjuerna. Analysmetoden som används är
meningskoncentrering och resultaten är kategoriserade i tabeller. I resultaten framkommer att
alla informanter besitter mer eller mindre alternativa uppfattningar om kolets kretslopp. I
enlighet med tidigare forskning framkommer också att goda kunskaper om kolets kretslopp går
hand i hand med goda kunskaper om fotosyntesen, cellandningen, näringskedjan och
nedbrytningen. En god helhetsuppfattning om kolets kretslopp visar också på en större förmåga
till systemtänkande om naturens ämneskretslopp. Det vore viktigt att studerande ges
möjligheter att träna systemtänkande i biologiundervisningen. En utvecklande metod kan vara
att studerande ritar ämneskretslopp och diskuterar sina uppfattningar med varandra.
Sökord
Studerandes uppfattningar, students’ conceptions, alternativa uppfattningar, alternative
conceptions, kolets kretslopp, carbon cycle, biologiundervisning, biology teaching

3

Innehåll
Abstrakt
1. Inledning ............................................................................................................................... 8
1.1. Bakgrund ......................................................................................................................... 8
1.2. Syfte och forskningsfrågor ............................................................................................ 10
2. Teori..................................................................................................................................... 12
2.1. Kolets kretslopp............................................................................................................. 12
2.2. Biologi som vetenskap och läroämne............................................................................ 16
2.2.1. Kolets kretslopp i läroboken Korall ....................................................................... 16
2.3. Studerandes alternativa uppfattningar inom biologi och kolets kretslopp .................... 19
2.3.1. Orsaker till studerandes alternativa uppfattningar inom kolets kretslopp .............. 24
2.3.2. Bearbetning av studerandes alternativa uppfattningar inom kolets kretslopp........ 27
2.4. Systemtänkande ............................................................................................................. 31
2.4.1. Systemtänkande i undervisningen .......................................................................... 31
3. Metod ................................................................................................................................... 33
3.1. Val av metod ................................................................................................................. 33
3.2. Forskningsansats ........................................................................................................... 33
3.3. Datainsamlingsmetod .................................................................................................... 34

4
3.4. Urval och avgränsningar ............................................................................................... 36
3.5. Undersökningens genomförande ................................................................................... 38
3.5.1. Undersökningens två delmoment ........................................................................... 38
3.6. Databearbetning och analys .......................................................................................... 39
3.7. Etik, tillförlitlighet och trovärdighet ............................................................................. 45
4. Resultat ................................................................................................................................ 50
4.1. Studerandes uppfattningar om grundämnet kol ............................................................ 50
4.2. Studerandes uppfattningar om kolflöde genom de ekologiska processerna ................. 52
4.3. Studerandes uppfattningar om människans inverkan på kolets kretslopp ..................... 66
4.4. Studerandes uppfattningar om relationen mellan olika delar i kolets kretslopp ........... 71
4.5. Sammanfattning av gymnasiestuderandes uppfattningar om kolets kretslopp ............. 74
5. Diskussion ........................................................................................................................... 77
5.1. Metoddiskussion............................................................................................................ 77
5.2. Resultatdiskussion ......................................................................................................... 78
5.3. Förslag till fortsatt forskning ......................................................................................... 81
Litteratur................................................................................................................................. 82

5
Tabeller
Tabell 1 .................................................................................................................................... 20
Tabell 2 .................................................................................................................................... 21
Tabell 3 .................................................................................................................................... 22
Tabell 4 .................................................................................................................................... 23
Tabell 5 .................................................................................................................................... 50
Tabell 6 .................................................................................................................................... 51
Tabell 7 .................................................................................................................................... 52
Tabell 8 .................................................................................................................................... 53
Tabell 9 .................................................................................................................................... 53
Tabell 10 .................................................................................................................................. 54
Tabell 11 .................................................................................................................................. 55
Tabell 12 .................................................................................................................................. 56
Tabell 13 .................................................................................................................................. 57
Tabell 14 .................................................................................................................................. 58
Tabell 15 .................................................................................................................................. 58
Tabell 16 .................................................................................................................................. 59
Tabell 17 .................................................................................................................................. 60
Tabell 18 .................................................................................................................................. 61

6
Tabell 19 .................................................................................................................................. 61
Tabell 20 .................................................................................................................................. 62
Tabell 21 .................................................................................................................................. 63
Tabell 22 .................................................................................................................................. 64
Tabell 23 .................................................................................................................................. 66
Tabell 24 .................................................................................................................................. 67
Tabell 25 .................................................................................................................................. 68
Tabell 26 .................................................................................................................................. 70
Tabell 27 .................................................................................................................................. 71
Tabell 28 .................................................................................................................................. 73
Tabell 29 .................................................................................................................................. 74
Tabell 30 .................................................................................................................................. 74
Tabell 31 .................................................................................................................................. 75
Tabell 32 .................................................................................................................................. 79

Figurer
Figur 1 ..................................................................................................................................... 14
Figur 2 ..................................................................................................................................... 18
Figur 3 ..................................................................................................................................... 44

7
Bilagor
Bilaga 1: Blankett för godkännande av deltagande i undersökningen
Bilaga 2: Intervjuguide
Bilaga 3: Checklista med begrepp för intervju
Bilaga 4: Teckningsunderlag
Bilaga 5: Teckning av informant 1
Bilaga 6: Teckning av informant 2
Bilaga 7: Teckning av informant 3
Bilaga 8: Teckning av informant 4
Bilaga 9: Teckning av informant 5
Bilaga 10: Teckning av informant 6
Bilaga 11: Teckning av informant 7

8

1. Inledning
Studerande har ofta alternativa uppfattningar inom den komplexa biologivetenskapen. I
gymnasieundervisningen ska studerande utveckla en mångsidig kompetens, bland annat att inse
nödvändigheten av en hållbar livsstil och kunna främja en hållbar utveckling. För att kunna
förstå den pågående klimatförändringen krävs kunskaper om naturens ämneskretslopp, bland
vilka kolets kretslopp är ett av de mest centrala. I denna avhandling undersöks
gymnasiestuderandes uppfattningar om kolets kretslopp genom en kvalitativ analys. Genom att
lärare och studerande själva blir medvetna om de alternativa uppfattningarna kan
lärandeprocessen och korrekta uppfattningar främjas.

1.1. Bakgrund
Den pågående klimatförändringen är ett varnade exempel för människans ohållbara användning
av fossila bränslen och dess följder (IPCC, 2018a; IPCC, 2018b). För att minska de negativa
konsekvenserna av klimatförändringen behöver varje nation efter bästa förmåga vidta åtgärder,
för att gradvis öka insatserna för en hållbar framtid. Bland dessa kan investeringar i ny teknik,
ekonomiskt understöd till utvecklingsländer och insatser inom utbildning nämnas. (UNFCCC,
2021.)
Inom utbildningen ska elever och studerande lära sig vad en hållbar utveckling
innebär och samtidigt sporras till att själva leva ett hållbart liv (Utbildningsstyrelsen,
2014, 2019). För att elever och studerande ska kunna agera för en hållbar framtid krävs
kunskap om orsaker, följder och lösningar till klimatproblematiken (Almers, 2009). En
central aspekt för förståelse av klimatförändringen är kunskap om naturens
ämneskretslopp, bland vilka kolets kretslopp är särskilt viktigt (Bengtsson, m.fl., 2017;
Hartley m.fl., 2011). Forskning visar dock att elevers och studerandes uppfattningar om
ämneskretsloppen är bristfälliga (Çimer, 2011; Lin & Hu, 2003; Özay & Öztaş, 2003).
Alternativa uppfattningar förekommer allmänt bland elever och studerande. Alternativa
uppfattningar kan i stora drag definieras som underliga och felaktiga uttryck, som inte är
vetenskapligt korrekta. Begreppet alternativa uppfattningar (eng. alternative conceptions) har
tidigare använts i forskning (Garnett m.fl., 1995; Tsai & Chou, 2002). En synonym som också
används i forskning är missuppfattningar (eng. misconceptions) (King, 2009; Nakhleh, 1992).
I denna avhandling används främst begreppet alternativa uppfattningar, men också termen

9
avvikande uppfattningar förekommer. Dessa begrepp antyder att uppfattningarna inte
nödvändigtvis är helt felaktiga och inger en mer positiv klang än synonymen missuppfattning
(Maskiewicz & Lineback, 2013). En redogörelse för hur alternativa uppfattningar kan
uppkomma och bearbetas ges i kapitel 2.3.
De alternativa uppfattningarna är allmänt förekommande i samhället och är oberoende
av ålder, kön, utbildning och kultur (Bahar, 2003). Uppfattningarna är svåra att förändra och
påverkar lärandeprocessen negativt (Bahar, 2003; Çetin, 2007; Çimer, 2011; Köse, 2008; Lin
& Hu, 2003; Özay & Öztaş, 2003). För att kunna utveckla en korrekt kunskap inom
biologivetenskapen krävs förståelse av a) enskilda processer, b) kopplingar mellan dessa
processer och c) övergripande helheter (Lin & Hu, 2003). Dessa delar utgör tre nivåer av
systemtänkande, vilka enligt Kali m.fl. (2003) är grundläggande för uppfattningen av
biologiska kretslopp. En av de främsta orsakerna till både bristfälligt systemtänkande och
alternativa uppfattningar inom biologin är vetenskapens komplexa karaktär. Biologins
komplexitet anser också elever och studerande själva är en orsak till att de upplever att
biologiämnet är svårt i skolan (Çimer, 2011; Düsing m.fl., 2019; Özay & Öztaş, 2003). För att
studerande ska kunna bearbeta sina avvikande uppfattningar är det viktigt att lärare har kunskap
om deras uppfattningar (Bahar, 2003; Tekkaya, 2002). Därtill är det också nödvändigt att
lärarna själva granskar sina egna uppfattningar. Det är allmänt förekommande att lärare har
alternativa uppfattningar om vetenskapliga fenomen, vilket också gäller lärare och
lärarstuderande i Finland (Hemmi m.fl., 2020). Genom kunskap om vilka alternativa
uppfattningar som är vanligt förekommande, vad som orsakar dessa och hur dessa kan
bearbetas, kan lärare bedriva en medveten undervisning som främjar korrekta uppfattningar
(Hartley m.fl., 2011).
I stora globala frågor är korrekta kunskaper synnerligen viktiga. Ett gemensamt
agerande krävs på både nationell och internationell nivå i arbetet för en hållbar framtid (IPCC,
2018a; IPCC, 2018b). I det demokratiska samhället innefattar detta alla medborgare. För att
rätta miljöbeslut ska kunna fattas behöver politiker också ha korrekt förståelse av naturens
kretslopp (Kali m.fl., 2003). Kompetenta politiker förutsätter i sin tur kompetenta väljare. Att
befolkningen besitter alternativa uppfattningar om kolets kretslopp och klimatförändringen är
därmed problematiskt. Vikten av att främja korrekta uppfattningar om naturens ämneskretslopp
inom utbildningen är alltså betydande, och med tanke på detta har denna avhandling också en
samhällsaktuell betydelse.

10
Mitt personliga intresse för undersökningen i denna avhandling är också stort, eftersom
biologi och hållbar utveckling är två av mina intresseområden. Som tillägg till mina
klasslärarstudier avlägger jag ytterligare ämnesstudier i biologi och geografi, för att erhålla
behörighet inom dessa ämnen i gymnasiet. Därmed är det speciellt givande att undersöka
gymnasiestuderandes uppfattningar om kolets kretslopp för att vidga min egen förståelse av hur
studerande tänker kring komplexa biologiska processer. Min ambition som blivande lärare är
att ständigt utveckla mina kunskaper och färdigheter, vilket jag anser vara nödvändigt för att
bedriva en god undervisning. Eftersom de alternativa uppfattningarna är många och hindrar
studerande i deras kunskapsutveckling behöver jag som lärare ha kunskap om vilka dessa är,
och hur jag genom min undervisning kan hjälpa studerande att själva bearbeta sina alternativa
uppfattningar. Under min arbetsprocess har jag utvecklat mina egna kunskaper om studerandes
uppfattningar och resultaten har gett mig nya insikter som jag kommer att ha nytta av i mitt
arbete som lärare. Jag hoppas även att min avhandling ska erbjuda övriga lärare insikter, som
ska kunna vara användbara i deras undervisning.

1.2. Syfte och forskningsfrågor
Syftet med denna avhandling är att undersöka vilka uppfattningar gymnasiestuderande har om
kolets kretslopp.
Enligt syftet är följande forskningsfrågor utformade:
1) Hurdana är studerandes uppfattningar om grundämnet kol?
2) Hurdana är studerandes uppfattningar om kolflöde genom de ekologiska processerna?
3) Hurdana är studerandes uppfattningar om människans inverkan på kolets kretslopp?
4) Hurdana är studerandes uppfattningar om relationen mellan olika delar i kolets
kretslopp?
I början av arbetsprocessen var syftet mera specifikt utformat för att undersöka
gymnasiestuderandes alternativa uppfattningar. Under processens gång omformulerades dock
syftet till att mera allmänt betona gymnasiestuderandes uppfattningar. Denna formulering
lämpar sig bättre, eftersom både korrekta uppfattningar och alternativa uppfattningar
presenteras i resultaten.

11
Den första forskningsfrågan har en central roll med tanke på syftet, eftersom
studerandes kunskaper om grundämnet kol är grundläggande för deras förståelse av kolets
kretslopp (Bengtsson m.fl., 2017). Den andra forskningsfrågan behandlar studerandes
uppfattningar om kolflöde genom de ekologiska processerna. De ekologiska processer som
betonas är fotosyntesen, cellandningen, näringskedjan och nedbrytningen, eftersom dessa är
viktiga för förståelse av kolets kretslopp (Hartley m.fl., 2011; Lin & Hu, 2003; Özay & Öztaş,
2003). Trots att cellandning, energiflöde genom näringskedjan och nedbrytning är processer
som delvis går in i varandra har jag valt att skilja dem åt som enskilda ekologiska processer i
denna avhandling, eftersom det tillät mig att mera specifikt studera de studerandes
uppfattningar inom varje process. Den tredje forskningsfrågan är mycket relevant med tanke på
klimatförändringen och den fjärde forskningsfrågan tillät mig att studera de studerandes
systemtänkande, vilket ger en helhetsbild över deras uppfattningar om kolets kretslopp.

12

2. Teori
I detta kapitel ges en redogörelse för kolets kretslopp och de ekologiska processerna fotosyntes,
cellandning, energiflöde genom näringskedjan och nedbrytning. Därefter beskrivs biologi som
vetenskap och läroämne, och i samband med Figur 2 diskuteras presentationen av kolets
kretslopp i läroboken Korall. Därefter beskrivs vanliga alternativa uppfattningar bland
studerande inom ämnet biologi, vad som kan orsaka dessa uppfattningar och hur de kan
bearbetas. Slutligen beskrivs systemtänkande och vilken betydelse det har för lärandet och
undervisningen.

2.1. Kolets kretslopp
Omsättningen av grundämnet kol (C) har en mycket central roll i ekosystemen
(Nationalencyklopedin, u.å.), eftersom ”[k]olets kretslopp är den kemiska motor som förser det
mesta av livet på jorden med ’byggnadsmaterial’ och energi” (Olsson, 2011, s. 11). Alla levande
organismer innehåller kol, eftersom kol är en byggsten i kolhydrater, fetter, proteiner och
benstrukturer (Pearson education, 2011). Samma kolatomer som bildades vid jordens uppkomst
cirkulerar än idag genom den levande och den icke-levande naturen. Detta sker genom att
kolatomerna bildar molekyler och föreningar i de ekologiska processerna i kolets kretslopp.
(Hartley m.fl., 2011.) Dessa processer är: fotosyntes, cellandning, energiflöde i näringskedjan
och nedbrytning. Processerna beskrivs nedan i tur och ordning.
Fotosyntesen är den process genom vilken autotrofa organismer (växter, alger och
cyanobakterier) binder solens energi i kemisk form, som kan utnyttjas av organismerna. De
fotosyntetiserande gröna växterna fixerar koldioxid ur luften med växternas specialiserade
cellorganeller: kloroplasterna. Här bildas kolhydraten glukos när vatten oxideras till syre, och
oorgansikt kol förändras till organiskt kol. Reaktionsformeln är: koldioxid (CO2) + vatten
(H2O) + solljus → glukos (C6H12O6) + syre (O2). (Nationalencyklopedin, u.å.)
Organismer med fotosyntes kallas producenter i en näringskedja, eftersom de kan
producera sin egen energi. Heterotrofa organismer, som inte själva kan producera energi utan
behöver konsumera den genom sin föda, kallas för konsumenter i en näringskedja. Energin och
det

organiska

kolet

flödar

då

mellan

organismerna

i

naturens

näringskedjor. (Nationalencyklopedin, u.å.) Beroende på vilken föda organismerna utnyttjar
tillhör olika organismer olika näringsnivåer, s.k. trofinivåer. Producenterna befinner sig på den

13
första trofinivån, primära konsumenter (växtätare) befinner sig på den andra trofinivån och
sekundära konsumenter (köttätare) befinner sig på den tredje trofinivån, osv. Vid den totala
energiöverföringen från en trofinivå till en annan frigörs omkring 90 procent av energin och
därmed också kol i form av koldioxid. Detta energispillflöde är en följd av den förbrukade
energin hos organismerna. (Nationalencyklopedin, u.å.)
Den förbränningsprocess som frigör energin i cellerna kallas cellandning eller
respiration. Genom denna process frigör specialiserade cellorganeller, mitokondrier, den
kemiskt bundna energin i glukosen till en form som kan utnyttjas av organismerna.
Restprodukter i cellandningen är koldioxid och vatten, vilka avges av cellen. Reaktionsformeln
är: glukos (C6H12O6) + syre (O2) → energi + koldioxid (CO2) + vatten (H2O). De autotrofa
växternas cellandning benämns autotrof respiration, i vilken endast kolhydrater fungerar som
energikälla. De heterotrofa organismernas cellandning benämns heterotrof respiration. Förutom
kolhydrater kan de heterotrofa organismerna också använda proteiner och fetter som
energikälla. (Nationalencyklopedin, u.å.; Olsson, 2011.)
Vid nedbrytningen bryter nedbrytare, destruenter, ner dött organiskt material till
oorganiskt material. De främsta nedbrytarna är bakterier och svampar. Dessa oxiderar den döda
materian i sin cellandning. Vid oxidationen frigörs näringsämnen i marken, vilka varit bundna
i den döda organiska materian. Genom cellandningsprocessen frigörs också koldioxid ut i
atmosfären. Under aeroba förhållanden är nedbrytningen fullständig, medan den vid anaeroba
förhållanden är ofullständig. Under syrefria eller mycket syrefattiga förhållanden kan det döda
organiska materialet ackumuleras i fossil form. Detta kan ske i t.ex. vattendränkta myrar och
på havsbottnar. Fossila bränslen, såsom olja, stenkol och naturgas, har bildats genom anaerob
nedbrytning. I anaeroba miljöer avges också kol i form av metangas (CH4).
(Nationalencyklopedin, u.å.)
I Figur 1 illustreras kolets kretslopp. Fotosyntesen åskådliggörs genom pilarna ”GPP”,
vilket står för upptag av koldioxid. Både producenter i haven och på land tar upp atmosfärens
koldioxid. Cellandningen (eng. respiration) illustreras med pilar upp till atmosfären från alla
levande organismer. Pilen mellan växter och djur betecknar kolets färd i näringskedjorna. Allt
dött organiskt material ska därefter brytas ner vid nedbrytningen (eng. decomposition). Pilen
från nedbrytningen upp till atmosfären visar på nedbrytarnas cellandning och utsläpp av
koldioxid. Förutom fotosyntes, cellandning, energiflöde och nedbrytning visar bilden också
övriga delmoment i kolets kretslopp. Dessa är: naturliga kolutsläpp via vulkanisk aktivitet,

14
lagring av kol i sedimentära bergarter, utbyte av kol mellan havsvattnet och atmosfären och
människans påverkan.
Figur 1
Kolets kretslopp (Pearson Education, 2011)

Kolet cirkulerar mellan atmosfären och de levande organismerna i havet och på land i
ett snabbt kretslopp. (Atmosfär – växt – växtätare – köttätare – nedbrytare – atmosfär). Det sker
ett kontinuerligt utbyte av koldioxid och syre i och med fotosyntesen och cellandningen. Inom
detta kretslopp finns också mindre kretslopp, eftersom alla levande organismer har cellandning.
Exempelvis tar växter upp koldioxid i sin fotosyntes och avger koldioxid i sin cellandning.
(Atmosfär – växt – atmosfär). Trots att växter också har cellandning minskar de andelen
koldioxid i atmosfären, eftersom de binder förhållandevis mer koldioxid i sin fotosyntes än vad
de avger i sin cellandning. Däremot ökar alla heterotrofa organismer andelen koldioxid i
atmosfären till följd av sin cellandning. (Nationalencyklopedin, u.å.; Olsson, 2011.)

15
Det kol som under miljontals år lagrats i den icke-levande naturen deltar inte naturligt i
det snabba kretsloppet, utan tillhör kolets långsamma kretslopp. Kolreservoarer finns bl.a. i
havsbottnarnas berggrund, i skogarnas detritus- och mullämnen och i torvmarker. Den allra
största mängden kol i biosfären finns sannolikt bundet i jordskorpans kalksten (Johansson,
2012). Omkring 20 000 000 miljarder ton kol antas vara lagrat i sedimentära bergarter. Vilket
kan jämföras med att det finns ca 760 miljarder ton kol i atmosfären och mellan 5 000 och 10
000 miljarder ton kol lagrat i fossila bränslen. (Nationalencyklopedin, u.å.)
Genom de naturliga mekanismerna cirkulerar kolet balanserat i både det snabba och det
långsamma kretsloppet. Trots naturliga utsläpp från kolreservoarer, genom t.ex. skogsbränder
och vulkanutbrott, kan koldioxidhalten hållas konstant i atmosfären. Vid större plötsliga
kolutsläpp reglerar kolsänkor kolhalten i atmosfären. Till exempel fungerar havens ytvatten
som en reglerande mekanism genom att koldioxid löser sig i havens ytvatten som kolsyra. Idag
sker dock en snabb förändring i kolets kretslopp, där andelen kol ökar i atmosfären p.g.a. att
kol överförs från det långsamma kretsloppet till det snabba kretsloppet. (Nationalencyklopedin,
u.å.; Olsson, 2011).
Människans inverkan på naturen har ökat kraftigt sedan den industriella revolutionen,
då samhällsstrukturerna förändrades från jordbrukarsamhällen till industrisamhällen. Detta
innebar att människan lärde sig utnyttja den lagrade energin i kolhaltiga fossila bränslen,
utvecklade nya maskiner och började bruka jorden mera effektivt. (Nationalencyklopedin, u.å.)
Fossila bränslen står som ett samlingsbegrepp för alla lagrade kolreservoarer, som bildats av
döda djur- och växtdelar. Av dessa fossila bränslen använder människan främst olja, kol och
naturgas (Nationalencyklopedin, u.å.). När människan bränner fossila bränslen ökar kolhalten
i atmosfären och det globala klimatet påverkas, eftersom växthuseffekten effektiveras. Utöver
detta påverkar människan också en ökad kolmängd i atmosfären genom förändrad
markanvändning, jordbruk och konsumtionsvanor. Den antropogena klimatförändringen är
idag en global aktualitet som inverkar på hela biosfären (IPCC, 2018a). Med människan som
en aktiv del i kolets kretslopp kan ett kretslopp med totalt sju länkar skapas: atmosfär –1– växt
–2– växtätare –3– köttätare –4–nedbrytare –5– fossilt material –6– människans användning –
7– atmosfär.

16

2.2. Biologi som vetenskap och läroämne
Gymnasiestuderande ska förstå biologins karaktäristiska drag, känna till dess strukturer och
biologiska processer. I gymnasiets värdegrund poängteras vikten av att främja en hållbar livsstil
och studerande ska själva inse behovet av att leva ett hållbart liv (Utbildningsstyrelsen, 2019).
Detta kräver en helhetsuppfattning och en förmåga att se biologiska fenomen ur ett globalt
perspektiv. Likaså krävs en utvecklad tankeförmåga för att ”studerande ska förstå betydelsen
av sina egna handlingar och det globala ansvarets betydelse då det gäller att säkra en hållbar
användning av naturresurser, för att motverka klimatförändringen” (Utbildningsstyrelsen,
2019, s. 16). För att utvecklas inom kompetensen att påverka och bidra till en hållbar framtid
krävs kunskap om orsaker, följder och lösningar på klimatproblematiken (Almers, 2009). Bland
sådan central kunskap ingår kunskap om naturens ämneskretslopp och speciellt kunskap om
kolets kretslopp (Hartley m.fl., 2011).
I gymnasiets två obligatoriska biologikurser ligger fokus på livet och evolutionen respektive på
ekologi och miljö (Utbildningsstyrelsen, 2019). Studier inom biologin förutsätter en komplex
tankeförmåga, eftersom livet inte låter sig förklaras enkelt och entydigt. Detta innefattar
förmåga att tänka på flera olika hierarkiska nivåer, såsom molekylnivå, cellnivå och
organismnivå. (Lin & Hu, 2003.) Detta framkommer också i gymnasiets läroplan, eftersom
studerande ska lära sig ”förstå biologiska samband mellan orsak och verkan från molekylnivå
till biosfären” (Utbildningsstyrelsen, 2019, s. 241). Detta är relevant med tanke på kolets
kretslopp eftersom kolet finns sig i många olika föreningar under kretsloppets gång, trots att
kolatomerna hela tiden är de samma (Nationalencyklopedin, u.å.).
I gymnasiets andra obligatoriska biologikurs, inom vilken fotosyntes, cellandning, energiflöde
i naturen och nedbrytning behandlas, är hållbar utveckling ett framträdande tema.
Kursinnehållet innefattar ”kolets, kvävets och fosforns kretslopp” och ”energiflödet i ett
ekosystem” (Utbildningsstyrelsen, 2019, s. 243).
2.2.1. Kolets kretslopp i läroboken Korall
Det gymnasium inom vilket denna undersökning utfördes använder i likhet med andra
svenskspråkiga gymnasier i Finland läromedelsserien Korall. I läroboken för kurs 2 Korall Ekologi och miljö beskrivs kolets kretslopp i ett kapitel utgående från en bild (Figur 2). Kapitlet

17
fokuserar först på helheten i ekosystemet och ämneskretsloppen, för att sedan enskilt beskriva
kolets och kvävets kretslopp. I ett enda stycke beskrivs kolets kretslopp, vilket medför att texten
är mycket förenklad. Varken bilden eller texten sätter huvudfokus vid kolatomen (C) som
cirkulerande enhet i kolets kretslopp. Istället innehåller beskrivningen ett stort fokus på ämnet
syre (O). Under kolets kretslopp står det bl.a. ”Kol och syre cirkulerar i ekosystemet enligt
bilden ovan", ”[f]örmultning är en form av nedbrytning som kräver syre” och ”[o]m
nedbrytningen sker utan syre kallas det rötning”. Förvirring kring begreppet andning kan uppstå
av texten eftersom det i texten står: ”[i] cellandningens komplicerade reaktioner produceras
koldioxid, som konsumenterna andas ut. Även nedbrytarna andas, eftersom största delen av
dem är aeroba.” (Idänpirtti m.fl., 2016, s. 14.)
Författarna lägger beskrivningens huvudfokus på bilden av kolets kretslopp. Eftersom
bilden, liksom texten, är förenklad kan den ge upphov till alternativa uppfattningar bland de
studerande (King, 2009; Lin & Hu, 2003). Många läromedel inom biologiundervisningen
innehåller också felaktigheter (King, 2009; Storey, 1989). Pilarna från trädet, vilka går via
marken upp till trädet igen, kan t.ex. förstås som att kolet i dött organiskt material frigörs till
marken och direkt kan användas av växternas rötter. Trots att det i rutan står ”[n]äringsämnena
frigörs och kan användas av växterna” (Idänpirtti m.fl., 2016, s. 14), kan detta leda till
alternativa uppfattningar om studerande inte har en korrekt uppfattning om vad grundämnet kol
är.

18
Figur 2
Kolets kretslopp i Korall 2 (Idänpirtti m.fl., 2016, s. 14)

Ämneskretslopp är ett område inom biologin som elever generellt upplever är svårt att
lära sig. Den komplexa karaktären inom biologin är mycket påtaglig hos naturens
ämneskretslopp, vilket också studerande själva upplever. Denna komplexitet nämner
studerande själva som en grundorsak till varför de har svårigheter att lära sig biologi. (Çimer,
2011.) Tidigare forskning visar att elever har bristande kunskaper om grundläggande
ekologiska processer även efter att detta tagits upp i undervisningen (Gallegos m.fl., 1994; Lin
& Hu, 2003; Özay & Öztaş, 2003). Därtill har elever ofta svårt att förstå interaktioner mellan
olika processer i naturen, vilket medför en vag helhetsuppfattning (Lin & Hu, 2003; Waheed &

19
Lucas, 1992). Vilka alternativa uppfattningar som är vanliga bland studerande, hur dessa
uppkommer och hur dessa kan åtgärdas presenteras utförligare i följande kapitel.

2.3. Studerandes alternativa uppfattningar inom biologi och kolets kretslopp
Forskning kring alternativa uppfattningar fick sin början på 1970-talet när forskare började inse
att barns tänkande kring världen är väldigt avvikande från vuxnas tänkande. Piagets studier om
kognitiv utveckling, tillsammans med insikten om att barn inte är oskrivna blad när de kommer
till skolan, blev startskottet för forskares intresse kring elevers och studerandes uppfattningar.
Under 1980- och 1990-talen kartlades en stor del av elevers och studerandes alternativa
uppfattningar inom naturvetenskaperna och det blev uppenbart att studerande besitter en stor
del avvikande uppfattningar inom de naturvetenskapliga ämnena. (Maskiewicz & Lineback,
2013.) Eftersom den kunskap människan lärt sig påverkar ny kunskap hen tillägnar sig är
uppfattningarna hårt förankrade och svåra att förändra. Detta syns tydligt i och med att
studerande ofta behåller sina alternativa uppfattningar efter att de deltagit i undervisning, där
korrekt kunskap om fenomenet lyfts fram (Bahar, 2003; Gallegos m.fl., 1994; Lin & Hu, 2003;
Özay & Öztaş, 2003).
De

alternativa

uppfattningarna

är

individuella

och

varierar

mellan

olika

utbildningsstadier (Södervik m.fl., 2017). Avvikande uppfattningar är vanliga inom områden i
biologi där komplexiteten är särskilt påtaglig. Fotosyntes, cellandning, energiflöde,
klassificering, genetik, människans cirkulationssystem och naturens ämneskretslopp är
exempel på områden där avvikande uppfattningar är speciellt vanliga (Tekkaya, 2002). Dessa
hör också till de områden som studerande själva upplever är bland de svåraste att förstå inom
biologiämnet (Çimer, 2011). Med tanke på avhandlingens syfte ligger fokus på tänkande kring
kolets kretslopp med tillhörande ekologiska processer. Dessa är som tidigare nämnts fotosyntes,
cellandning, energiflöde i naturen och nedbrytning. (Lin & Hu, 2003; Özay & Öztaş, 2003.)
Eftersom alternativa uppfattningar är personliga finns det stora variationer bland elevers och
studerandes olika uppfattningar (Ahopelto m.fl., 2011; Lin & Hu, 2003; Södervik m.fl., 2017;
Özay & Öztaş, 2003). Forskning visar dock att en del av dessa uppfattningar är mer vanliga än
andra (Tekkaya, 2002). I Tabell 1–4 presenteras allmänt förekommande alternativa
uppfattningar bland elever och studerande inom fotosyntes, cellandning, energiflöde i naturen
och nedbrytning. Uppfattningarna är inte specifikt angivna efter ålder, eftersom samma

20
avvikande uppfattningarna återfinns hos varierande åldersgrupper. Elever har också uppvisat
att en del alternativa uppfattningar kan vara återkommande under skolgången (Dedic m.fl.,
2015).
Många studerande har svårt att förstå fotosyntesen, cellandningen, energiflödet i
näringskedjorna och nedbrytningen, och de avvikande uppfattningarna är allmänt
förekommande (Ahopelto m.fl., 2011; Çetin, 2007; Dedic m.fl., 2015; Lin & Hu, 2003;
Södervik m.fl., 2017; Özay & Öztaş, 2003).
Tabell 1
Alternativa uppfattningar om fotosyntesen
Fotosyntes är växternas cellandning (Köse, 2008; Tekkaya, 2002).
Fotosyntes är växternas andning (Köse, 2008; Tekkaya, 2002).
Fotosyntesens syfte är gasutbyte, där koldioxid tas in och syre avges (Köse, 2008; Tekkaya,
2002).
Fotosyntesens syfte är att växter omvandlar koldioxid till syre (Köse, 2008; Tekkaya, 2002).
Fotosyntesen sker främst i löven hos växterna (Köse, 2008).
Fotosyntes kan ske utan solljus (Köse, 2008).
Växter får sin näring/mat från marken (Ahopelto m.fl., 2011; Köse, 2008; Tekkaya, 2002).
Koldioxid, vatten, näringsämnen, mineraler och gödning är näring/mat för växterna
(Tekkaya, 2002).
Växter har fotosyntes och djur har cellandning (Köse, 2008).
Ämnet koldioxid är för lätt för att kunna vara källan till växternas biomassa (Hartley m.fl.,
2011).

I en undersökning där elevers uppfattningar om ekologiska processer undersöktes fann
Lin och Hu (2003) att eleverna, som var i åldern 12–13 år, bäst kunde förklara fotosyntesen av
de tre processerna fotosyntes, cellandning och energiflöde. Trots detta bedömdes endast 26
procent av eleverna ha en stark förståelse av fotosyntesen. En större andel, 42 procent,
bedömdes ha en moderat förståelse av fotosyntesen, medan 31 procent bedömdes ha en svag
förståelse av fotosyntesen. Özay och Öztaş (2003) bedömde i en annan undersökning att elever
i åldern 14–15 år hade mycket bristfälliga kunskaper om fotosyntesen. Enbart 20 procent av

21
eleverna hade en korrekt uppfattning om fotosyntesens syfte och om varför fotosyntesen är
livsviktig för alla levande organismer. Övriga 80 procent hade alternativa uppfattningar
angående frågan. Eleverna klarade till viss del av att förklara gasutbyte i fotosyntesen, men få
eleverna förstod att växter absorberar koldioxid och vatten för att bilda organiskt material. De
flesta elever hade alternativa uppfattningar om hur växtmassan ökar och nämnde bl.a. att
växterna växer tack vare jord och vatten, som den lever av. Endast 23 procent hade den korrekta
uppfattningen om att växtmassan ökar tack vare de energirika organiska föreningar som
växterna producerar i fotosyntesen. (Özay & Öztaş; 2003.)
Tabell 2
Alternativa uppfattningar om cellandningen
Cellandningens syfte är att minska koldioxiden och öka syret i luften (Tekkaya, 2002).
Cellandningens syfte är gasutbytet, där syre tas in och koldioxid avges (Köse, 2008;
Tekkaya, 2002).
Cellandning är det samma som andning (Tekkaya, 2002).
Cellandningen sker i lungorna (Tekkaya, 2002).
Växternas cellandning sker enbart under natten/ i mörker (Köse, 2008; Tekkaya, 2002).
En del djur (t.ex. evertebrater) har inte cellandning (Tekkaya, 2002).
Djur har aerob cellandning och växter har anaerob cellandning (Tekkaya, 2002).
Växter har inte cellandning, de har fotosyntes istället (Köse, 2008; Tekkaya, 2002).

Angående cellandningen är det vanligt att studerande enbart fokuserar på gasutbytet och
processen förväxlas ofta med andning. I sådana fall har studerande inte kunskap om
cellandningens syfte, vilket är frigörande av energi i cellen. När studerande inte har tillräcklig
kunskap om fotosyntesen och cellandningen på molekylnivå är det också vanligt att dessa
processer uppfattas som varandras motsatser. Fotosyntes kan då uppfattas som växternas
andning och cellandning som djurens andning. (Parker m.fl., 2012.) Elevers och studerandes
förståelse av de biologiska processerna avspeglas också i deras begreppsanvändning. En korrekt
och ämnesspecifik begreppsanvändning hör ofta samman med en vetenskaplig förståelse,
medan informella resonemang ofta hör samman med alternativa uppfattningar (Bengtsson m.fl.,
2017; Hartley m.fl., 2011.)

22
Tabell 3
Alternativa uppfattningar om energiflöde genom näringskedjan
Energi används upp eller försvinner (Tatar & Oktay, 2007).
Energi kan ”försvinna”, ”brännas bort” eller ”användas upp” (Hartley m.fl., 2011).
Energi lagras i mat och bränsle (Tatar & Oktay, 2007).
Matspjälkningen är den process som frigör energi till kroppen (Tekkaya, 2002).
Växter får sin energi från marken, luften, solen, vinden, vattnet och djuren (Köse, 2008;
Tekkaya, 2002).
Djur får sin energi av sömn, luft, vattnet de dricker och genom att hållas varma (Tekkaya,
2002).
I naturen finns flera producenter än konsumenter, eftersom de får en större avkomma
(Tekkaya, 2002).
Levande organismer interagerar inte med den icke-levande naturen (Tekkaya, 2002).
Starka organismer har mera energi än svaga organismer (Tekkaya, 2002).
Sammanblandning av energi och materia, t.ex. koldioxid och vatten innehåller energi som
organismer kan utnyttja. (Hartley m.fl., 2011).
Växter kallas producenter eftersom de är mat och syrekälla för andra organismer (Köse,
2008; Özay & Öztaş, 2003).
Växter kallas producenter eftersom de producerar frukt och grönsaker åt människan (Köse,
2008; Özay & Öztaş, 2003).
Växter använder solljuset som energi för att växa (Köse, 2008).

Eleverna i Lins och Hus (2003) undersökning hade stora svårigheter med att förklara
ämnes- och energiflödet mellan delarna i en näringskedja, dvs. mellan producenter,
konsumenter och nedbrytare. Av eleverna uppvisade 76 procent en svag förståelse av ämnesoch energiflödet, medan 22 procent av eleverna hade en moderat förståelse och endast 2 procent
av eleverna kunde anses ha en stark förståelse. Eleverna hade störst problem med att finna
samband mellan den levande och den icke-levande naturen. Özay och Öztaş (2003) fann i sin
undersökning att en stor del av eleverna såg näringskedjan som en form av ätande. Detta
resulterade i att en näringskedja kunde konstrueras från konsument till producent, och pilar
drogs från köttätare till växtätare och från växtätare till växt. I ett sådant fall förstår inte eleven
flödet av energi och ämnen, som startar med växten och därefter överförs till växtätare och

23
köttätare (Gallegos m.fl., 1994). Studerandes uppfattningar om växternas tillväxt och energi har
också visat sig vara bristfälliga (Parker m.fl., 2012). Studerande har bl.a. alternativa
uppfattningar om termodynamikens första huvudsats, vilken är att energi inte kan skapas eller
försvinna utan omvandlas från en form till en annan (Tatar & Oktay, 2007).
En alternativ uppfattning kopplad till själva begreppet är framträdande i Tabell 3, bl.a.
användningen av termer som brännas bort och användas upp i fråga om energi visar på ett
individcentrerat tänkande. Man förstår i sådana fall kanske inte att cellandningen också
påverkar organismens omgivning (Hartley m.fl., 2011). Özay och Öztaş (2003) fann också att
felaktig begreppsanvändning bland eleverna var mycket allmänt. Nästan 80 procent av eleverna
i åldern 14–15 år hade alternativa uppfattningar om varför växter kallas producenter. Cirka
hälften av eleverna svarade att växterna producerar frukt, och därför kallas producenter,
medan 23 procent av eleverna trodde att det var på grund av att växterna producerar syre.
Tabell 4
Alternativa uppfattningar om nedbrytningen
Nedbrytningsprodukterna är energi för växterna (Köse, 2008; Hartley m.fl., 2011).
Vid nedbrytningen stannar allt i jorden (Helldén, 1999).
I nedbrytningen deltar inga organismer, det är jorden som bryter ner allt naturligt (Çetin,
2007).
Syret bryter ner dött material i marken (Çetin, 2007).
Bakterier producerar mineraler i nedbrytningsprocessen (Çetin, 2007).

Alternativa uppfattningar om nedbrytningen är t.ex. att nedbrytningsprodukter är energi
för växterna (Köse, 2008; Hartley m.fl., 2011), vilken kan kopplas ihop med avvikande
uppfattningar såsom: att koldioxid, vatten, näringsämnen, mineraler och gödning är näring/mat
för växterna (Tekkaya, 2002). Sådana uppfattningar kan hänga ihop med att studerande har
bristande kunskaper om materia, t.ex. att ämnet koldioxid är för lätt för att kunna vara källan
till växternas biomassa (Hartley m.fl., 2011). Kunskap om ämnens karaktär är grundläggande
för korrekta förståelser av naturens ämneskretslopp, vilket också innefattar förståelse av
atomers och molekylers karaktär och kunskap om kemiska reaktioner. Studerande behöver
alltså ha både kemisk och biologisk förståelse av materia och hur materian rör sig i naturen för
att kunna uppfatta naturens kretslopp (Bengtsson m.fl., 2017; Vikström, 2015).

24
Studerande behöver förstå att ämnen kan ändra form och att ett grundämne är det samma
oberoende om det är i fast, i flytande eller i gasform. Studerande i alla åldrar har svårt att förstå
att ett ämne är uppbyggt av fasta partiklar, som är i ständig rörelse och har ett vakuum mellan
sig, vilket hänger samman med avvikande uppfattningar om atomers och molekylers karaktär.
Det är t.ex. vanligt att studerande tror att molekyler är mycket större än de i verkligheten är och
att molekyler kan variera i storlek. Studerande på universitetsnivå har ofta en god kunskap om
atomens olika delar, men kunskap om interaktionen mellan atomerna är i många fall bristfällig.
Alternativa uppfattningar om ämnenas fasövergångar förekommer alltså också på
universitetsnivå. (Nakhleh, 1992.)
För att bilda sig en korrekt uppfattning om kolets kretslopp behöver studerande förmå
tänka komplext (Kali m.fl., 2003), och ha kunskap om materia och de enskilda ekologiska
processerna. I en korrekt förståelse av kolets kretslopp kan studerande spåra materian i
interaktionen mellan processerna. Bristande systemtänkande är ofta ett problem bland
studerande, även på högre utbildningsnivå (Kali m.fl., 2003). I en undersökning på
universitetsnivå där biologistuderandes uppfattningar om energi och materia kartlades,
framkom att endast 12 procent av de studerande kunde resonera vetenskapligt om ämnet innan
de deltog i undervisning om temat. Andelen vetenskapliga resonemang ökade till 27 procent
efter undervisningen, men hälften av de studerande resonerade dock med en kombination av
vardagligt och vetenskapligt tänkande. En andel på 22 procent uppvisade ett informellt
vardagligt resonemang om energi och materia innan undervisningen. Denna andel sjönk till 16
procent efter undervisningen. (Hartley m.fl., 2011.) Ett bristande systemtänkande ligger många
gånger till grund för utvecklingen av alternativa uppfattningar, liksom otillräckliga
förkunskaper. I följande kapitel redogörs för orsaker till uppkomsten av alternativa
uppfattningar.
2.3.1. Orsaker till studerandes alternativa uppfattningar inom kolets kretslopp
Forskning visar att studerandes svårigheter inom biologi ofta berör den komplexa karaktären
hos ämnet (Bahar, 2003; Bahar m.fl., 1999; Çimer, 2011; Dedic m.fl., 2015; Düsing m.fl., 2019;
Lazarowitz & Penso, 1992; Tekkaya, 2002; Tekkaya m.fl., 2001). När människan förklarar ett
vetenskapligt fenomen utan tillräcklig kunskap fyller hen i bristen på kunskap med egna
antaganden (Cardak & Dikmenli, 2016), vilket medför utveckling av alternativa uppfattningar.

25
Ofta bottnar dessa uppfattningar i en bristande förmåga till vetenskapligt tänkande (Kali m.fl.,
2003).
Elever och studerande behöver gradvist utveckla ett vetenskapligt tänkande.
Grundläggande för korrekta uppfattningar om ekologiska processer är att studerande förmår
tänka hierarkiskt och komplext. Hierarkiskt tänkande innebär förmåga att förstå processer på
atom-, molekyl-, cell, organism- och ekosystemnivå. Med denna insikt behöver studerande
etablera ett systemtänkande, dvs. förstå de ekologiska processerna, se interaktionen mellan dem
och samtidigt se kretsloppet ur ett helhetsperspektiv (Kali m.fl., 2003). Om en studerande inte
har förmåga att resonera vetenskapligt kommer hen att skapa alternativa uppfattningar om det
hen lär sig. (Hartley m.fl., 2011.) Eftersom fotosyntes, cellandning, näringskedjor och
nedbrytning redan tidigt tas upp i grundskolan och eleverna då inte hunnit utveckla ett
vetenskapligt tankesätt, tillägnar de sig kunskapen genom ett informellt tänkande. Av denna
orsak är kunskapsinnehållet om de ekologiska processerna mycket förenklat i början av
grundskolan, varefter det i högre årskurser ökar i komplexitet. Detta är nödvändigt för att
eleverna ska kunna tillägna sig kunskapen, men samtidigt medför det risker. En förenklad bild
av verkligheten ger utrymme för egna resonemang och därmed utveckling av alternativa
uppfattningar. (Dedic m.fl., 2015; Lin & Hu, 2003.)
Vardagliga erfarenheter ligger många gånger till grund för uppkomsten av alternativa
uppfattningar (Mintzes & Wandersee, 2005). Vardagliga erfarenheter kan orsaka bristande
och/eller felaktiga förförståelser hos studerande när de uppfattar undervisningen utgående från
vardagliga föreställningar. När komplexiteten kring de ekologiska processerna ökar i högre
årskurser finns också en risk att studerande lägger sitt fokus på detaljer samtidigt som de
glömmer helhetsbilden (Dedic m.fl., 2015). Studerande som endast memorerar detaljkunskap
kan inte uppfatta helheten (Parker m.fl., 2012).
Bland vardagliga erfarenheter är framförallt vardagligt språkbruk en bidragande orsak
till att alternativa uppfattningar utvecklas. Begreppens betydelse kan ha en annan betydelse i
vetenskapliga sammanhang än i det talade vardagsspråket. Fotosyntesprocessen, som tidigt tas
upp i grundskolans undervisning, innehåller många vardagliga termer. Solljus, koldioxid,
vatten, gröna blad och energi är begrepp som barn tidigt bildar sig en uppfattning om. (Lin &
Hu, 2003.) Bekanta ord är delvis ett stöd för lärandet, men samtidigt uppstår problem när den
individuella uppfattningen om termerna strider med den vetenskapliga betydelsen. Elever och
studerande bygger sin kunskap utgående från deras förståelse av begreppen och ifall förståelsen

26
av termerna är felaktig kan de inte till fullo förstå processerna. Betydelsen av ordet energi är
t.ex. olika beroende på om ordet används i vardaglig eller i vetenskaplig kontext. Ett exempel
på ett vardagligt uttalande är: jag har sovit gott och fått mycket energi. Detta kan leda till
uppfattningen om att sömn skapar energi. (Tekkaya, 2002; Özay & Öztaş, 2003.) Om eleven
har en bristfällig förståelse av vad energi är och varifrån energin kommer ser de inte heller
kopplingen mellan fotosyntesen, cellandningen och energiflödet i naturen (Gallegos m.fl.,
1994).
Andra orsaker till uppkomsten av alternativa uppfattningar hos studerande är bristande
och/eller felaktiga förförståelser, vilka utgör grunden för ny kunskap. När elever och studerande
redan innan biologiundervisningen har en felaktig uppfattning om ett fenomen påverkas
lärandet. Nya alternativa uppfattningar uppstår när ny kunskap fogas till gammal felaktig
kunskap. (Ahopelto m.fl., 2011; Hewson & Hewson, 1983; Södervik m.fl., 2017; Özay &
Öztaş, 2003.) Det finns kunskap som är väsentlig för att kunna förstå ny kunskap, och om eleven
eller den studerande inte har den förkunskap som krävs för att lära sig ny kunskap skapar
individen alternativa uppfattningar om fenomenet (Nakhleh, 1992). Om en studerande t.ex. inte
förstår syftet med fotosyntesen och att kolet från koldioxiden binds i glukos, har hen svårigheter
att förstå kolets kretslopp. (Tekkaya, 2002.)
2.3.1.1. Lärarens undervisning. Komplexiteten och kunskapens hierarkiska karaktär
inom biologin sätter onekligen krav på undervisningen. Hartley m.fl. (2011) anser att den
traditionella biologiundervisningen är en av de största orsakerna till att studerande utvecklar
avvikande uppfattningar om kolets kretslopp. För en korrekt uppfattning krävs, förutom
förmågan att själv tänka komplext och hierarkiskt, också ämnesöverskridande kunskap och
kunskap om alla delar som ingår i kolets kretslopp. Kunskaper inom fenomenet kolets kretslopp
ryms inte in under biologin, utan berör också kunskaper inom kemi, geografi och matematik.
Det är väsentligt att undervisningen betonar förståelsen av de biologiska processerna, men
samtidigt behöver undervisningen betona interaktioner mellan dem. Det finns alltså en risk med
att undervisningen bedrivs enligt delområden och att fokus främst ligger på förståelse av
enskilda ekologiska processer (Hartley m.fl., 2011).
Livet är som ett stort nätverk där olika delar är sammanlänkade, vilket studerande
behöver förstå för att skapa sig en vetenskaplig helhetsuppfattning och utveckla sitt
systemtänkande (Kali m.fl., 2003; Lin & Hu, 2003; Waheed & Lucas, 1992). Läraren har en
stor inverkan på elevers och studerandes uppfattningar. Forskning visar på ett samband mellan

27
lärarens metoder i undervisningen och utvecklingen av alternativa uppfattningar hos
studerande. Om läraren själv har alternativa uppfattningar och bristande ämneskunskap är
sannolikheten mycket stor att studerande också bildar alternativa uppfattningar (Köse, 2008).
Klasslärare i Finland har, i likhet med övriga delar av världen, också alternativa uppfattningar
om vetenskapliga fenomen. Hela 40–80 procent av klasslärare uppvisade i en långtidsstudie
samma alternativa uppfattningar inom grundläggande kemi, som barn uppvisat i 5–12 års
åldern. (Hemmi m.fl., 2020.)
Inom undervisningen är också lärares bedömning mycket viktig, vilken ska stödja och
främja lärandet (Utbildningsstyrelsen, 2019). I skriftliga provsvar, som inte mäter studerandes
förståelse, är det möjligt att studerande skriver ett korrekt svar trots att hen inte har en korrekt
uppfattning. Ändamålsenliga bedömingsmetoder främjar korrekta uppfattningar, medan
bedömning som inte är genomtänkt kan orsaka utveckling av alternativa uppfattningar bland
studerande. En medveten och kompetent lärare kan därmed genom god pedagogisk förmåga
motverka utvecklingen av alternativa uppfattningar, vilket bl.a. diskuteras i följande kapitel.
(Tekkaya, 2002.)
2.3.2. Bearbetning av studerandes alternativa uppfattningar inom kolets kretslopp
För att studerande ska kunna bearbeta sina alternativa uppfattningar och utveckla en mer korrekt
förståelse behöver de själva inse att deras uppfattningar är avvikande och finna förklaringar
som är vetenskapligt korrekta. En förutsättning för detta är att studerande utvecklas i deras
vetenskapliga tänkande (Lin & Hu, 2003; Tekkaya, 2002; Özay & Öztaş, 2003). En viktig
aspekt inom det vetenskapliga tänkandet är systemtänkande, vilket redogörs för mera ingående
i kapitel 2.4. En studerande som har utvecklats inom vetenskapligt tänkande och
systemtänkande kan spåra materia och energi på alla hierarkiska nivåer. Hen förstår t.ex. att
materia inte plötsligt kan förvandlas till energi och att energi inte kan försvinna. Hen kan också
redogöra för hur atomer omorganiseras i olika molekyler och hur materia ändrar form från
gasform, till flytande form och till fast form. (Hartley m.fl., 2011.) Tecken på att studerande
besitter ett utvecklat systemtänkande inom ett ämneskretslopp är att hen kan spåra ämnet genom
de ekologiska processerna och samtidigt se kretsloppet ur ett helhetsperspektiv (Kali m.fl.,
2003).
2.3.2.1. Lärares förhållningssätt till alternativa uppfattningar i undervisningen.
Lärares didaktiska förmåga och undervisningsmetoder är väsentliga för studerandes

28
vetenskapliga tankeutveckling (Rosenkränzer m.fl., 2017). Genom undervisningen kan lärare
hjälpa studerande att inse vilka alternativa uppfattningar de besitter och därefter hjälpa dem att
bearbeta dessa. För att detta ska lyckas är det grundläggande att lärare själva har korrekta
uppfattningar och är medvetna om deras egna uppfattningar. Lärare behöver därtill ha
kännedom om vilka alternativa uppfattningar som är vanligt förekommande och vilka
avvikande uppfattningar som studerande besitter. Med sådan information kan lärare genomföra
en medveten undervisning, som främjar korrekt kunskap. Särskild uppmärksamhet i
undervisningen behöver fästas vid de riskfaktorer som tenderar att orsaka alternativa
uppfattningar, vilka diskuterades i föregående kapitel. (Hartley m.fl., 2011; Hemmi m.fl., 2020;
Tekkaya, 2002.)
När lärare ska hjälpa studerande att finna lösningar till sina alternativa uppfattningar
vore det viktigt att tillämpa ett tillvägagångssätt som inte upplevs negativt av studerande. Under
1980-talet och 1990-talet ansåg forskare att lärare skulle utmana studerandes tänkande för att
eliminera felaktiga uppfattningar, för att dessa uppfattningar sedan skulle kunna bytas ut mot
korrekta uppfattningar. Nyare forskning uppmanar däremot lärare till att hjälpa studerande
identifiera och bearbeta de alternativa uppfattningarna. En alternativ uppfattning innehåller som
sagt en blandning av både felaktig och korrekt kunskap. Med bearbetning av avvikande
uppfattningar menas därmed att studerande erhåller en djupare förståelse kring sina egna
uppfattningar, vilka därefter utvecklas till mer vetenskapligt korrekta uppfattningar. Hela
uppfattningen behöver alltså inte raderas ur minnet, utan det är den felaktiga kunskapen som är
bunden till en viss uppfattning som behöver förändras. (Maskiewicz & Lineback, 2013.)
2.3.2.2. Undervisningsmetoder kan hjälpa studerande att bearbeta sina alternativa
uppfattningar. Det finns flera metoder lärare kan tillämpa i undervisningen för att stöda
studerande i deras bearbetning av alternativa uppfattningar. Sådana metoder är t.ex. öppna
frågor, tankekartor, teckningar och intervjuer. Teckningar tillsammans med individuella
intervjuer har visat sig vara en särskilt effektiv metod för att undersöka vilka uppfattningar
studerande har om

bl.a. fotosyntes och cellandning.

(Köse,

2008.) En annan

undervisningsmetod som visat sig vara användbar inom biologiämnet är principbaserat
tänkande (Hartley m.fl., 2011; Thinking like a biologist, 2019).
Vid principbaserat tänkande (eng. principled thinking) närmar sig den studerande
lärostoffet som en biolog. Fokus ligger på energiprincipens lagar om att materia och energi inte
kan nybildas eller förstöras. Studerande behöver förstå att atomer är grunden i materia och

29
därefter finna hierarkiska samband mellan mikro- och makronivå (Vikström, 2015). Att
använda principbaserat tänkande i undervisningen om kolets kretslopp handlar om att
studerande ska fästa uppmärksamhet vid kolet som materia och att de ska kunna spåra kolets
färd genom kretsloppet, (från atmosfären, genom de ekologiska processerna, tillbaka till
atmosfären). (Thinking like a biologist, 2019.)
I en amerikansk undersökning användes principbaserad undervisning, enligt projektet
Thinking like a biologist. Över 500 universitetsstuderande deltog och vägleddes till insikt och
bearbetning av sina egna avvikande uppfattningar. De studerandes uppfattningar testades före
och efter deltagande i en, två eller tre lektioner, där principbaserad undervisning tillämpats.
Genom undervisningen ökade antalet korrekta vetenskapliga resonemang från 12 procent till
27 procent, medan andelen avvikande informella resonemang minskade från 22 procent till 16
procent. Majoriteten av de studerande som deltog i undersökningen (58 procent i första testet
och 50 procent i andra testet) använde dock en blandning av både vetenskapliga och informella
resonemang. Ett av de främsta exemplen på sådana resonemang var att studerande uppfattade
att osynliga processer (såsom gasutbyte) sker, men saknade förståelse av detta på atom- och
molekylnivå. Andra exempel var bl.a. att studerande använde en stor del vetenskapliga termer
utan att kunna förklara den biologiska processen, och att studerande tvärtom förklarade
processerna med ett mycket vardagligt språk.
En annan metod som är användbar att tillämpa i undervisningen är konstruerande av
begreppskartor (eng. concept mapping). En begreppskarta konstrueras med huvudordet högst
upp, vilket därefter länkas samman med underliggande begrepp. Pilar eller streck länkar
samman begreppen med varandra och innehåller ett eller några ledord som klargör sambandet
mellan begreppen. När studerande skapar dessa begreppskartor bildar de sig en uppfattning om
sitt tänkande, vilket hjälper dem att upptäcka sina avvikande uppfattningar. Begreppskartor som
konstrueras för ämneskretslopp stöder också studerande att fokusera på ämnet i kretsloppet. I
fråga om kolets kretslopp hjälper det alltså studerande att fokusera på kolatomen som
cirkulerande enhet och att finna interaktionen mellan de ekologiska processerna i kretsloppet.
(Fisher, 2001; Guastello m.fl., 2000; Kinchin, 2000; Tekkaya, 2002.)
En tredje metod lärare kan använda sig av är texter med begreppsförändring (eng.
conceptual change text). Målet med metoden är att medvetandegöra studerande om deras
korrekta och avvikande uppfattningar. Uppgiften är att läsaren (den studerande) ska upptäcka
alternativa uppfattningar som läraren infogat i en text kring ett vetenskapligt fenomen. När

30
läsaren upptäcker textens brister värderar hen samtidigt sina egna uppfattningar. Metoden kan
fungera som en form av självbedömning, vilket gymnasiestuderande bör ges möjligheter till
under sina studier (Utbildningsstyrelsen, 2019). När den studerande har identifierat de
avvikande förklaringarna i texten kan hen därefter forma en vetenskaplig förklaring. Enligt
tidigare forskning lämpar sig texter med begreppsförändring särskilt bra för alternativa
uppfattningar som fått ett starkt fäste hos en studerande. (Çaycı, 2018; Tekkaya, 2002.)
2.3.2.3. Medveten undervisning främjar korrekta uppfattningar. Eftersom
informellt och vardagligt språkbruk är en av de främsta orsakerna till alternativa uppfattningar
bör läraren vara särskilt uppmärksam på sin egen och studerandes språkbruk (Andersson, 2008;
Gallegos m.fl., 1994; Hartley m.fl., 2011; Lin & Hu, 2003; Özay & Öztaş, 2003). Ord vars
betydelse i andra kontexter kan variera från den vetenskapliga betydelsen kan läraren behöva
klargöra. Bland sådana begrepp kan t.ex. energi, cellandning, bindning, atom och molekyl
nämnas. Om studerande uppvisar alternativa uppfattningar gällande begrepp eller biologiska
processer som är grundläggande för en korrekt kunskap är det viktigt att läraren behandlar detta
i sin undervisning. (Tekkaya, 2002; Thinking like a biologist, 2019.)
Lärarens bedömning bör främja lärande (Utbildningsstyrelsen, 2019). I en medveten
undervisning är följaktligen bedömningen en viktig del. Frågornas utformning i summativa
prov har en stor betydelse, vilka bör kontrollera studerandes uppfattningar och det
vetenskapliga tänkandet. Formativ bedömning är också viktig för att motverka att avvikande
uppfattningar blir bestående bland studerande. Problematiken kring läromedlen som används i
undervisningen medför att lärare behöver känna till de läromedel som används och vara
medveten om dess brister och dess möjligheter. (Lin & Hu, 2003; Tekkaya, 2002.) Till exempel
kan det hända att innehåll i läromedlen i biologi presenteras på ett sådant sätt att det kan ge
upphov till alternativa uppfattningar (King, 2009; Storey, 1989). Sådana risker finns också med
läromedelsserien Korall, som används i finlandssvenska skolor. Framställningen av kolets
kretslopp i Korall behandlades i kapitel 2.2.
Trots att läraren utför en god undervisning kvarstår faktumet att en god undervisning
inte är någon garanti för att studerande inte utvecklar alternativa uppfattningar. Sist och
slutligen är det studerande som tillägnar sig kunskapen och de har själva ett ansvar över sitt
eget lärande (Utbildningsstyrelsen, 2019). Studerandes egen motivation och flit påverkar i hög
grad deras kunskaper, vilket de själva också är medvetna om (Çimer, 2011). Studerande som
finner motivation och mening med sina studier lär sig bevisligen bättre (Cordova m.fl., 2014;

31
Fisher, 2001). Det är nödvändighet att gymnasiet främjar studerandes studiemotivation på olika
sätt och sporrar dem till livslångt lärande (Utbildningsstyrelsen, 2019).

2.4. Systemtänkande
Systemtänkande (eng. systems thinking) är en förmåga att tänka komplext som behövs både
inom vetenskapen och det vardagliga livet. Begreppet systemtänkande har ingen enhetlig
definition, men kan förstås genom identifiering av de delar som finns i ett system och
identifiering av hur dessa delar interagerar med varandra (Braeutigam & Reiss, 2020). Kali
m.fl. (2003) använder i sin forskning en definition av O’Connor och McDermott, som baserar
sig på denna princip. De förklarar ett system likt en enhet som upprätthåller dess existens och
funktion i sin helhet genom interaktioner mellan systemets delar. Tre nivåer kan urskiljas i
systemet: a) förståelse av delar i systemet, b) förståelse av länkar mellan delarna och c)
förståelse av systemets helhet. (Kali m.fl., 2003.) Med tanke på kolets kretslopp kan den första
nivån i O’Connors och McDermotts definition relateras till förståelse av var kol finns i naturen
och till förståelse av de ekologiska processerna. Den andra nivån kan relateras till förståelse av
kolatomens väg mellan delarna i kretsloppet, vilket framförallt sker genom de ekologiska
processerna i ekosystemet. Den tredje nivån kan slutligen relateras till förståelse av kolatomens
väg från atmosfären och tillbaka till atmosfären och därtill förmåga att se kretsloppet ur ett
globalt perspektiv. Dessa tre nivåer av systemtänkande har fungerat som inspiration till
analysen av datamaterialet, vilket framkommer i metodkapitlet.
2.4.1. Systemtänkande i undervisningen
Systemtänkande är en grundläggande färdighet för att studerande ska utveckla korrekta
uppfattningar om naturens kretslopp (Kali m.fl., 2003). Braeutigam och Reiss (2020)
poängterar därtill att systemtänkande är en central förutsättning för att studerande ska utveckla
förståelse av klimatförändringen. Det vore därmed viktigt att lärare i biologi och geografi skulle
inkorporera övning av systemtänkande i undervisningen. (Braeutigam & Reiss, 2020;
Rosenkränzer m.fl., 2017.)
För att undervisningen ska främja systemtänkande är det nödvändigt att lärare själva har
ett utvecklat systemtänkande och en god ämneskunskap. Ännu mera väsentligt tycks det dock
vara att lärare har en god didaktisk förmåga att undervisa om komplexa system (Rosenkränzer

32
m.fl., 2017.) Detta kan t.ex. handla om att lärare lyfter fram interaktioner mellan olika delar i
ett system för att hjälpa studerande att utveckla förståelse av interaktioner mellan delarna i
systemet (Chi m.fl., 2012). Det är viktigt att studerande vägleds i sitt tänkande, eftersom
människor i allmänhet tenderar att tänka enkelt om kausala effekter i komplexa system. Med
detta menas ett tänkande där ett envägs förhållande beskrivs mellan objekt A och objekt B, trots
att verkligheten egentligen kanske är att A påverkar B och C, vilka i sin tur påverkar varandra
och där förhållandet kan vara flervägs. Utan ett utvecklat systemtänkande är det vanligt att
människor endast beskriver ytliga delar i ett system, utan att redogöra för interaktioner mellan
delarna och vad detta har för betydelse ur ett helhetsperspektiv. Med tanke på detta poängterar
Rosenkränzer m.fl. (2017) att det vore viktigt att systemtänkande och didaktiken kring
systemtänkande skulle främjas inom lärarutbildningen. (Sweeney & Sterman, 2007.)
För att studerande ska utveckla sina kognitiva förmågor och kunna erhålla en djupare
förståelse kring naturens kretslopp kan det vara nödvändigt att öva systemtänkande i
undervisningen. I en israelisk studie undersöktes utvecklingen av elevers systemtänkande kring
det geologiska kretsloppet. Efter undersökningen hade endast ett fåtal av eleverna (som var i
12-års åldern) uppnått den nivå av systemtänkande som krävdes för en korrekt förståelse av
kretsloppet. Forskningen visade dock att aktiviteterna utvecklade sådana kognitiva förmågor
hos eleverna som är nödvändiga för att nå högre nivåer av systemtänkande. Aktiviteterna gick
ut på att integrera lärande av kunskap och lärande av systemtänkande. Ett exempel på en
aktivitet som forskarna använde var att konstruera kretslopp utgående från väsentliga
komponenter parallellt med undervisningen. Detta utfördes genom att läraren först presenterade
en modell med de väsentliga begreppen, vilka i detta fall alltså var kopplade till det geologiska
kretsloppet (bl.a. sedimentära bergarter, metamorfa bergarter och magma). Efter olika
undervisningsmoment, som behandlade geologiska processer, skulle eleverna förena de
geologiska begreppen genom att rita pilar och skriva ut vilka processer som äger rum mellan
begreppen. Den färdiga begreppsmodellen av kretsloppet hjälpte därmed eleverna att upptäcka
förhållandet mellan de olika delarna i kretsloppet. (Kali m.fl., 2003.)

33

3. Metod
Detta kapitel inleds med en redogörelse för valet av avhandlingens metod och forskningsansats.
Därefter beskrivs datainsamlingsmetod och undersökningens genomförande, följt av
beskrivningar av analysmetod och analysens tillvägagångssätt. Slutligen diskuteras etik,
tillförlitlighet och trovärdighet.

3.1. Val av metod
För att få tillgång till en tillräcklig mängd datamaterial för analys valdes kvalitativa
halvstrukturerade intervjuer som datainsamlingsmetod, vilka kompletterades med teckningar
av kolets kretslopp. Eftersom syftet är att undersöka studerandes uppfattningar valdes
forskningsansatsen fenomenografi och analysmetoden meningskoncentrering. Under analysen
kategoriserades

också

datamaterialet,

vilket

var

fördelaktigt

med

tanke

på

resultatframställningen i tabeller.

3.2. Forskningsansats
Forskningsansatsen i denna undersökning är fenomenografi, vilket är en kvalitativ
forskningsansats där strävan är att beskriva människors förståelser och uppfattningar genom
djupa analyser av material från enskilda personer. Fenomenografin växte fram ur det empiriska
forskningsområdet på 1970-talet genom en forskargrupp vid Göteborgs universitet. Den
pedagogiska forskargruppens intresseområde var vad som lärdes in framom den traditionella
ansatsen om hur mycket som lärdes in. Ordet fenomenografi beskriver också väl
forskningsansatsens fokus. Fenomeno(n) härstammar från grekiskans phainomenon och
betyder det som visar sig, medan grafia handlar om att beskriva i ord och i bild.
Fenomenografin handlar alltså om beskrivning av det som visar sig, vilket sätter den sinnliga
uppfattningen av ett fenomen i fokus. (Alexandersson, 1994.) Ansatsen lämpar sig därför väl
för studier vars syfte är att undersöka uppfattningar om ett specifikt fenomen, vilket i denna
avhandling alltså är kolets kretslopp. (Dahlgren & Johansson, 2009; Larsson, 1986.)
Inom den fenomenografiska ansatsen finner forskare den grundläggande informationen
i skillnader mellan hur människor uppfattar ett fenomen och hur fenomenet i verkligheten
fungerar. Uppfattningar är kvalitativa skildringar av fenomen i omvärlden och eftersom

34
uppfattningarna är personliga kan samma fenomen uppfattas på olika sätt. (Dahlgren &
Johansson, 2009; Larsson, 1986.) Metodiken som används för datainsamling och analys
varierar beroende på forskningens syfte, men trots det är en del gemensamma karaktärsdrag
framträdande. Datamaterialet samlas in genom intervju och uppfattningarna bestäms genom
analys av informanternas utsagor. Därefter redovisas resultaten i beskrivningskategorier, vilka
bör sammanfattas gemensamt. (Alexandersson, 1994.)
Fenomenografiskt inriktade forskare avgör ofta djupet av en uppfattning enligt hur
många aspekter av ett fenomen som uppfattningen innehåller och om aspekterna är
sammanlänkade till varandra eller ej. I vissa fall är det möjligt att hierarkiskt kategorisera
uppfattningar enligt denna princip. Överst i hierarkin befinner sig då djupa uppfattningar, som
inkluderar många aspekter med korrekta sammankopplingar. Lägre ner i hierarkin är svagare
uppfattningar som endast inkluderar få aspekter, och vilka inte innehåller korrekta
sammankopplingar mellan aspekterna. Detta är principen jag har använt mig av i analysen av
informanternas uppfattningar, vilket redogörs för i kapitel 3.6. Datamaterialet har också samlats
in enligt den metod som oftast tillämpas inom fenomenografin, dvs. halvstrukturerade
intervjuer (Dahlgren & Johansson, 2009.)

3.3. Datainsamlingsmetod
Valet av intervju som datainsamlingsmetod för undersökningen var ett klart val redan i början
av skrivprocessen. Valet av den halvstrukturerade intervjun klarnade också ganska snart,
eftersom jag ville försäkra mig om att datainsamlingsmetoden främjar informantens fria
tänkande och samtidigt håller intervjusamtalet inom ämnet. För att få tillgång till ett omfattande
datamaterial valde jag att kombinera teckningar med personliga intervjuer, vilket är en effektiv
datainsamlingsmetod för undersökning av studerandes uppfattningar om komplexa processer
(Köse, 2008). Som namnet beskriver innehåller den halvstrukturerade forskningsintervjun både
strukturerade och ostrukturerade moment. Detta betyder att intervjun inte kräver en strikt
utformad intervjuguide, utan den kan t.ex. utgöras av en översikt av de ämnen som ska
behandlas under intervjun. Frågorna i intervjuguiden behöver inte heller vara exakt utformade
och ordningsföljden behöver inte vara förutbestämd. Det är upp till intervjuaren att själv avgöra
vilka moment i den halvstrukturerade intervjun som är strukturerade och vilka som är

35
ostrukturerade. (Kvale & Brinkmann, 2014.) Vad som är strukturerat och vad som är
ostrukturerat bör dock preciseras (Trost, 2010).
Inom fenomenografin är det viktigt att intervjuaren inte strävar efter att försöka få
informanterna att ge ett korrekt svar enligt en bedömningsgrund, utan intervjufrågorna behöver
formuleras för att enbart undersöka informanternas tänkande (Alexandersson, 1994). För att
lyckas med detta på bästa möjliga vis valde jag att dela upp undersökningens genomförande i
två skilda delar. Den första delen av undersökningen var ett helt strukturerat moment, vilket
bestod av tre inledande frågor och ett teckningsunderlag. Frågornas syfte var att få
informanterna att reflektera kring kolets kretslopp innan de skulle börja rita. Därefter ritade
informanterna kolets kretslopp på teckningsunderlag, vilka var utskrivna kopior av en modell
jag hade ritat (bilaga 4). En noggrannare beskrivning av undersökningens genomförande ges i
kapitel 3.5.
Nödvändigheten av att använda ett färdigt teckningsunderlag för delmoment ett
avgjordes efter en första pilotstudie. Denna pilotstudie utfördes utan teckningsunderlag
tillsammans med en gymnasiestuderande, som uppfyllde kraven för deltagande i min
undersökning. Efteråt kunde jag konstatera att de tre inledande frågorna inte skulle vara ett
tillräckligt stöd för att rita kolets kretslopp på ett tomt papper, utan att ett teckningsunderlag
behövdes därtill. I tidigare forskning, där uppfattningar om kolets kretslopp undersökts, har
också teckningar utgående från färdiga teckningsunderlag använts som datainsamlingsmetod
(Düsing m.fl., 2019), vilket styrkte mitt beslut. Jag vägde också för- och nackdelar mot varandra
i valet av att själv rita en naturbild eller i att använda ett naturfoto som underlag. Eftersom jag
kunde avgöra vilka delar som skulle finnas med i en ritad bild valde jag att själv rita
teckningsunderlaget. Jag bedömde också att det är mera fördelaktigt för informanten att själv
rita och skriva på ett ritat underlag. När teckningsunderlaget var klart utformades en specifik
intervjuguide för intervjutillfället, eftersom en intervjuguide oftast behövs för att kunna
genomföra en bra kvalitativ intervju (Kvale & Brinkmann, 2014). En andra pilotstudie
genomfördes sedan tillsammans med en universitetsstuderande i pedagogik, som läst ett kort
biämne (25 sp) i biologi. Tillsammans med hen diskuterades också teckningsunderlaget och
intervjuguiden efter pilotstudien. Vi konstaterade tillsammans att upplägget främjar
informantens eget tänkande och uppfattningar om kolets kretslopp.
Intervjuguiden (bilaga 2) är strukturerad i block, med korta intervjufrågor för varje
block. Frågorna är korta och enkla, eftersom det är viktigt för att underlätta förståelsen av

36
frågorna (Kvale & Brinkmann, 2014). Ett block behandlar ett särskilt delområde inom kolets
kretslopp, t.ex. finns ett block med frågor om fotosyntesen, ett block med frågor om
cellandningen och ett block med frågor om nedbrytningen. Intervjufrågorna var utformade på
förhand och alla behandlades under intervjutillfället, vilket därmed var en strukturerad del av
intervjun. Hur eller när frågorna diskuterades var däremot inte förutbestämt, vilket var en
ostrukturerad del av intervjun. Frågorna behandlades vart efter ett visst delområde i kretsloppet
kom på tal. Om informanten gav ett tillräckligt uttömmande svar på en intervjufråga utan att
jag hade ställt frågan räknades den som behandlad under intervjun. Om en informant däremot
inte gav ett tillräckligt omfattande svar på en intervjufråga kunde jag ställa följdfrågor. I vissa
fall behövde jag också ställa ledande frågor för att informanten skulle ledas in till att tänka på
ett visst fenomen. Om informanten t.ex. inte kom att tänka på fotosyntesen, kunde jag fråga om
trädet har någon del i kolets kretslopp. De ledande frågornas syfte var alltså att leda in
informanternas tänkande på ett visst föremål på bilden, utan att påverka deras uppfattningar om
kolets relation till föremålet. En del väsentlig information tillät jag mig att avslöja under
intervjun för att komma åt informanternas uppfattningar. Sådan info var att nämna kolatomen
som cirkulerande partikel i kretsloppet, ifall en informant inte tänkte på detta. Att kolatomen är
den cirkulerande enheten i kolets kretslopp avslöjades också för de informanter som deltog i
undersökningen av Düsing m.fl. (2019), vilken också undersökte uppfattningar om kolets
kretslopp. Utöver detta tillät jag mig också att nämna begreppen: fotosyntes, cellandning,
nedbrytning och näringskedja, ifall det visade sig vara nödvändigt.
Avslutningsvis ställde jag frågan om informanten ville tillägga någonting i sin
beskrivning av kolets kretslopp. Därefter kontrollerade jag en checklista med begrepp för att
försäkra mig om att om att alla de väsentliga begreppen behandlades under intervjusamtalet
(bilaga 3). Om något begrepp inte hade kommit på tal frågade jag informanten om dess
betydelse och anknytning till kolets kretslopp.

3.4. Urval och avgränsningar
För urvalet av informanter kontaktade jag ett gymnasium och pratade med ämnesläraren i
biologi. Med hjälp av biologiläraren som gymnasiets företrädare valde jag ut informanterna.
Biologiläraren frågade efter frivilliga deltagare samtidigt som hen framförde mina kriterier för
deltagande i undersökningen, dvs. att studerande skulle ha avlagt de två första obligatoriska

37
gymnasiekurserna i biologi och var villiga att visa sina vitsord i biologi till mig. Med
biologilärarens hjälp skulle urvalet innefatta studerande med låga vitsord (5–6) i biologikurs
två, studerande med medelhöga vitsord (7–8) i biologikurs två och studerande med höga vitsord
(9–10) i biologikurs två. Orsaken till denna princip var att försäkra mig om att inte endast de
studerande som har de högsta vitsorden skulle delta i undersökningen, och därmed kanske öka
chanserna för varierande uppfattningar om kolets kretslopp. Jag valde att se på vitsorden i
biologikurs två, eftersom kolets kretslopp behandlas i denna kurs. Med biologilärarens hjälp
var totalt sju studerande intresserade av att delta i undersökningen. Fördelningen mellan
vitsorden blev 2 + 3 + 2, dvs. två informanter med lägre vitsord, tre informanter med medelhöga
vitsord och två informanter med höga vitsord.
Min ursprungliga plan för urval av informanter i det första delmomentet (rita
kretsloppet) var dock 3 + 3 + 3, dvs. tre informanter med låga kursvitsord, tre informanter med
medelhöga kursvitsord och tre informanter med höga kursvitsord. Utgående från dessa var
planen att jag skulle välja informanter till det andra delmomentet (intervjuerna) genom
lottdragning inom vitsordsgränserna. Planen för intervjuerna var alltså 2 + 2 + 2. Syftet med
detta var att vid behov kunna kalla in informanter till intervju, ifall datamaterialet skulle visa
sig vara för litet med endast sex informanter. Men, eftersom det visade sig vara svårt att finna
frivilliga studerande till undersökningen bestämde jag mig för att 2 + 2 + 2 skulle vara
tillräckligt för hela undersökningen. Slutligen blev antalet informanter ändå sju stycken,
eftersom biologiläraren först hade sökt efter totalt nio informanter. Då syftet med en jämn
vitsordsspridning bland informanterna enbart var för att öka chanserna för varierande svar
visade sig fördelningen 2 + 3 + 2 vara fungerande.
Ämnet för undersökningen avslöjades inte för informanterna på förhand, men
biologiläraren framhöll att temat för undersökningen var naturvetenskapligt. Läraren framhöll
också att de studerandes anonymitet beaktas och att undersökningen inte skulle vara ett test för
bedömning av deras kunskaper, som skulle kunna påverka deras vitsord i gymnasiet. Jag höll
kontakt med biologiläraren under urvalsprocessen och när allt var klart genomfördes
undersökningen.

38

3.5. Undersökningens genomförande
Undersökningen är genomförd i ett svenskspråkigt gymnasium i Finland. Undersökningens två
delmoment var individuella, trots att informanterna utförde det första delmomentet samtidigt i
ett av skolans rum. Det andra delmomentet utfördes enskilt tillsammans med forskaren i samma
rum. Hela undersökningen genomfördes under samma dag, vilket kom att ta en hel skoldag.
Jag träffade samtliga informanter i ett av skolans rum. Jag tackade alla för deras
frivilliga deltagande i undersökningen och berättade för informanterna hur undersökningen
skulle gå till. Jag började med att berätta om undersökningens syfte och framhöll speciellt att
undersökningen enbart söker efter de studerandes uppfattningar och att de inte behövde vara
rädda för att skriva precis vad de tänkte. Jag uppmuntrade alltså alla till att vara ärliga med sina
uppfattningar och försäkrade dem alla att de skulle vara anonyma i avhandlingen. Samtliga
informanter undertecknade därefter blanketten för godkännande av deltagande i
undersökningen (bilaga 1) och varje informant tilldelades ett nummer som de skrev ner på
blanketten. Därtill antecknade informanterna sina vitsord i biologi och signerade sina blanketter
med namnunderskrift. Blanketterna samlades därefter in med baksidan uppåt och gavs till
biologiläraren. Hen granskade att informationen var riktig och avlägsnade den nedre delen med
informanternas underskrifter. Den övre delen med informanternas nummer och vitsord i biologi
överlämnades sedan åt mig och den nedre delen med underskrifter skulle biologiläraren bevara
tills avhandlingen är färdigställd, för att därefter förstöras. Eftersom de två delmomenten utförs
under olika tider under skoldagen bad jag också informanterna lova att inte läsa in sig på ämnet
inför intervjutillfället, eftersom detta skulle förstöra mina resultat. Informanterna lovade därtill
att inte prata med varandra om sina svar innan undersökningen var klar. När informanterna var
klara över hur allt skulle gå till lade jag fram chokladstänger som alla fick som tack när de var
klara med delmoment ett i undersökningen.
3.5.1. Undersökningens två delmoment
Det första delmomentet utfördes individuellt i grupp under min övervakning. Först ställdes tre
inledande skriftliga frågor, (Vad är kol?, Var finns kol? och Vad är ett kretslopp?). Informanter
besvarade frågorna inom åtta minuter. Därefter introducerades teckningsuppgiften och
informanterna ritade kolets kretslopp med hjälp av teckningsunderlaget. Informanterna fick
instruktioner om att redogöra noggrant för kolets kretslopp med stöd av bilden. Jag poängterade

39
att informanterna fick använda underlaget som de ville genom att skriva i bilden, rita till objekt
i bilden och färglägga. Tiden för teckningsuppgiften var tio minuter, men det var också tillåtet
att sitta längre. Ingen informant ville gå över tiden och när tio minuter hade gått lämnade
samtliga informanter in sina teckningar. Därefter påbörjades det andra delmomentet,
intervjuerna.
Den planerade tiden för det andra delmomentet, de enskilda intervjuerna, var 30
minuter. Detta visade sig vara en bra plan, eftersom den kortaste intervjun var 18 minuter lång
och den längsta var 34 minuter lång. Innan intervjun påbörjades frågade jag informanten om
jag fick spela in intervjun med min telefon, vilket alla gav sitt godkännande till. Därefter
påbörjades intervjun med stöd av intervjuguiden. Till att börja med fick informanterna berätta
om sina svar till de tre inledande frågorna. Sedan övergick samtalet till kretsloppsbilden, vilken
jag och informanten tittade gemensamt på under intervjun. Inledningsvis styrde jag samtalet till
trädet på bilden. Där diskuterade vi uppfattningar om fotosyntesen och intervjufrågorna kring
blocket för fotosyntesen. När vi var klara med detta ställde jag frågan: vart far kolet sen?
Beroende på hur informanterna svarade utvecklades diskussionen i riktning mot ett nytt block
i intervjuguiden. Som en följd av detta blev intervjuerna kronologiskt sett olika, men samtliga
block och frågor behandlades under varje intervju. Orsaken till att informanterna själva fick
styra över diskussionen var att de skulle få prata så fritt som möjligt om sin kretsloppsbild. Som
tidigare nämnts, behandlades också intervjufrågorna lite olika p.g.a. informanternas
förklaringar om frågorna. Exempelvis kunde det räcka med ett konstaterande från min sida på
frågan om var fotosyntesen sker, ifall informanten självmant förklarat att fotosyntesen sker i
bladens kloroplaster. Medan jag behövde ställa frågor ifall informanterna inte själv uttryckte
sin förståelse. Innan jag avslutade intervjun kontrollerade jag att samtliga frågor behandlats i
intervjuguiden och att orden i begreppslistan också behandlats. Slutligen ställde jag frågan om
informanten ville tillägga någonting till intervjun och därefter avslutades intervjusamtalet.

3.6. Databearbetning och analys
I analysprocessen av forskningsfrågorna 1–3 har jag utgått från Elo och Kyngäs (2008) modell
för kvalitativt tillvägagångssätt vid bearbetning, organisering och resultatframställning av
forskningens datamaterial. Användningen av modellen är anpassad efter datamaterialet,
eftersom den kvalitativa analysen kan variera beroende på datamaterial och det inte finns några

40
enkla riktlinjer för hur en kvalitativ analys bör genomföras (Elo & Kyngäs, 2008). Jag har följt
den induktiva strategin i modellen, eftersom den deduktiva strategin används vid
undersökningar där befintliga data testas i en ny kontext (Elo & Kyngäs, 2008). Eftersom
karaktären hos forskningsfråga 4 är annorlunda i jämförelse med de tre första
forskningsfrågorna har analysen av forskningsfråga 4 inspirerats av O’Connors och
McDermotts definition av systemtänkande, som framkommer i forskningen av Kali m.fl.
(2003). Systemtänkande delas in i tre nivåer: a) förståelse av delarna i systemet, b) förståelse
av länkarna mellan delarna och c) förståelse av systemets helhet. I kombination med
informanternas uttalanden och de tre nivåerna av systemtänkande utarbetades en analysmodell
(Figur 3) för forskningsfråga fyra. Analysmodellen redogörs för senare i detta kapitel.
Analysmetoden

jag

använt

mig

av

under

databearbetningen

och

analysen

är

meningskoncentrering, vilket innebär att informanternas uttalanden koncentreras och
presenteras i en komprimerad form (Kvale & Brinkmann, 2014).
Den första nivån av systemtänkande: a) delar i systemet, utgörs av allt som innehåller
kol i kolets kretslopp. Både förståelse av vad kol är och var kol finns är väsentligt för förståelse
av delarna i systemet. Forskningsfråga 1 behandlar två intervjufrågor: Vad är kol? och Var finns
kol? Denna information, tillsammans intervjusvaren inom de övriga forskningsfrågorna ger
väsentlig information om förståelse av delarna i systemet. Forskningsfråga två undersöker
specifikt förståelse av de ekologiska processerna: fotosyntes, cellandning, energiflöde i
näringskedjan och nedbrytning, vilka som tidigare nämnt är väsentliga processer för förståelsen
av kolets kretslopp (Bengtsson m.fl., 2017; Lin & Hu, 2003; Özay & Öztaş, 2003). En annan
betydande del i kretsloppet är människan, vars inverkan i systemet analyserats specifikt inom
forskningsfråga tre. Den andra nivån av systemtänkande: b) förståelse av länkarna mellan
delarna har analyserats specifikt inom forskningsfråga fyra, medan den tredje nivån av
systemtänkande: c) förståelse av systemets helhet innefattar alla informanternas uppfattningar
om kolets kretslopp, vilket kan värderas utgående från analysens slutsatser.
Analysprocessen inleddes genom förberedelse, vilket forskaren behöver göra för att
kunna förstå kärnan i datamaterialet (Dahlgren & Johansson, 2009; Elo & Kyngäs, 2008).
Avhandlingens syfte och forskningsfrågor hade en viktig funktion i att avgränsa datamaterialet.
I enlighet med Elo och Kyngäs (2008) förberedande fas, bildade jag mig en noggrann
uppfattning om datamaterialet genom transkription och genomläsning av intervjuerna, vilket är
väsentligt eftersom forskaren inte kan analysera materialet genom att enbart lyssna på

41
intervjuerna (Larsson, 1986). Jag skrev också ut det transkriberade materialet för att få en bra
överblick av materialet, vilket främjar förståelse av svaren (Larsson, 1986). Efter
transkriberingen inledde jag den andra fasen i Elo och Kyngäs (2008) induktiva strategi:
organiseringsfasen. Den utskrivna transkriberingen tillät mig att markera väsentliga uttalanden
och skriva in egna kommentarer, vilket benämns som öppen kodning (Elo & Kyngäs, 2008).
Efter den öppna kodningen bör informanternas utsagor grupperas i övergripande rubriker (Elo
& Kyngäs, 2008), vilket jag utförde genom att gruppera informanternas utsagor i tabeller. En
tabell gjordes för fotosyntesen, en tabell för cellandningen, en tabell för näringskedjan, en tabell
för nedbrytningen och en tabell för diverse teman som framkommit under intervjuerna.
Tabellerna innehöll en kolumn för varje informant, vilket tillät mig att jämföra informanternas
svar strukturerat och visuellt. Detta var ett viktigt steg i analysen, eftersom likheter och
skillnader behöver vara framträdande i datamaterialet inom fenomenografiska analysmodeller
(Dahlgren & Johansson, 2009). För att ytterligare underlätta analysen färgkodades
informanternas svar, (rätt svar = grön färg, tvetydigt svar = orange färg, inget svar eller fel svar
= röd färg). Tabellerna skrevs därefter ut och fungerade på sätt och vis som en första
kategorisering. Genom att analysera tabellerna bildade jag mig en uppfattning om vad som
borde ingå i de slutliga kategorierna. Därefter kunde abstraktionsprocessen, enligt Elo och
Kyngäs (2008) induktiva analysstrategi, inledas.
Abstraktion betyder att kategorier skapas utgående från forskningens syfte (Elo &
Kyngäs, 2008). För att besvara syftet analyserades en forskningsfråga i taget och därefter
jämfördes dessa med forskningsfrågorna och med varandra. Kategoriseringen upplevde jag var
lite problematisk, eftersom jag behövde avgöra vilka intervjufrågor och vilka intervjusvar som
bäst besvarade forskningsfrågorna. Larsson (1986) lyfter också fram denna problematik. Han
säger att kategoriseringen kan vara svår, eftersom olika tillvägagångssätt kan beskriva samma
data. Detta är dock i sig ingen nackdel, men forskaren behöver kunna avgöra vilket
tillvägagångssätt som lämpar sig bäst med tanke på syftet. Under abstraktionsprocessen hade
jag stor hjälp av tabellerna jag gjorde under grupperingen av informanternas utsagor, eftersom
jag kunde fokusera på likheter och skillnader mellan utsagorna. De väsentliga likheterna, med
tanke på syftet, behöver vara centrala inom kategorierna (Dahlgren & Johansson, 2009). För att
avgränsa kategorierna från varandra delade jag in informanternas uppfattningar i nivåerna A, B
och C. A-nivå indikerar en korrekt uppfattning, medan B-nivå delvis indikerar en korrekt
uppfattning och delvis innehåller alternativa uppfattningar och C-nivå innehåller helt och hållet

42
alternativa uppfattningar, eller ingen uppfattning alls. I sådana fall där flera olika utsagor
befinner sig inom samma nivå valde jag att numrera kategorierna, som t.ex. B1 och B2. Denna
typ av nivåindelning av kategorierna möjliggjorde samtidigt en värdering av informanternas
uppfattningar.
Samtidigt som jag kategoriserade informanternas utsagor genomförde jag en
koncentrering av datamaterialet. Fokus i denna koncentrering var på det huvudsakliga
innehållet i informanternas uttalanden. Detta tillvägagångssätt är kärnan i analysmetoden
meningskoncentrering, då långa utsagor koncentreras till kortare (Kvale & Brinkmann, 2014).
Kategorierna är alltså koncentrerade uttalanden av informanternas utsagor. Genom att
koncentrera informanternas uppfattningar i kategorier enligt A-, B- och C-nivå presenteras
resultaten i form av beskrivningskategorier, vilket är typiskt inom den fenomenografiska
forskningsansatsen

(Alexandersson,

1994;

Larsson,

1986).

Både

analysmetoden

meningskoncentrering och nivåindelning av beskrivningskategorierna tillät mig att vara
uppmärksam på att kategorierna är tydligt avskilda från varandra och att kategorierna är
förankrade i datamaterialet. Dessa två aspekter är mycket viktiga för en tillförlitlig
kategorisering (Alexandersson, 1994; Larsson, 1986).
Antalet tabeller inom varje forskningsfråga och antalet kategorier i varje tabell varierar
på basis av informanternas utsagor i intervjuerna. Resultaten är därmed mer omfattande inom
en del forskningsfrågor än inom andra, vilket också beror på att en del forskningsfrågor är mer
omfattande och informanterna berättade mer om en del intervjufrågor än inom andra. För att
främja en klar framställning av resultaten finns sammanfattande tabeller över vilka kategorier
informanterna tillhör infogade i resultatkapitlen. De informanter med flest antal A-kategorier
presenteras högst upp i tabellen. I sådana fall där flera informanter befinner sig på samma nivå
presenteras den informant med det lägsta informantnumret först. Denna princip är den samma
för alla sammanfattande tabeller i resultatkapitlet. Av de sammanfattande tabellerna får läsaren
därmed en överskådlig bild av vilka informanter som tillhör vilka kategorier och huruvida dessa
uppfattningar innehåller alternativa uppfattningar eller inte.
Samma analysprincip gäller för samtliga tre första forskningsfrågorna, dvs.
meningskoncentrering av informanternas väsentliga utsagor och indelning av dessa i
beskrivningskategorier enligt nivåerna A, B och C. Ett undantag finns dock inom analysen av
forskningsfråga två. Alternativa uppfattningar kan inte kategoriseras enligt nivåer och därmed
uteblev nivåindelningen av informanternas alternativa uppfattningar (Tabell 22). Med tanke på

43
den fjärde forskningsfrågan, vilken undersöker studerandes uppfattningar om relationen mellan
de olika delarna i kolets kretslopp, krävdes dock ett annorlunda tillvägagångssätt i analysen.
Istället för att utgå från en eller flera intervjufrågor baserade jag analysen av
forskningsfråga fyra på informanternas hela intervjumaterial och på deras ritade
kretsloppsbilder. Inledningsvis studerade jag noggrant de ritade kretsloppsbilderna tillsammans
med de transkriberade intervjuerna och tabellen jag konstruerat för den öppna kodningen, med
fokus på att finna länkar mellan delar i kretsloppet. Jag skapade därmed en förståelse av
informanternas uppfattningar om vilka delar som hör till kolets kretslopp och hur dessa är
sammanlänkade. Efter att jag hade bildat mig en förståelse av informanternas uppfattningar
genom att läsa och granska datamaterialet använde jag tomma teckningsunderlag för att själv
rita ut de länkar som informanterna funnit. Jag gick därmed systematiskt igenom den öppna
kodningstabellen och transkriberingarna enskilt för varje informant för att rita ut länkar mellan
olika delar i kretsloppet. I detta skede fann jag att en tolkningsproblematik uppstod.
Informanternas beskrivningar om länkarna varierade i kunskapsnivå. Jag behövde därmed
avgöra vad som definierar en länk.
För att avgöra vad som skulle klassas som en länk prövade jag mig fram till en
fungerande strategi. Till en början baserade jag min analys på markörer, som kunde visa på
informanternas förståelse av att kolet färdades vidare. En markör var t.ex. att informanten
nämnde att glukos innehåller kol och att glukos produceras i fotosyntesen. Denna strategi visade
sig dock inte vara fungerande, eftersom informanterna kan uppfatta att kolet färdas vidare i
kretsloppet trots att kunskapen om hur detta sker på molekylnivå saknas. Att söka efter
markörer är inte heller alldeles tillförlitligt eftersom jag inte tagit biosyntesprocesser i
beaktande i undersökningen, vilket alltså handlar om att kemiska föreningar (såsom glukos)
omvandlas till nya föreningar som i sin tur bygger upp organismernas vävnader
(Nationalencyklopedin, u.å.). Jag bestämde mig därmed för att en korrekt länk definieras av att
informanten visade förståelse av att kol (i någon form) färdas vidare mellan två delar i
kretsloppet, trots att hen kanske hade alternativa uppfattningar om hur kolet färdas vidare. För
en godkänd länk behövde informanten alltså inte ha någon annan kunskap om själva länken än
i vilken riktning kolet färdas mellan två olika delar. Denna uppfattning behövde dock
överensstämma med verkligheten, dvs. denna länk måste finnas på riktigt och delarna behöver
därmed vara korrekta. Ett exempel på en sådan korrekt länk är: ”växter tar upp koldioxid ur
luften” (informant 3). Delarna växt och luft/atmosfär är korrekta, och koldioxid betecknar

44
förståelse av att kol färdas från atmosfären till växterna. Detta visade sig vara en fungerande
strategi, eftersom forskningsfråga fyra inte undersöker vilka uppfattningar studerande har om
länkarna utan endast vilka länkar som informanterna anser att finns. Eftersom det finns flera
mindre kretslopp inom kolets kretslopp, t.ex. organismernas utsläpp av koldioxid till
atmosfären, valde jag att fokusera på det mest omfattande kretsloppet som informanterna kunde
skapa. Den längsta sammanlänkade kedjan i ett slutet kretslopp innehåller sju länkar: atmosfär
–1– växt –2– växtätare –3– köttätare –4– nedbrytare –5– fossilt material –6– människans
användning av fossila bränslen –7– atmosfär.
För att kunna utföra analysen på ett tillförlitligt sätt utvecklade jag en modell för
sammanfogande länkar i kolets kretslopp (Figur 3). Modellen baserar sig på de korrekta delar
inom kolets kretslopp som informanterna nämnde och de länkar som sammanbinder delarna
med varandra. En ruta betecknar en del i kretsloppet och en pil betecknar en länk i kretsloppet.
Pilens riktning anger kolets färdriktning. Inne i rutan står namnet på vilken del det är fråga om
och inne i pilen står ett begrepp, som betecknar hur kolet färdas vidare i kretsloppet.
Figur 3
Analysmodell för forskningsfråga 4

45
Sammanfattningen av samtliga forskningsfrågor, och därmed också summeringen av
resultaten, svarar slutligen på tredje nivån av systemtänkande, c) förståelse av systemets helhet
(Kali m.fl., 2003). De informanter som kunde konstruera ett fullständigt kolkretslopp hade
därmed en bättre helhetsförståelse av kolets kretslopp i jämförelse med de informanter som inte
kunde konstruera ett fullständigt kretslopp.

3.7. Etik, tillförlitlighet och trovärdighet
Med tanke på informanterna har etiska principer noggrant beaktats i undersökningen. Alla
informanter har frivilligt ställt upp som deltagare i undersökningen. Detta efter att ha blivit
informerade om vad deltagande innebär, vilket etiska regler föreskriver (Kvale & Brinkmann,
2014). Gymnasiets biologilärare frågade efter frivilliga bland de studerande som hade avlagt de
två första obligatoriska kurserna i biologi. Hen framhöll mina anvisningar för deltagande i
undersökningen, vilka var att undersökningens temaområde är naturvetenskapligt, att
undersökningen inte är ett test för bedömning av goda kunskaper utan fungerar som material
till en pro-gradu undersökning, att deltagandet är helt frivilligt och att studerande behöver vara
villiga att visa upp sina kursvitsord i biologi för mig. Gymnasieläraren poängterade också att
studeranden och skolan behandlas konfidentiellt, vilket innebär att varken skolan eller de
studerandes namn presenteras i undersökningen. I undersökningen framkommer endast att
studerande i ett svenskspråkigt gymnasium i Finland har deltagit. Därtill framkommer att en
del av informanterna har lägre vitsord och att en del av informanterna har högre vitsord.
Det visade sig vara känsligt för många studerande att uppge sina vitsord i biologi och
det var därmed svårt att få tillräckligt många frivilliga till undersökningen. Detta underlättades
genom att gymnasieläraren fungerade som kontakt mellan mig och de studerande. Hen
försäkrade studeranden att inga namn kommer att publiceras i avhandlingen och att de inte
heller behöver uppge sina namn till mig, utan blir tilldelade ett nummer. De informanter som
deltog i undersökningen godkände dessa villkor och fyllde i en blankett för deltagande i
undersökningen där de skriftligen godkände sitt deltagande. Under inledningen till mitt
intervjutillfälle lottade jag ut ett nummer till varje informant. Därefter undertecknade alla
informanter blanketterna, med både nummer och namn, vilka samlades upp och gavs till
biologiläraren utan att jag tittade på dem. Biologiläraren avlägsnade namnunderskrifterna och
gav en del av blanketterna tillbaka, där endast informantens nummer och vitsord i deras

46
biologikurser framkommer. På så vis såg jag aldrig informantens namn utan endast deras
nummer och vitsord. Namnunderskrifterna ska biologiläraren bevara fram till att denna
avhandling är färdigställd, varefter hen förstör underskrifterna. På detta vis kan informanterna
vara delvis anonyma för mig. Helt anonyma kan de dock inte vara, eftersom jag själv träffade
dem personligen under intervjuerna.
Enligt Kvale och Brinkmann (2014) bör forskaren reflektera över undersökningens
etiska principer på sju stadier: tematiseringen, planeringen, intervjusituationen, utskriften,
analysen, verifieringen och rapporteringen. Vid tematiseringen har jag som forskare tänkt över
mervärdet i att utföra en intervjuundersökning och behovet av att uppta de studerandes vitsord.
Intervjusituationen möjliggör en djup förståelse av studerandes uppfattningar och jag bedömde
att olika vitsord bland informanterna kan öka chansen för varierande svar. Jag anser också att
det är intressant att jämföra informanternas uppfattningar med deras vitsordsnivå i biologi, trots
att undersökningen inte är generaliserbar eftersom antalet informanter endast var sju stycken
(Fejes & Thornberg, 2009). Under planeringen kontaktade jag ett gymnasium, där jag
klargjorde syftet och urvalskriterierna för undersökningen. Biologiläraren förmedlade därefter
mina instruktioner till de studerande. Under intervjusituationen, som i detta fall var uppdelad i
två steg, strävade jag efter att minska eventuell stress hos informanterna. Jag inledde
intervjusituationens båda delar med att påminna informanterna om att de inte kan misslyckas
på något vis i min undersökning, utan att jag enbart är intresserad av att veta hur de tänker, och
är glad över att de ställer upp som informanter. Under intervjusamtalet tänkte jag på att bemöta
informanternas svar på ett uppmuntrande sätt. När intervjun var klar, tackade jag slutligen varje
informant för deras deltagande och de fick varsin chokladstång som tack, vilket var uppskattat.
Under utskriftsprocessen har jag noga tänkt över hur jag skriver om informanterna och deras
uppfattningar. Med tanke på konfidentialitetskravet använder jag nummer istället för namn, och
under analysprocessen har jag efter bästa förmåga behandlat informanternas svar objektivt.
Under resultatredovisningen redovisar jag endast till säker kunskap, eftersom forskaren är
skyldig att försäkra sig om att kunskapen är verifierad och säker. (Kvale & Brinkmann, 2014.)
Tillförlitlighet. Fyra aspekter är centrala i begreppet tillförlitlighet: kongruens,
objektivitet, precision och konstans. När det gäller kvalitativa intervjuer är det egentligen lite
märkligt att tala om tillförlitlighet, eftersom tanken om tillförlitlighet grundar sig på
kvantitativa undersökningar. I kvantitativa studier ska materialet vara standardiserat för att
tillförlitligheten ska kunna garanteras. När det gäller kvalitativa intervjuer ska

47
standardiseringen däremot vara låg. Detta innebär att forskaren ska ge akt på alla slags
slumpmässiga händelser, t.ex. en felsägning eller ett förändrat tonfall hos informanten. (Trost,
2010.)
Undersökningens tillförlitlighet stärks genom att hela undersökningen, med samtliga sju
intervjuer, genomfördes under samma dag. Kongruens eller likformighet handlar om att
intervjufrågor, som handlar om samma sak, behöver ställas på ett likformigt sätt (Trost, 2010).
Trots att den halvstrukturerade intervjun i detta sammanhang inte möjliggjorde att alla frågor
ställdes på exakt samma sätt strävade jag som intervjuare efter likformighet, vilket
underlättades av att alla intervjuer följde tätt inpå varandra. Under intervjusamtal finns dock
alltid en risk att intervjuaren inte uppfattar informantens svar korrekt (Trost, 2010). Detta bör
forskaren vara medveten om, vilket är orsaken till att jag under intervjusituationen ställde
följdfrågor ifall jag uppfattade någonting som oklart. Genom att vara medveten om det egna
förhållningssättet till både litteratur och datamaterial kan objektivitet beaktas inom kvalitativ
forskning (Trost, 2010). Jag försökte efter bästa förmåga att ha ett objektivt förhållningssätt
under datainsamlingen, vilket underlättades av att jag inte visste vilken informant som hade
vilket vitsord. Inom kvantitativ forskning handlar begreppet objektivitet mera om att flera
personer noterar samma sak (Trost, 2010), med det är inte möjligt att beakta i denna
undersökning eftersom endast jag intervjuade informanterna.
Inom kvalitativ forskning handlar precision om att resultaten är innehållsrika och
tangerar syftet mångsidigt. Vid kategoriseringen av resultaten har jag försökt fånga det centrala
i informanternas utsagor och samtidigt behålla nyanserna i deras uttalanden, vilket är en
tankegång inom fenomenografisk forskning. (Larsson, 2005.) Ansatsens fokus är alltså inte att
söka efter en konstant kunskap, utan att studera skillnader i människors personliga
uppfattningar (Dahlgren & Johansson, 2009). Det är därmed inte möjligt att i denna
undersökning beakta aspekten konstans, vilket antyder att någonting är oförändrat (Trost,
2010).
Trovärdighet. Inom forskning handlar trovärdighet om att en undersökning faktiskt
undersöker det som avses (Trost, 2010). Datainsamlings- och analysmetoderna i denna
avhandling är utvalda med tanke på forskningens trovärdighet. Under intervjuns genomförande
och utformningen av intervjufrågor eftersträvade jag att undersöka frågeställningar som är
relevanta med tanke på syftet, vilket jag övade mig i genom två pilotundersökningar.

48
Den första pilotintervjun genomfördes tillsammans med en gymnasiestuderande, som
uppfyllde kraven för undersökningens urval. Informanten ritade kolets kretslopp på ett tomt vitt
papper, följt av en intervju som spelades in. Under transkriberingen av intervjun reflekterade
jag över hur jag hade ställt intervjufrågorna och hur det kan ha påverkat informantens svar. Jag
utgick från Kvales och Brinkmanns (2014) rekommendationer för att bli en bättre intervjuare.
I tablån framkommer bl.a. att forskaren behöver klargöra otydliga svar och svar som inte hörs,
att forskaren behöver fästa uppmärksamhet på vad informanten säger, hur det sägs och med
vilken sinnesstämning. Vid behov behöver forskaren också följa upp uttalanden med ytterligare
en fråga. Genom att beakta dessa punkter under intervjun och analysen stärks trovärdigheten,
eftersom sannolikheten för att undersökningen verkligen undersöker studerandens
uppfattningar höjs. Efter den första pilotintervjun insåg jag dock behovet av ett
teckningsunderlag. Jag utvecklade ett underlag och genomförde en andra pilotintervju
tillsammans med en universitetsstuderande, som läst ett kort biämne i biologi. Fokus var
framförallt att kontrollera underlaget. Efter pilotintervjun diskuterade jag teckningsunderlaget
och intervjuns genomförande tillsammans med universitetsstudenten, som också hjälpte mig att
göra förbättringar.
Teckningar i kombination med intervjuer har visat sig vara en bra metod för att
undersöka uppfattningar om komplexa processer i naturen (Köse, 2008). Undersökningens
trovärdighet stärks därmed av att ett teckningsunderlag användes. Ett teckningsunderlag
användes också i forskningen av Düsing m.fl. (2019), där uppfattningar om kolets kretslopp
undersöktes. Ett riskfyllt moment i datainsamlingen var dock att undersökningen var uppdelad
i två delmoment. Det fanns en risk för att informanterna skulle fördjupa sina kunskaper om
kolets kretslopp mellan del ett och del två, vilket skulle sänka forskningens trovärdighet. Jag
var noga med att poängtera detta för informanterna och förklarade varför det var viktigt att de
varken läser in sig på ämnet före de enskilda intervjutillfällena eller diskuterar sina svar med
varandra innan alla informanter genomfört undersökningen. Samtliga informanter gav sitt ord
på att de inte skulle läsa, eller diskutera om ämnet mellan del ett och del två. Jag påminde också
informanterna om detta efter deras enskilda intervjuer. Min känsla var att informanterna tog
min begäran på allvar och att informanternas uppfattningar inte förändrades mellan del ett och
del två, vilket tyder på att de inte läst in sig på ämnet däremellan. Ett ytterligare argument för
trovärdighet är att undersökningens två steg utfördes snabbt inpå varandra under samma

49
skoldag. Detta minskar risken för att studeranden skulle ha läst in sig på temat och att deras
uppfattningar skulle ha förändrats mellan undersökningens två delmomenten.

50

4. Resultat
I resultatkapitlet besvaras forskningsfrågorna i tur och ordning i underkapitlen 4.1–4.4. De tre
första av dessa kapitel, i vilka de tre första forskningsfrågorna behandlas, ger information om
informanternas uppfattningar om delarna i kolets kretslopp och om relationerna mellan dessa.
Informanternas uppfattningar kategoriseras i tre nivåer i kapitel 4.1–4.3. A-nivå indikerar en
helt korrekt uppfattning, B-nivå indikerar en alternativ uppfattning och C-nivå indikerar en mer
felaktig alternativ uppfattning än kategori B eller inget svar alls. Den fjärde forskningsfrågan,
som behandlas i kapitel 4.4, ger en helhetsbild över informanternas uppfattningar om kolets
kretslopp genom att presentera antalet korrekta sammanlänkade delar i kolets kretslopp.
Informanternas uppfattningar är därmed inte kategoriserade i A-, B- och C-nivåer i kapitel 4.4.
Resultaten sammanfattas slutligen i kapitel 4.5.

4.1. Studerandes uppfattningar om grundämnet kol
I detta kapitel presenteras resultaten för forskningsfråga 1: Hurdana är studerandes
uppfattningar om grundämnet kol? Två intervjufrågor: Vad är kol? (Tabell 5) och Var finns
kol? (Tabell 6) presenteras i tabellerna nedan. Tre kategorier står för studerandes uppfattningar
om vad kol är: A. Ett grundämne, som inte kan nybildas, B. Ett grundämne, som kan nybildas,
och C. En organisk förening. Tre kategorier är också utformade för studerandes uppfattningar
om var kol finns: A. Finns i levande och icke-levande natur, vilka samspelar med varandra, B.
Finns i levande och icke-levande natur, men dessa samspelar inte med varandra och C. Finns
endast i levande natur, om samspel till icke-levande natur finns är oklart. I slutet av kapitlet
sammanfattas tabell 5 och 6.
Tabell 5
Inledande fråga 1
Vad är kol?

Informant

A

Ett grundämne, som inte kan nybildas

3, 6

B

Ett grundämne, som kan nybildas

2, 4, 5, 7

C En organisk förening

1

51
På frågan: Vad är kol? har sex, av samtliga sju, informanter svarat att kol är ett
grundämne. Fyra informanter av dessa (informant 3, 5, 6 och 7) hade skrivit ut ordet
”grundämne” som svar på denna fråga och använde också begreppet i tal under intervjun,
medan informanterna 2 och 4 endast nämnde ”grundämne” i intervjun. Informanterna 3 och 6
ansåg att grundämnet kol inte kan nybildas, medan fyra informanter ansåg att grundämnet kol
kan nybildas (informanterna 2, 4, 5 och 7). Uppfattningarna om vad ett grundämne är varierade
dock en aning bland dessa sex informanter. Informant 2 förklarade att ”ett grundämne består av
ett ämne”. Informant 6 och informant 7 definierade också begreppet grundämne på liknande
sätt. Informant 3 och informant 5 definierade dock begreppet annorlunda. Informant 3 ansåg att
ett grundämne är ”sånt som finns hela tiden”, medan informant 5 ansåg att ett grundämne är
”ett ämne som är grundläggande” och ”som det finns mycket av”. Informant 1 var den enda av
informanterna som inte nämnde ordet grundämne. Hen definierade istället kol som ”en organisk
förening”. Hen var dock osäker på sitt svar och sade: ”har hört att det är en förening, men jag
är int säker”.
Tabell 6
Inledande fråga 2

A

Var finns kol?

Informant

Finns i levande och icke-levande natur, vilka samspelar med

3, 4, 5, 6, 7

varandra
B

Finns i levande och icke-levande natur, men dessa samspelar

2

inte med varandra
C Finns endast i levande natur, om samspel till icke-levande

1

natur finns är oklart

På frågan: Var finns kol? har alla informanter svarat att kol finns i den levande naturen.
Sex, av samtliga sju, informanter ansåg också att kol finns i både den levande och i den ickelevande naturen. Informant 1 var osäker angående detta och svarade ”vet inte”. Fem
informanter, (nummer 3–7), ansåg att den levande och den icke-levande naturen samspelar med
varandra, medan informant 2 svarade ”nä” och informant 1 svarade ”vet inte” på frågan om
samspel finns. Uppfattningen om att kol finns i mycket hade dock samtliga informanter.

52
Uttalanden som visar på detta är bl.a. ”det finns kol i princip allt i världen” (informant 2), ”jag
tänker nog att det [kolet] finns överallt” (informant 4) och ”allting innehåller i princip kol”
(informant 7). I Tabell 7 sammanfattas de två tabellerna över forskningsfråga 1.
Tabell 7
Sammanfattning av två inledande frågor

Informant

Kategori i Tabell 5.

Kategori i Tabell 6.

Vad är kol?

Var finns kol?

6

A

A

3

A

A

7

B

A

5

B

A

4

B

A

2

B

B

1

C

C

Informanterna 6 och 3 tillhör kategori A i både Tabell 5 och Tabell 6, medan
informanterna 2, 4, 5 och 7 tillhör kategori B i Tabell 5 och informant 1 tillhör kategori C. De
flesta informanter tillhör en B-kategori och har alltså en alternativ uppfattning om vad kol är.
De anser att kol är ett grundämne, men däremot anser de att grundämnet kan nybildas. I Tabell
6 tillhör de flesta informanter kategori A och har den korrekta uppfattningen om att kol finns i
både levande och icke-levande natur, och att samspel finns mellan den levande och den ickelevande naturen. Informant 1 och 2 har däremot alternativa uppfattningar om var kol finns.

4.2. Studerandes uppfattningar om kolflöde genom de ekologiska
processerna
I detta kapitel presenteras resultaten för forskningsfråga 2: Hurdana är studerandes
uppfattningar om kolflöde genom de ekologiska processerna? Tre tabeller med tillhörande
kategorier presenteras först för fotosyntesen, vilka sammanfattas i Tabell 11. Uppfattningar om
cellandningens syfte presenteras i Tabell 12, vilken är den enda tabellen för cellandningen. Tre
tabeller presenteras för näringskedjan och kategorierna sammanfattas i Tabell 16. Fyra tabeller

53
med tillhörande kategorier presenteras för nedbrytningen, vilka sammanfattas i Tabell 21. I
Tabell 22 presenteras slutligen en sammanställning av informanternas alternativa uppfattningar.
Tre tabeller med tillhörande kategorier (Tabell 8–10), har konstruerats för a)
fotosyntesen. Utgående från informanternas svar på intervjufrågan: Vad är fotosyntesens syfte?
har följande kategorier formats: A. Att producera glukos, B. Att producera glukos och syre och
C. Att producera syre/ luft. Enligt svaren på intervjufrågan: Var finns kolet? har dessa kategorier
formats: A. Kol lagras i glukos, B. Kol finns i trädet som koldioxid och C. Trädet innehåller
kol i någon form. Utgående från svaren på intervjufrågan: Vart far kolet? har följande kategorier
formats: A1. Till djur som äter av trädet, A2. Till marken och nedbrytningen, B. Till marken
via trädets rötter, och C. Vet inte. Orsaken till att en del kategorier numreras, t.ex. med B1 och
B2, är att olika uppfattningar befinner sig på samma nivå. Denna princip följs i samtliga
tabeller.
Tabell 8
Fotosyntesens syfte
Vad är fotosyntesens syfte?

Informant

A

Att producera glukos

3, 4, 6, 7

B

Att producera glukos och syre

5

C Att producera syre/ luft

1, 2

Informanterna 3, 4, 6 och 7 tillhör kategori A, eftersom de sade att fotosyntesens syfte
är att producera glukos. Informant 5 anser att fotosyntesens syfte är att ”få biprodukterna glukos
och syre” och hen tillhör därmed kategori B. På frågan om fotosyntesens syfte svarade
informant 1 ”för att skapa luft” och informant 2 svarade ”så att världen ska få syre”. Dessa
informanter tillhör kategori C. I Tabell 9 presenteras informanternas uppfattningar om lagring
av kol i fotosyntesprocessen.
Tabell 9
Lagring av kol i fotosyntesen
Var finns kolet?

Informant

54
A1 Kol lagras i glukos

6, 7

A2 Trädet innehåller kol i någon form

1, 2, 3, 5

B

4

Kol finns i trädet som koldioxid

Under intervjusamtalet om fotosyntesen uppvisade samtliga informanter förståelse av
att trädet innehåller kol, och Tabell 9 har därför ingen C-kategori. I intervjusvaren framkom att
informant 6 och 7 har kunskap om att kol lagras i glukos. Därmed tillhör informanterna 6 och
7 kategori A1. Informant 6 sade: ”glukosen måst innehålla kol”. Informant 7 funderade en stund
över vart kolet far och sade därefter: ”till glukosen”. Informanterna 1, 2, 3 och 5 tillhör kategori
A2, eftersom de vet att trädet innehåller kol, men de kunde inte specificera var eller i vilken
form kolet finns. Informant 4 tillhör kategori B, eftersom hen resonerade att koldioxid, som
innehåller kol åker in i trädet och ”då måste det finnas koldioxid i trädet”. I Tabell 10
presenteras informanternas uppfattningar om hur kolets kretslopp fortsätter efter fotosyntesen.
Tabell 10
Kolflöde genom fotosyntesen

A

Vart far kolet?

Informant

Till djur som äter av trädet

5, 7

B1 Lagras i trädet tills det dör, för att sedan bli kvar i marken

6

B2 Till marken via trädets rötter

4

C

1, 2, 3

Vet inte

Informanterna 5 och 7 tillhör kategori A1, eftersom de sade att kolet i trädet färdas till
djur som äter av trädet. ”Kanske djur äter upp det [kolet i trädet]” (informant 5). ”Kanske till
insekter eller fåglar som äter av trädet” (informant 7). Till kategori B1 hör informant 6, eftersom
hen sade: ”Alltså de [kolet] blir ju kvar i trädet och sen när trädet dör och förmultnar så blir de
kvar i marken” (informant 6). Även om kol kan bli kvar i marken vid anaerob nedbrytning tyder
informantens svar på att hen syftar på aerob nedbrytning. I Tabell 19 framkommer det också
att hen har alternativa uppfattningar om aerob nedbrytning. Informant 4 sade också att kolet
färdas till marken, men hen har en annan uppfattning om hur detta går till. Hen hade skrivit i
sin kretsloppsbild: ”under marken finns kol” och förklarade detta genom att: ”de [kolet] färdas

55
väl från trädet, trädet har rötter, och jag tänker mig att kolet far dit” (informant 4). Informant
1–3 kunde inte säga vart kolet färdas efter fotosyntesen och de tillhör därmed kategori C. När
jag frågade om de vet vart kolet far svarade informant 1: ”vet inte”, informant 2: ”nä” och
informant 3 sade: ”jag vet faktiskt int, har aldrig tänkt på det”. I Tabell 11 sammanfattas
kategorierna i tabellerna om fotosyntesen.
Tabell 11
Sammanfattning av tabeller för fotosyntesen

Informant

Kategori i Tabell 8.

Kategori i Tabell 9.

Kategori i Tabell 10.

Fotosyntesens syfte

Lagring av kol i

Kolflöde från

fotosyntesen

fotosyntesen

7

A

A1

A

6

A

A1

B1

4

A

B

B2

5

B

A2

A

3

A

A2

C

2

C

A2

C

1

C

A2

C

Informanterna har varierande uppfattningar om vad fotosyntesens syfte är. De flesta
informanter tillhör trots allt kategori A i Tabell 8, och vet att syftet med fotosyntesen enbart är
produktion av glukos. De flesta informanter tillhör också en A-kategori i Tabell 9. Största delen,
i kategori A2, vet att kol lagras i trädet i någon form, men de kan inte specificera detta mera. I
Tabell 10 tillhör däremot endast två informanter A-kategorin. Övriga informanter har
alternativa uppfattningar (B), eller ingen uppfattning alls (C) om vart kolet färdas efter
fotosyntesen.
Endast en tabell presenteras för b) cellandningen. Kategorierna i Tabell 12 är
utformade enligt informanternas uppfattningar om cellandningens syfte: A. Energi frigörs i
cellen, B. Cellerna ska få syre och C. Vet inte. Ingen informant kunde svara på vart kolet färdas
efter cellandningen, vilket är orsaken till att inga fler tabeller eller kategorier gjorts.

56
Tabell 12
Cellandningens syfte

A

Vad är cellandningens syfte?

Informant

Energi frigörs i cellen

6

C1 Cellerna ska få syre

3

C2 Vet inte

4, 5, 7

C3 Frågan behandlades inte

1, 2

Informant 6 tillhör kategori A, eftersom hen svarade ”frigör energi” på min fråga om
cellandningens syfte. Informant 3 tillhör kategori C1, eftersom hens svar var ”för att dom
[cellerna] ska få syre”. Övriga informanter tillhör kategori C2, eftersom informanterna 4, 5 och
7 inte kunde inte svara på frågan om cellandningens syfte. Frågan behandlades inte under
intervjuerna med informant 1 och 2, eftersom de inte nämnde något fenomen i anknytning till
cellandningen. Jag upplevde att dessa informanter hade lite dåligt självförtroende angående sina
uppfattningar om kolets kretslopp och valde därför att inte fråga någonting specifikt om
cellandningen. Informanterna uppvisade trots detta en hel del alternativa uppfattningar om
cellandningen, vilket presenteras tillsammans med informanternas övriga alternativa
uppfattningar i Tabell 22.
Tre tabeller har formats utgående från informanternas uppfattningar om kolflöde genom
c) näringskedjan (Tabell 13–15). I Tabell 13 presenteras hur kolet färdas genom
näringskedjan. Tabell 14 visar informanternas uppfattningar om vem producenten är i
näringskedjan och varför denna kallas producent. I Tabell 15 redogörs informanternas
uppfattningar om vem som är konsument i en näringskedja och varför denna kallas konsument.
Därefter sammanfattas informanternas uppfattningar om kolflöde genom näringskedjan i Tabell
16. Nedbrytningen behandlas delvis i Tabell 13, eftersom nedbrytarna är en del av
näringskedjan. Senare presenteras nedbrytningen mer ingående i punkt d, där fokus ligger på
själva processen och kopplingen till fossila bränslen.

57
Tabell 13
Kolflöde genom näringskedjan
Hur färdas kolet genom näringskedjan?
A1 Kolet i glukosen färdas från trädet, till hjorten, till vargen och

Informant
4, 6, 7

till nedbrytarna
A2 Kolet överförs via mat från trädet till hjorten, till vargen och

3

till nedbrytarna
A3 Kolet överförs via mat från trädet, till hjorten och till vargen

1, 2, 5

Samtliga informanter tillhör A-kategorier i Tabell 13. Alla informanter kunde direkt
berätta hur en näringskedja konstrueras utgående från objekten på teckningsunderlaget (trädet,
hjorten och vargen). Informanternas uppfattningar skiljde sig dock på två punkter: om glukos
nämndes, eller inte, och om de hade förståelse av nedbrytarnas verksamhet, (dvs. om de förstår
att nedbrytare får energi när de bryter ner dött material), eller inte (Tabell 17). Hos
informanterna 4, 6 och 7, vilka tillhör kategori A1, framkom dessa två punkter. Informant 4
svarade: ”för att få näring… glukos finns i näring”, på min fråga om varför vargen äter upp
hjorten. Informant 6 berättade: ”den [hjorten] får glukos från växterna och då får den energi”
och att vargen ”har fått energi från hjorten, som fått energi från växterna”. Informant 6 var
också den enda som poängterade att energin frigörs genom ”cellandningen”. Informant 7
klargjorde att organismer behöver: ”energin från glukosen”. Därefter berättade hen att kolet
”for till insekten eller djuret, eller vad som helst som äter av trädet” och att vargen ”äter hjorten”
för att få i sig ”energi” (informant 7). Informant 3 tillhör kategori A2, eftersom hen inte nämnde
begreppet glukos och inte uttryckte förståelse över vart kolet färdas efter fotosyntesen (Tabell
10). Hen sade dock: ”när man äter så finns det ju kol i det mesta man äter” och”[d]e
[nedbrytarna] får väl mat av det [nedbrytningen]”. Informanten trodde trots detta inte att glukos
innehåller kol: ”nä” (informant 3). Informanten blandade också en del mellan begreppen kol
och koldioxid: ”[d]en [vargen] äter ju också, så den får ju då koldioxid från andra djur den äter”
(informant 3). Trots dessa alternativa uppfattningar är informantens uppfattning om kolflöde i
näringskedjan korrekt, även om hens uppfattning är lite mer förenklad i jämförelse med
informanterna i kategori A1. Informanterna i kategori A3, (informant 1, 2 och 5), ser också den
korrekta kopplingen mellan trädet, hjorten och vargen, men de nämnde varken glukos eller att

58
nedbrytare utvinner energi genom nedbrytningsprocessen (Tabell 17). I Tabell 14 och 15
presenteras resultaten för informanternas begreppsuppfattning om producenter och
konsumenter.
Tabell 14
Producenter i näringskedjan

A

Vilka är producenter i en näringskedja, och varför?

Informant

Växter, eftersom de producerar energi i glukos

4, 6, 7

B1 Växter, eftersom de producerar syre och glukos

2

B2 Växter, eftersom de producerar mat åt hjorten

1

B3 Växter, eftersom de producerar fotosyntesen

3

C

5

Både växter och djur kan vara producenter, eftersom alla
producerar någonting

De tre informanterna i kategori A, (informant 4, 6 och 7), vet att växter kallas
producenter eftersom de producerar energi i glukos. På intervjufrågan: Vilka är producenter,
och varför? kom svaren: ”[t]rädet, för att det har fotosyntes och kan producera glukos”
(informant 4), ”det är den [producenten] som börjar med att producera energi” (informant 6),
och ”för att den [producenten] producerar den här glukosen” (informant 7). Informant 6 nämnde
inte glukos i sitt svar, men hade nyss kopplat ihop begreppet med energi: ”den får glukos… och
då får den energi”. Informanten i kategori B1, (informant 2), förklarade att ”[v]äxterna” är
producenter, eftersom de ”[p]roducerar syre [och] glukos”. Informant 1, i kategori B2, sade:
”[t]rädet” är producent, eftersom det ”[p]roducerar mat åt hjorten”. Informant 3, i kategori B3,
förklarade: ”[i] en näringskedja så är det [producenten] den där första, som int har ätit nåt, utan
den producerar själv den här fotosyntesen”. Informant 5 tillhör kategori C, efteresom hens
förklaring lydde: ”[b]eror ju på vad som ska produceras, alla producerar ju nog nånting”.
Tabell 15
Konsumenter i näringskedjan
Vilka är konsumenter i en näringskedja, och varför?

Informant

59
A

Djur, eftersom de äter av den energi som växterna producerat

1, 4, 6, 7

B1 Djur, eftersom de äter

3

B2 Djur, eftersom de äter och använder naturresurser

2

C

5

Både växter och djur kan vara konsumenter, eftersom alla
konsumerar någonting

Största delen av informanterna, (nummer 1, 4, 6 och 7), tillhör kategori A. Informant 1
förklarade: ”[h]jorten och vargen” är konsumenter, eftersom ”[h]jorten äter det [energin] som
trädet har lagat och vargen äter hjorten”. Informant 7 förklarade att konsumenterna i
näringskedjan är ”[b]åde hjorten och vargen”, eftersom ”[d]e äter av den här energin som trädet
har producerat”. Informant 3, i kategori B1, ansåg att konsumenter är: ”dom som äter andra.
Som äter producenter eller konsumenter”. Enligt hen är orsaken till att djuren kallas
konsumenter: ”[f]ör att dom äter”. Informant 2, som tillhör kategori B2, ansåg att: ”[d]juren”
är konsumenter eftersom ”[d]om äter av varandra och av växterna och använder naturresurser”.
Informant 5, i kategori C, menade dock att alla kan vara konsumenter, eftersom ”alla
konsumerar nog nånting”. I Tabell 16 sammanfattas resultaten för informanternas uppfattningar
om näringskedjan.
Tabell 16
Sammanfattning av tabeller för näringskedjan
Informant

Kategori i Tabell

Kategori i Tabell 14.

Kategori i Tabell 15.

13. Hur färdas

Vem är producent i

Vem är konsument i

kolet genom

en näringskedja, och

en näringskedja, och

näringskedjan?

varför?

varför?

4

A1

A

A

6

A1

A

A

7

A1

A

A

1

A3

B1

A

3

A2

B3

B1

2

A3

B2

B2

5

A3

C

C

60
Alla informanter tillhör en A-kategori i Tabell 13. Informanternas uppfattningar i
kategori A1 innehåller omnämnande av glukos, medan uppfattningarna i kategori A2 och A3
istället innehåller omnämnanden av begreppet mat. Informanterna i kategorierna A1 och A2
uppvisade därtill förståelse av att nedbrytare utvinner energi i nedbrytningen (Tabell 17), vilket
inte informanterna i kategori A3 nämnde. Alla informanter, förutom informant 5, vet att
växterna är producenter i näringskedjan och att djuren är konsumenter i näringskedjan. De tre
informanterna som tillhör kategori A i Tabell 14, har den korrekta förståelsen av att växterna
benämns producenter, eftersom de producerar energi i glukos. De fyra informanter som tillhör
kategori A i Tabell 15 har den korrekta uppfattningen om att djur är konsumenter, eftersom de
äter av den energi som växterna producerat. Informant 5 har en alternativ uppfattning angående
termerna, eftersom hen anser att både växter och djur kan vara producenter och konsumenter,
eftersom alla producerar och konsumerar någonting.
Informanternas uppfattningar om kolflöde genom d) nedbrytningen presenteras i fyra
tabeller (Tabell 17–20). I Tabell 17 redogörs uppfattningar om nedbrytningens syfte. I Tabell
18 presenteras vilka skillnader informanterna anser det vara mellan aerob och anaerob
nedbrytning. Kolets färd vidare i kretsloppet, efter aerob och anaerob nedbrytning, presenteras
därefter i Tabell 19 och 20.
Tabell 17
Nedbrytningens syfte
Vad är nedbrytningen syfte?

Informant

A

Nedbrytare får mat/ näring/ energi

3, 4, 6, 7

B

Frigöra näring i marken

5

C Vet inte

1, 2

Av intervjusvaren hos informanterna i kategori A, (informant 3, 4, 6 och 7), framkom
uppfattningen om att nedbrytare får mat/ näring/ energi. Informant 3 sade: ”[d]e [nedbrytarna]
får väl mat av det”. Informant 4 förklarade: ”[n]å de är de här mikroorganismerna som äter,
eller äter och äter, men alltså får näring ur dem [döda organismer]”. Informant 6 svarade: ”så
att de [nedbrytarna] får mat” och informant 7 svarade: ”nå de [nedbrytarna] får väl energi av
det”. Informant 5 tillhör kategori B, eftersom hens fundering kring nedbrytningens syfte var:

61
”kommer det näring i jorden, typ?”. Informanterna 1 och 2 svarade båda ”vet inte”, och tillhör
därmed kategori C.
Tabell 18
Skillnader mellan aerob och anaerob nedbrytning
Vilken skillnad finns mellan aerob och anaerob

Informant

nedbrytning?
A1 Bryts inte ner helt vid anaerob nedbrytning, och fossilt

4, 5, 6

material kan bildas
A2 Bryts inte ner helt vid anaerob nedbrytning, och det bildas hårt

3

sten-liknande material.
B

Bryts ner helt i både aerobt och anaerobt, men det tar längre i

1

anaeroba förhållanden.
C

Vet inte

2, 7

I sina intervjuer berättade informanterna 4, 5 och 6 att en skillnad mellan aerob och
anaerob nedbrytning är att fossilt material kan bildas. Dessa tillhör därmed kategori A.
Informant 3 uttryckte sig däremot så här: ”i en syrefattig miljö händer det inte så mycket. Det
blir till sist bara hårt, som stenar”. Hen tillhör därför kategori B1. Informant 1 tillhör kategori
B2, eftersom hen i sin intervju sade att den enda skillnaden mellan aerob och anaerob
nedbrytning är att: ”de bryts ner långsammare om de int finns luft”. På min fråga om allt bryts
ner helt och hållet, oavsett om det finns syre eller inte, svarade hen ”ja”. Informanterna 2 och
7, vilka tillhör kategori C, visste att det fanns skillnader mellan aerob och anaerob nedbrytning,
men kunde inte säga vilka. Båda informanterna svarade: ”vet inte”.
Tabell 19
Kolflöde vid aerob nedbrytning
Vart far kolet vid aerob nedbrytning?

Informant

A

Ut i luften som koldioxid

3

B

Blir kvar i marken

2, 5, 6, 7

62
C Vet inte

1, 4

Informant 3 berättade att ”näringsämnena som bryts ner far upp till luften och blir också
till koldioxid”, och hen tillhör därmed kategori A. Största delen av informanterna (2, 5, 6 och
7) tillhör kategori B, eftersom de ansåg att kolet blir kvar i marken vid aerob nedbrytning.
Informant 2 sade att kolet färdas ”till marken” efter aerob nedbrytning, och att kolet blir kvar
där, ”jå”. Informant 5 har samma uppfattning om att kolet färdas till ”[m]arken” efter aerob
nedbrytning och blir kvar där, ”[e]h, ja, typ”. Informant 6 hade skrivit: ”kol i marken från
nedbrytande organismer” i sin kretsloppsbild, och i intervjun framkom det att denna uppfattning
gäller både aerob och anaerob nedbrytning, trots att hen nämnde en skillnad vid anaerob
nedbrytning (Tabell 18). Informant 7 sade: ”[d]e [kolet] som, lagras i olika skikt, och så
kommer det nya skikt, och så flyttar de på sig uppåt”. Hen menar att kolet finns kvar i marken
tills någon använder det: ”ja, tills vidare. Tills det kommer nån som behöver det [kolet]. Kanske
det kommer ett träd som vill ha kolet som näring”. Informant 1 och 4 finns i kategori C, eftersom
de båda svarade: ”ingen aning” på frågan om vart kolet färdas vid den aeroba
nedbrytningsprocessen.
Tabell 20
Kolflöde vid anaerob nedbrytning
Vart far kolet vid anaerob nedbrytning?

Informant

A1 Blir kvar i marken, som fossilt material

4, 6

A2 Blir kvar i marken, som hårt sten-liknande material

3

B

Blir kvar i marken, på samma sätt som vid aerob nedbrytning

2, 5, 7

C

Vet inte

1

Informanterna 4 och 6 tillhör kategori A1, eftersom de i sina intervjuer nämnde att
fossilt material kan bildas vid anaerob nedbrytning. Informant 4 var lite osäker på sitt svar, men
hen uttryckte förståelse av att torv kan bildas vid anaerob nedbrytning. ”Var det bara så att de
int bryts ner om det är syrefritt?... eller är det så att det blir torv?” (informant 4). Informant 6

63
hade skrivit ”[o]lja, elr dylikt från långbevarad kol i marken”, och sade ”om de int finns syre så
kan de bli som olja”. Informant 3, i kategori A2, uttryckte förståelse av att kolet blir kvar i
marken vid anaerob nedbrytning, (till skillnad från aerob nedbrytning), genom att säga: ”[i] en
syrefattig miljö händer de int så mycket. De blir till sist bara hårt, som stenar”, med vilket hen
troligtvis syftade på stenkol. Informanterna 2, 5 och 7, i kategori B, kunde däremot inte säga
att det är någon skillnad på vart kolet färdas vidare i kretsloppet beroende på om nedbrytningen
har tillgång till syre eller inte, men alla var överens om att kolet blir kvar i ”marken” (informant
2 och 5). Informant 7 hade dessutom skrivit i sin kretsloppsbild: ” marken → lagras”, och sade
att kolen samlas ”i avlagringar”. Informant 1, i kategori C, visade, liksom vid aerob
nedbrytning, ingen förståelse av vart kolet färdas vid anaerob nedbrytning. En sammanfattning
av studerandes uppfattningar om kolflöde genom nedbrytningen presenteras nedan i Tabell 21.
Tabell 21
Sammanfattning av tabeller för nedbrytningen
Informant

Kategori i

Kategori i

Kategori i

Kategori i

Tabell 17.

Tabell 18.

Tabell 19.

Tabell 20.

Nedbrytningens Skillnaden

Kolflöde vid

Kolflöde vid

syfte

mellan aerob

aerob

anaerob

och anaerob

nedbrytning

nedbrytning

nedbrytning
6

A

A1

B

A1

4

A

A1

C

A1

3

A

A2

A

A2

5

B

A1

B

B

7

A

C

B

B

2

C

C

B

B

1

C

B

C

C

Informanternas uppfattningar om nedbrytningen är varierande. Fyra informanter i
Tabell 17 har den korrekta uppfattningen om att nedbrytarna får energi av att bryta ner dött
material, medan två informanter inte uttryckte någon förståelse av syftet. Fyra informanter

64
tillhör en A-kategori i Tabell 18, eftersom de förklarade att nedbrytningsmaterialet inte bryts
ner helt vid anaerob nedbrytning och att fossilt material, eller hårt sten-liknande material, kan
bildas. Fyra informanter tillhör kategori B i Tabell 19, eftersom de alla anser att kolet blir kvar
i marken vid aerob nedbrytning. Fyra informanter tillhör också en B-kategori i Tabell 20, varav
de flesta tillhör kategori B2, eftersom de uppfattar att kolet blir kvar i marken vid anaerob
nedbrytning liksom de anser att kolet blir kvar i marken vid aerob nedbrytning. I Tabell 22
presenteras slutligen informanternas alternativa uppfattningar.
De alternativa uppfattningarna i Tabell 22 är renskrivna uttalanden av informanternas
svar på intervjufrågor. Tabellen är placerad efter resultaten för forskningsfråga 2, eftersom
många alternativa uppfattningar berör forskningsfrågan. Uppfattningarna berör dock också de
övriga forskningsfrågorna, och många uppfattningar påverkar informanternas förståelse inom
flera delar av kolets kretslopp. Tabellen är uppdelad i temaområden. Flera av uppfattningarna
berör informanternas begreppsförståelse och en hel del alternativa uppfattningar berör
cellandningen. Informanternas alternativa uppfattningar om växthuseffekten framkom i
samband med intervjufrågor till forskningsfråga 3, vilken presenteras i följande kapitel.
Tabell 22
Studerandes alternativa uppfattningar
Alternativ uppfattning

Informant

Grundämnet kol
Kol kan skapas/ nybildas.

2, 4, 5, 7

Kol är icke-levande natur.

3, 7

Kol färdas genom växternas rötter.

2, 4

Kol är svart, och därför innehåller också olja och aska kol.

4

Kol är en organisk förening.

1

Kol finns endast i den levande naturen.

1

Fotosyntesen
Fotosyntesens syfte är att producera syre.

1, 2, 5

Glukos innehåller inte kol.

3

Näring innehåller inte kol.

3

Cellandningen
Cellandningens syfte är att cellerna ska få syre.

3

65
Växter avger inte koldioxid.

3, 7

Det finns kol i syre.

3, 4, 5

Växter har inte cellandning.

7

När trädet har använt glukos släpps syre ut med bladen.

3

Djur avger koldioxid, eftersom maten blandas med syre och då skapas

3

biprodukten koldioxid.
Djur får i sig kol via koldioxiden i luften, och andas ut koldioxid eftersom de

4

inte har fotosyntes.
Näringskedjan
Växterna tar upp kol i näring via rötterna.

2, 3, 7

Producenter i en näringskedja kan vara icke-levande.

7

Växter är producenter, eftersom de producerar fotosyntesen

3

I en näringskedja är alla producenter och konsumenter, eftersom “alla

5

producerar nånting” och “alla konsumerar nånting”.
Djur är konsumenter, eftersom de äter och använder naturresurser

2

Nedbrytningen
Näringsämnen frigörs i luften vid nedbrytningen.

3

Nedbrytningens syfte är att frigöra näring i marken.

5

Kol lagras i marken vid aerob nedbrytning.

2, 5, 6, 7

Nedbrytningen är fullständig i anaeroba förhållanden.

1

Växthuseffekten
Koldioxid finns inte naturligt i atmosfären.

3

Växthuseffekten skyddar organismer mot farlig strålning.

2, 3

Växthuseffekten innebär att ett lager blir tunnare i atmosfären, och det blir

5

därför varmare när solstrålarna kommer igenom mera.
Växthuseffekten är inte en naturlig process. Människorna har framkallat

5

växthuseffekten genom användning av kol.
Växthuseffekten är en benämning på koldioxidens negativa inverkan i

4

atmosfären, som leder till klimatförändringar.
Övrigt
Levande och icke-levande natur interagerar inte med varandra.

1

Ozonskiktet består av strålning.

2

Organiskt material innebär att materialet är utvecklat av naturen, och inte av

4

t.ex. människor.

66
Träd är inte levande natur.

4

Kol finns inte i havsvattnet.

1, 7

Haven är en kolsänka, eftersom döda organismer lagras i havsbottnen.

6

4.3. Studerandes uppfattningar om människans inverkan på kolets kretslopp
I detta kapitel presenteras resultaten för forskningsfråga 3: Hurdana är studerandes
uppfattningar om människans inverkan på kolets kretslopp? Informanternas uppfattningar om
människans inverkan på kolets kretslopp presenteras i fyra tabeller (Tabell 23–26). I Tabell 23
presenteras studerandes uppfattningar om hur människan deltar i kolets kretslopp och Tabell
24 presenterar vilka konsekvenser människans påverkan har. I Tabell 25 presenteras
uppfattningar om växthuseffekten och i Tabell 26 sammanfattas informanternas uppfattningar.
Tabell 23
Människans del i kolets kretslopp
Hur deltar människan kolets kretslopp?
A1 Naturlig del + användning av fossila bränslen + metanutsläpp

Informant
7

via boskapsskötsel
A2 Naturlig del + användning av fossila bränslen

3, 4, 5, 6

A3 Naturlig del + användning av kol i form av träkol

2

C

1

Vet inte

Samtliga informanter i A-kategorierna vet att människan påverkar kolets kretslopp.
Informanternas uppfattningar om hur denna påverkan ser ut varierar dock en aning. Alla
informanter i A-kategorierna nämnde en naturlig del, vilket innebär att människan är en levande
varelse och liksom alla övriga levande organismer är en aktiv aktör i kolets kretslopp. I kapitel
4.1, där den första forskningsfrågan redovisas, framkommer också att alla informanter vet att
kol finns i den levande naturen (Tabell 6). Den naturliga inverkan på kretsloppet var också
bland det första som informanterna nämnde som svar på intervjufrågorna angående människan.
Här följer några exempel: ”[n]å jag tänker på när människor dör” (informant 2), ”ja de

67
[människor] andas ju ut koldioxid också” (informant 3),”[n]å nog andas vi ju kol och äter kol”
(informant 5) och ”[n]å vi äter sånt som innehåller kol” (informant 7).
Informanterna i kategorierna A1 och A2 sade också att människan använder fossila
bränslen. Informanterna 3, 4 och 6 nämnde antingen begreppet olja eller begreppet bensin, och
informanterna 5 och 7 pratade om avgaser från bilar. ”[U]tsläppen” från ”fabriker och bilar”,
”de har ju kol i sig” och ”man gräver fram kol och använder det… som bensin” (informant 3).
”På de där med havsbottnen så tänkt jag att kolet int bryts ner, utan att det blir till olja som
används i fabriker”, därav ”kommer också koldioxid från fabriker och bilar” (informant 4). ”Nå
vi kör bilar och avger mycket avgaser” (informant 5). ”[O]m de [oljan] pumpas upp och
förbränns så släpps kolen ut i luften igen och så ökar kolen i luften, så här procentmässigt”
(informant 6). Hen påpekade också att människan vill använda olja ”för att laga bensin, om de
nu består av olja, eller för förbränning så man får energi” (informant 6). Informant 7 sade: ”vi
släpper ut mycket kol i atmosfären”, ”via koldioxid från fabriker, och så finns de ju kol i metan,
som finns i boskap, typ nötkött och så där. Å avgaser från bilar”. Informant 7 är den enda som
också nämnde metan (CH4).
Informant 2, i kategori A3, nämnde inte fossila bränslen, utan pratade endast om
användning av kol. Hen resonerade över människans användning av träkol: ”jag tänker som
trädkol”, som människan behöver för ”uppvärmning”. Hen hade också skrivit i sin
kretsloppsbild: ”[t]räd som brinner blir till trädkol”. På frågan om människan använder kol på
några andra sätt svarade informanten: ”[s]äkert gör vi, men jag vet inte”. Informant 1 tillhör
kategori C, eftersom hen inte kunde ge några exempel på människans inverkan på kolets
kretslopp. ”Nä, jag kommer inte på” (informant 1). I Tabell 24 presenteras informanternas
uppfattningar om vilka konsekvenser människans del i kolets kretslopp medför.
Tabell 24
Människans påverkan i naturen

Hur påverkar människan aturen, genom sitt deltagande i

Informant

kolets kretslopp?
A

Klimatet förändras, när kolhalten ökar i atmosfären och bidrar
till växthuseffekten

3, 4, 6, 7

68
B

Klimatet förändras, när kolhalten ökar i atmosfären, framkallar

5

växthuseffekt och tunnar ut ozonskiktet
C Vet inte

1, 2

De flesta informanter, (nummer 3–7), nämnde i sina intervjuer att människan, genom
sitt deltagande i kretsloppet, påverkar klimatet. Eftersom informant 3, 4, 6 och 7 nämnde att en
ökande kolhalt i atmosfären bidrar till växthuseffekten, tillhör dessa kategori A. Informant 3
sade: ”de är som när det blir varmare, när koldioxiden ha blivit mycket mera” och ”de är
människan som gjort den [växthuseffekten] snabbare”. Informant 4 sade: ”[d]e blir varmare…
eller klimatförändringar överlag, int bara att de blir varmare, det kan också bli kallare”, vilket
orsakas av ”oss människor”. Informant 6 sade: ”då de [koldioxiden] blir mer… än va de normalt
är… så då de kommer ut så blir de så mycket på en gång… de bidrar ju ti växthuseffekten”.
Informant 7 sade: ”via avgaser”, ”såhär växthusgaser”, ”desto mera sånt så desto varmare blir
det”. Informant 5, som tillhör kategori B, var inne på att ozonskiktet tunnas ut när kolhalten
ökar: ”[n]är vi använder för mycket kol så far de upp i himlen… och så är de nåt med att ett
lager blir tunnare, och de får de int bli, för då kommer solstrålarna mera igenom och så blir de
för varmt”. Hen pratade också senare om växthuseffekten: ”människorna har framkallat den
[växthuseffekten], just eftersom vi använder för mycket kol å sånt”. Informant 1 och 2, i
kategori C, kopplade inte samman människans deltagande i kolets kretslopp, med en direkt
påverkan i naturen. I Tabell 25 presenteras informanternas uppfattningar om växthuseffekten.
Tabell 25
Växthuseffekten

A

Vad är växthuseffekten?

Informant

Naturlig process, där växthusgaser behåller solens värme kring

6, 7

jorden
B1

Process som människan framkallat, där växthusgaser behåller

5

solens värme kring jorden
B2

Växthuseffekten är koldioxidens negativa påverkan i

4

atmosfären, som leder till klimatförändringar
C1 Förstörelse av ozonskiktet i atmosfären

3

69
C2 Ozonskikt som skyddar mot solens strålning

2

C3 Vet inte

1

Informant 6 och 7, i kategori A, förstår att växthuseffekten är en naturlig process, som
människan förstärker genom sin kolanvändning. Informant 6 förklarade att växthuseffekten är
naturlig: ”[j]å, men den blir starkare”, och att den innebär att: ”solens värme typ far in mot
jorden, och så kan int de studsa tillbaka så då blir de för varmt”. Informant 7 berättade först om
koldioxidens uppgift i atmosfären: ”[d]et är temperaturen, såhär växthusgaser”, ”desto mera
sånt så desto varmare blir det. För att de som låser in de där solstrålarna, de far int tillbaka ti
rymden, utan stannar i atmosfären”. Hen sade vidare att växthuseffekten är en naturlig process:
”[j]a de är den, men människor har ökat på den” (informant 7). Informant 5 tillhör kategori B1,
då hen anser att växthuseffekten inte är en naturlig process: ”de är ju nog vi människor som har
framkallat den, just eftersom vi använder för mycket kol å sånt”. Hen förklarade vidare att
växthuseffekten innebär att det: ”blir som ett växthus, och så kommer int solstrålarna ut
tillbaka”, vilket hen också anser vara: ”[d]åligt” (informant 5).
Informant 4, i kategori B2, berättade i sin intervju om koldioxidens uppgift i atmosfären:
”tror int de är positiva påverkningar”. Hen säger sig veta vad växthuseffekten innebär till viss
del: ”[j]a till viss del. Det blir varmare. Men sen klimatförändringar överlag, int bara att de blir
varmare, de kan också bli kallare. Men mera ingående än så kan jag inte.”
I sina intervjuer pratade både informant 2 och 3 om ozonskiktet, men med olika
utgångspunkter. Informant 3, som tillhör kategori C1, förklarade att växthuseffekten är: ”när de
blir varmare, när koldioxiden ha blivi mycket mera. De är väl när ozonskiktet ha blivi förstört
som de blir varmare”. Informant 2, som tillhör kategori C2, förklarade däremot: ”int vet jag om
jag tänker på rätt sak, men att skydda från de där strålning”, ”de där ozonlagret så består ju av
strålning”. Informant 1 tillhör kategori C3, eftersom hens svar var: ”inte vet jag”. I Tabell 26
sammanfattas informanternas uppfattningar om människans inverkan på kolets kretslopp.

70
Tabell 26
Sammanfattning av människans inverkan på kolets kretslopp
Informant

Kategori i Tabell

Kategori i Tabell 24.

Kategori i Tabell 25.

23. Hur deltar

Vilka konsekvenser

Vad är

människan i kolets

har denna påverkan i

växthuseffekten?

kretslopp?

naturen?

6

A2

A

A

7

A1

A

A

4

A2

A

B2

3

A2

A

C1

5

A2

B

B1

2

A3

C

C2

1

C

C

C3

Alla informanter förutom informant 1 tillhör en A-kategori i Tabell 23, vilket indikerar
att informanterna uppfattar att människan har en naturlig del i kolets kretslopp och därutöver
påverkar kolets kretslopp genom sina handlingar. Informanterna i A1- och A2-kategorierna
nämnde att sådan påverkan kan vara fossila bränslen. Fyra informanter vet att klimatet
förändras till följd av att kolhalten ökar i atmosfären och bidrar till växthuseffekten.
Informanten i B-kategorin i Tabell 24 nämnde också växthuseffekten, men hen resonerade
också kring en uttunning av ozonskiktet. Två informanter, vilka tillhör C1- och C2-kategorin i
Tabell 25, ansåg också att växthuseffekten handlar om ozonskiktet. Informanterna i Bkategorierna uppfattar dock att växthuseffekten leder till klimatförändringar. Informanten i
kategori B1 uppfattar dock att människan har framkallat växthuseffekten, och att processen inte
förekommer naturligt. Informanten i B2-kategorin anser däremot att växthuseffekten är en
benämning på koldioxidens negativa inverkan i atmosfären. I följande kapitel presenteras
forskningsfråga 4.

71

4.4. Studerandes uppfattningar om relationen mellan olika delar i kolets
kretslopp
I detta kapitel presenteras resultaten för forskningsfråga 4: Hurdana är studerandes
uppfattningar om relationen mellan olika delar i kolets kretslopp? Analysen av denna
forskningsfråga skiljer sig från de övriga tre forskningsfrågorna, vilket är orsaken till att
resultatredovisningen i Tabell 27 och 28 är annorlunda i jämförelse med de tidigare tabellerna.
Kategorierna är därmed inte indelade i nivåerna A, B och C. I Tabell 27 presenteras den längsta
sammankopplade länken mellan delar i kolets kretslopp för varje informant. I Tabell 28
presenteras därefter det totala antalet sammanlänkade kopplingar mellan delar i kolets
kretslopp, för både den ritade kretsloppsbilden och för intervjun. Tre av samtliga sju
informanter lyckades skapa ett fullständigt kretslopp med sju sammanlänkade kopplingar,
medan de övriga fyra informanterna hade ofullständiga kretslopp.
Tabell 27
Den längsta korrekta kopplingen mellan olika delar i kolets kretslopp

Antal korrekta

Informant (intervju)

kopplingar
Sju sammanlänkade

4: trädet ”[t]ar upp kol, eller koldioxid ur luften” –1– till trädets

korrekta kopplingar.

”fotosyntes”, ”som produkt av det så kommer socker”, ”glukos”

(fullständiga

–2– ”då antar jag att hjorten äter av de här växterna” –3– ”sen

kretslopp)

kan de väl hända att den [vargen] äter upp den här hjorten”,
”glukos finns i näring” –4– till nedbrytningen, ”jag tänkt
mig…att dött materia sku innehålla kol” –5– ”så tänkt jag också
att kolet int bryts ner och att de blir olja” –6– ”å så används det i
de där fabrikerna” –7–”koldioxid” till luften ”från fabriker och
bilar”
6: ”koldioxid ur luften” –1– växtens ”fotosyntes”, ”glukos” –2–
växtätare – 3– köttätare, (”då får han [vargen] sin energi från
hjorten, som fått sin energi från växterna”) –4– nedbrytning, när

72
organismer ”dör och förmultnar”, ”om de int finns syre” –5–
”kan de bli som olja” –6– ”om de pumpas upp och förbränns” –
7– ”så släpps kolen ut i luften igen”
7: ”koldioxid” från luften –1– ”via fotosyntesen” till ”trädet”,
(”glukos”) –2– till växtätare ”som äter av trädet” –3– och till
vargen ”när den äter hjorten” –4– till nedbrytningen, (”de
hamnar ner i jorden och bryts ner av organismer”) –5– där kolet
”lagras i olika skikt” –6– människan hämtar kolet ”från
berggrunden” och ”släpper ut mycket kol i” –7– ”atmosfären”
(”från fabriker…å avgaser från bilar”)
Fem sammanlänkade

1: växt –1– växtätare, får kol ”då de äter från andra växter” –2–

korrekta kopplingar

köttätare ”äter andra djur, som har kol i sig” –3– nedbrytning där
”döda djur ha brutits ner” –4– ”till olja” –5– ”och så använder
man [människan] e som bränsle till olika saker”

Fyra sammanlänkade

2: koldioxid”, ”från luften” /”från mänskan via andning” –1–

korrekta kopplingar

fotosyntes i trädet, ”så produceras socker” –2– hjorten ”äter
växter” –3– ”rovdjur… äter andra djur” –4– kolet far ”ti
marken” vid nedbrytning av ”ett dött djur”
3: ”fiskar och snäckor dör” –1– ” samlas på havsbottnen och
bryts ner i syrefattig miljö och” –2– ”blir till kol”, “till olja
tänkte jag” –3–människan “använder… det i de där fabrikerna” –
4– ”där koldioxid släpps ut i gasform, ut igen till luften”
5: luften –1– ”växterna” (”tar solenergi och vatten och typ
koldioxid”, ”från luften”, ”och så utger de socker och syre”) –2–
växtätare –3– köttätare ”djur äter kol” (”växter och andra djur”)
–4– döda organismer ”bryts…ner i marken”

Informanterna 4, 6 och 7 konstruerade alla fullständiga kretslopp, med sju
sammanlänkade korrekta kopplingar. Kopplingarna redogörs för i Tabell 27 med stöd av citat
och de sammanlänkade kopplingarna visualiseras med tankstreck och numrering (–x–). Utöver
dessa exempel har en del informanter också funnit flera korrekta kopplingar mellan delarna. Ett
exempel på en sådan länk är atmosfär –1– växt –2– koldioxid tillbaka till atmosfären. I Tabell

73
28 presenteras det totala antalet sammanlänkade kopplingar mellan delar i kolets kretslopp som
informanterna redogjort för under intervjun och i den ritade kretsloppsbilden.
Tabell 28
Sammanlagda antalet korrekta kopplingar i bild och intervju
Antal sammanlänkade

Informant (bild)

Informant (intervju)

Sju kopplingar

-

4, 6, 7

Fem kopplingar

-

1

Fyra kopplingar

-

2, 3(2), 5

Två kopplingar

2, 3

-

En koppling

6, 7

1, 3(2), 4, 5, 6

Ingen koppling

1, 4, 5

-

korrekta kopplingar

I Tabell 28 presenteras det totala antalet korrekta kopplingar mellan olika delar i kolets
kretslopp. Flest antal korrekta kopplingar är sju stycken och samtliga informanter uppvisar
minst fyra korrekta kopplingar, vilket också illustreras i Tabell 26. Samtliga informanter har
fler antal korrekta kopplingar under intervjun i jämförelse med den ritade kretsloppsbilden, där
en del informanter inte redogjorde för en enda korrekt koppling. Till exempel har informant 4
inte ritat en enda korrekt koppling i sin kretsloppsbild, men under intervjun lyckades hen berätta
om ett fullständigt kretslopp. En tvåa i parentes (2) efter en informants nummer indikerar att
informanten i fråga uppvisade två olika kopplingar inom samma kategori. T.ex. uppvisade
informant 3 två olika kopplingar mellan fyra olika delar i kolets kretslopp, vilket alltså benämns
3(2) i tabellen. Utöver det exempel som presenteras i Tabell 27 redogjorde hen också för
relationen mellan växt –1– växtätare –2– köttätare –3– nedbrytare –4– och atmosfären. I
följande kapitel ges en sammanfattning av resultaten.

74

4.5. Sammanfattning av gymnasiestuderandes uppfattningar om kolets
kretslopp
I tabellerna för forskningsfråga 1–3, (Tabell 5–6, 8–10, 12–15, 17–20 och 23–25), kategoriseras
informanternas uppfattningar i nivåerna A, B och C. A-nivå indikerar en korrekt uppfattning,
B-nivå indikerar en alternativ uppfattning och C-nivå indikerar en mer felaktig alternativ
uppfattning, eller ingen uppfattning alls. I Tabell 29 presenteras en sammanfattning av totala
antalet uppfattningar inom vardera kategorinivå.
Tabell 29
Totala antalet uppfattningar inom varje kategorinivå
Kategorinivå

Forskningsfråga 1

Forskningsfråga 2

Forskningsfråga 3

Grundämnet kol

Ekologiska processer

Människans
inverkan

A

7

39

12

B

5

18

3

C

2

20

6

Totalt antal

14

77

21

Inom forskningsfråga 1 (hurdana är studerandes uppfattningar om grundämnet kol?) är
sju uppfattningar på A-nivå och sju är alternativa uppfattningar. Inom forskningsfråga 2
(hurdana är studerandes uppfattningar om kolflöde genom de ekologiska processerna?) är 77
uppfattningar kategoriserade, vilka sammanfattas ytterligare i Tabell 30. Inom forskningsfråga
3 (hurdana är studerandes uppfattningar om människans inverkan på kolets kretslopp?) är 12
av 21 uppfattningar på A-nivå och nio är alternativa uppfattningar, varav sex är på C-nivå. De
två vanligaste alternativa uppfattningarna (vilka vardera finns hos fyra informanter), är att kol
kan skapas eller nybildas och att kol lagras i marken vid aerob nedbrytning (Tabell 22).
Tabell 30
Sammanfattning av uppfattningar i tabellerna inom forskningsfråga 2

75
Kategorinivå

Fotosyntesen

Cellandningen

Näringskedjan

Nedbrytningen

A

12

1

14

12

B

4

-

5

9

C

5

6

2

7

Totalt antal

21

7

21

28

Informanternas uppfattningar inom de ekologiska processerna är varierande. Antalet
uppfattningar på A-nivå är fler än de alternativa uppfattningarna på B- och C-nivå i tabellerna
om fotosyntesen och näringskedjan. De alternativa uppfattningarna är dock fler inom
cellandningen och nedbrytningen. Inom cellandningen är få uppfattningar presenterade. Endast
en (Tabell 12) presenteras om cellandningens syfte, i vilken sex informanter svarade att de inte
vet vad cellandningens syfte är.
Tre informanter lyckades skapa fullständiga kretslopp, medan fyra informanter skapade
ofullständiga kretslopp (Tabell 27). De informanter som har konstruerat fullständiga kretslopp
(nummer 4, 6 och 7) tillhör fler A-kategorier i jämförelse med de informanter som har
konstruerat ofullständiga kretslopp (nummer 1–3 och 5). En sammanfattning av antalet
kategorier, som de enskilda informanterna tillhör, presenteras i Tabell 31.
Tabell 31
Sammanfattning av informanternas nivå-kategorier i resultattabellerna
Informant

Antal A-kategorier

Antal B-kategorier

Antal C-kategorier

7

11

3

2

6

14

2

-

5

6

7

3

4

10

4

2

3

11

2

3

2

3

6

7

1

3

2

11

I tabellen framkommer att informanternas uppfattningar om kolets kretslopp är
varierande. Särskilt goda uppfattningar har informant 6, medan informant 1 uppvisar mycket

76
svaga uppfattningar om kolets kretslopp. Av informanterna 3 och 4, vars kategorier är väldigt
jämna i jämförelse med varandra, konstruerade enbart nummer 4 ett fullständigt kretslopp.

77

5. Diskussion
I detta kapitel diskuteras resultaten i relation till tidigare forskning. Valet av
datainsamlingsmetod och analysmetod diskuteras i kapitel 5.1 och resultaten diskuteras i kapitel
5.2. Avslutningsvis ges förslag till fortsatt forskning i kapitel 5.3.

5.1. Metoddiskussion
Avhandlingens syfte är att undersöka studerandes uppfattningar om kolets kretslopp. Valet av
forskningsansatsen fenomenografi lämpade sig därmed väl, eftersom ansatsens fokus är att
studera

skillnader

i

människors

uppfattningar

(Dahlgren

&

Johansson,

2009).

Datainsamlingsmetoden halvstrukturerad intervju, tillsammans med teckningar som underlag,
fungerade väl med tanke på syftet. Det var intressant att erfara att de studerande berättade mer
om sina uppfattningar under intervjutillfället än vad som framkom i deras ritade
kretsloppsbilder. Alla informanter uppvisade en mer omfattande kunskap om kolets kretslopp
under intervjun än vad som framkom i deras ritade kretsloppsbilder. Informant 4 redogjorde
t.ex. inte för en enda korrekt koppling mellan delarna i kolets kretslopp i sin teckning, men
kunde under intervjun berätta om ett fullständigt kretslopp (Tabell 28). Teckningar i
kombination med berättande om egna uppfattningar har tidigare också visat sig vara en bra
metod för att undersöka människors uppfattningar (Köse, 2008).
En nackdel med valet av en kvalitativ forskningsmetod är dock att forskningen inte är
statistiskt generaliserbar (Fejes & Thornberg, 2009), vilket också skulle ha varit intressant med
tanke på syftet. Kvantitativa studier har tidigare också gjorts angående studerandes
uppfattningar om kolets kretslopp (Düsing m.fl., 2019). I detta fall anser jag trots allt att valet
av intervju var att föredra, med tanke på det mervärde som intervjudiskussionerna tillförde.
Eftersom personliga uppfattningar undersöks är syftet inte att värdera uppfattningarna i
riktiga eller felaktiga, utan att beskriva hurdana uppfattningarna är (Alexandersson, 1994;
Dahlgren & Johansson, 2009). Under intervjun poängterade jag detta för informanterna, i hopp
om att informanterna då skulle berätta ärligt om sina uppfattningar, vilket jag upplever att
informanterna gjorde. Trots att avhandlingens syfte inte är att undersöka rätt och fel är
studerandens uppfattningar kategoriserade i korrekta och alternativa uppfattningar enligt
nivåerna A, B och C, vilket var ett avgörande beslut i analysprocessen. Orsaken till detta är att

78
indelningen fördjupar förståelsen av hurdana uppfattningarna är och utmärker skillnader mellan
uppfattningarna, vilket är ett mål inom den fenomenografiska ansatsen (Dahlgren & Johansson,
2009).
Analysmetoden meningskoncentrering var också väl lämpad för analys av
datamaterialet. Genom att koncentrera informanternas utsagor i en mer komprimerad form
kunde ändamålsenliga kategorier formas. Ett avgörande beslut i kategoriseringsprocessen var
att dela in kategorierna enligt nivåerna A-, B- och C, vilket gav struktur åt analysprocessen och
förtydligade resultaten. beskrivningskategorier, vilket är typiskt inom den fenomenografiska
forskningsansatsen (Alexandersson, 1994; Larsson, 1986).

5.2. Resultatdiskussion
För att till fullo förstå ett vetenskapligt fenomen, såsom kolets kretslopp, behövs ett
vetenskapligt tänkande. Korrekta uppfattningar om de ekologiska processerna och förmåga att
tänka hierarkiskt är en väsentlig grund för systemtänkande, vilket i sin tur är nödvändigt för
förståelse av kolets kretslopp. (Kali m.fl., 2003.) Ifall en studerande inte innehar dessa förmågor
kommer hen att skapa alternativa uppfattningar om kolets kretslopp (Hartley m.fl., 2011), vilket
också framkommer i denna undersökning.
De studerandes uppfattningar är varierande. I kapitel 4.1 framkommer det att flera studerande
har alternativa uppfattningar om vad grundämnet kol är. Vardagliga uppfattningar, bl.a. att kol
är svart (Tabell 22), kan vara en orsak till detta, eftersom vardaglig förståelse av vetenskapliga
begrepp är en orsak till att alternativa uppfattningar skapas (Lin & Hu, 2003; Tekkaya, 2002;
Özay & Öztaş, 2003). I kapitel 4.2 uppvisar de studerande en svag förståelse av cellaningens
syfte (Tabell 12), vilket troligen är en annan förklaring till att flera av dem inte kunde redogöra
för ett fullständigt kretslopp (Tabell 27). De studerande lyckades bättre förklara de övriga
ekologiska processerna, även om de också hade flera alternativa uppfattningar inom
fotosyntesen, näringskedjan och nedbrytningen. I Tabell 32 presenteras en jämförelse av de
alternativa uppfattningar som presenteras i teorikapitlet och de alternativa uppfattningar som
framkommer i resultaten. De numrerade alternativa uppfattningarna märkta i fet stil är tagna
från Tabell 22.

79
Tabell 32
Jämförelse av alternativa uppfattningar i teori och resultat
1. Fotosyntesens syfte är att producera syre.
Fotosyntesens syfte är gasutbyte, där koldioxid tas in och syre avges (Köse, 2008;
Tekkaya, 2002).
2. Växterna tar upp kol i näring via rötterna.
Växter får sin näring/mat från marken (Ahopelto m.fl., 2011; Köse, 2008; Tekkaya,
2002).
Nedbrytningsprodukterna är energi för växterna (Köse, 2008; Hartley m.fl., 2011).
3. Cellandningens syfte är att cellerna ska få syre.
Cellandning är det samma som andning (Tekkaya, 2002).
4. Växter har inte cellandning.
Växter har inte cellandning, de har fotosyntes istället (Köse, 2008; Tekkaya, 2002).
5. I en näringskedja är alla producenter och konsumenter, eftersom “alla
producerar nånting” och “alla konsumerar nånting”.
Växter kallas producenter eftersom de producerar frukt och grönsaker åt människan (Köse,
2008; Özay & Öztaş, 2003).
6. Levande och icke-levande natur interagerar inte med varandra.
Levande organismer interagerar inte med den icke-levande naturen (Tekkaya, 2002).
7. Kol lagras i marken vid aerob nedbrytning.
Vid nedbrytningen stannar allt i jorden (Helldén, 1999).

Flera av de alternativa uppfattningar som framkommer i undersökningen motsvarar de
alternativa uppfattningar som i tidigare forskning visat sig vara allmänna bland elever och
studerande (Tabell 1–4). Uppfattningarna 3, 4 och 7 visar på bristande kunskaper om
cellandningen. Uppfattning 2 kan kopplas till en otillräcklig förståelse av vad energi är och
varifrån det kommer, vilket Gallegos m.fl. (1994) förklarar är ett hinder för att studerande ska
förstå kopplingar mellan de ekologiska processerna. Uppfattning 6 visar också att den
studerandes systemtänkande är bristfälligt.
Systemtänkande är en grundläggande färdighet för att kunna förstå naturens komplexa
ämneskretslopp (Kali m.fl., 2003). Till förståelse av delar i kolets kretslopp hör förutom de
ekologiska processerna också människans verksamhet. Sex av de sju studerande som deltog i

80
undersökningen förklarade att människan deltar i kolets kretslopp och fem studerande berättade
ytterligare om att människan påverkar kolets kretslopp genom användning av fossila bränslen
(Tabell 23). De studerande som har mer korrekta uppfattningar om delarna i kolets kretslopp
uppvisar också en bättre helhetsförståelse av kolets kretslopp, vilket överensstämmer med
tidigare forskning (Hartley m.fl., 2011; Kali m.fl., 2003). De tre studerande som redogjorde för
fullständiga kretslopp (Tabell 27) uppvisar därmed en bättre förmåga till systemtänkande än de
fyra studerande som inte redogjorde för fullständiga kretslopp.
I undervisningen vore det viktigt att träna studerandes systemtänkande på olika sätt,
eftersom det är vanligt att studerande har ett enkelt kausalt tänkande om komplexa fenomen
(Sweeney & Sterman, 2007). Förenklad undervisning krävs i skolan då komplexa system
presenteras, vilket tydligt framkommer i läromedlen. Biologilitteraturen innehåller ofta
alternativa uppfattningar (Storey, 1989). Detta kan också urskiljas i den bild som finns i
läromedlet Korall, vilket är den litteratur som används i det gymnasium där undersökningen
genomfördes (Figur 2). En mycket förenklad bild av ett komplext kretslopp kan medföra att de
studerande tror att det är ett enkelt fenomen (Hartley m.fl., 2011). Lärarens egen ämneskunskap
och pedagogiska tillvägagångssätt har en stor betydelse för att studerande ska kunna bearbeta
sina alternativa uppfattningar, vilket handlar om att erhålla en djupare och mer korrekt
förståelse av fenomenet (Maskiewicz & Lineback, 2013).
Jag hoppas att lärare som läser denna avhandling ska finna insikter i hur de kan bedriva
en medveten undervisning, som främjar korrekta uppfattningar inom de naturvetenskapliga
ämnena. Trots att undersökningen behandlar gymnasiestuderandes uppfattningar om kolets
kretslopp kan principerna också tillämpas inom övriga naturvetenskapliga teman. Jag har under
skrivprocessen fått reflektera över min egen framtida undervisning och tar med mig en del
principer som jag tror är särskilt viktiga. För det första att läraren själv bör ha korrekta
uppfattningar om det hen ska undervisa (Hemmi m.fl., 2020; Köse, 2008). För det andra att
läraren bör ha insikt i vilka alternativa uppfattningar som är särskilt allmänna (Hartley m.fl.,
2011). För det tredje att läraren är medveten om hur hens metoder påverkar studerandes
uppfattningar (Lin & Hu, 2003; Tekkaya, 2002; Özay & Öztaş, 2003), och kan identifiera
riskfaktorer som tenderar att utveckla alternativa uppfattningar (Hartley m.fl., 2011; Tekkaya,
2002). Och slutligen att undervisningen utförs på ett sådant sätt att studerande ges möjligheter
att bedöma sina egna uppfattningar, upptäcka alternativa uppfattningar och främja korrekta
uppfattningar (Hartley m.fl., 2011; Maskiewicz & Lineback, 2013).

81

5.3. Förslag till fortsatt forskning
Eftersom lärares uppfattningar påverkar elevers och studerandes uppfattningar skulle det vara
intressant att undersöka lärares alternativa uppfattningar om kolets kretslopp. Det skulle vara
särskilt intressant att undersöka klasslärares uppfattningar, eftersom de lägger grunden för
vidare lärande och inte har studerat lika mycket biologi som ämneslärare. Detta skulle kunna
hjälpa lärare att bli mer medvetna om sina egna uppfattningar. Ett annat förslag till fortsatt
forskning är att undersöka studerandes uppfattningar inom övriga ämneskretslopp. En
undersökning om t.ex. kvävets kretslopp skulle kunna genomföras med ett liknande
tillvägagångssätt som använts i denna avhandling.

82

Litteratur
Ahopelto, I., Mikkilä-Erdmann, M., Anto, E. & Penttinen, M. (2011). Future elementary school
teachers’ conceptual change concerning photosynthesis. Scandinavian journal of educational
research, 55(5), s. 503–515.
Alexandersson, M. (1994). Den fenomenografiska forskningsansatsens fokus. I Starrin, B. &
Svensson P-G. (Red.), Kvalitativ metod och vetenskapsteori (s. 111–132). Studentlitteratur.
Almers, E. (2009). Handlingskompetens för hållbar utveckling: Tre berättelser om vägen dit.
[Doktorsavhandling, Högskolan i Jönköping]. Hämtad 8 maj 2021, från https://bit.ly/3vOpyDC
Andersson, B. (2008). Erfarenhetsgestalten kausalitet – En gemensam kärna i många
vardagsföreställningar. Hämtad 5 september 2018, från https://bit.ly/2PYEeAG
Bahar, M. (2003). Misconceptions in biology education and conceptual change strategies.
Educational sciences: Theory & Practice, 3(1), s. 55–64. Hämtad 8 maj 2021, från
https://bit.ly/3nVMRIY
Bahar, M., Johnstone, A. H. & Hansell, M. H. (1999). Revisiting learning difficulties in biology.
Journal of biological education, 33(2), s. 84–86. Hämtad 8 maj 2021, från
https://bit.ly/3hbYY3d
Bengtsson, D., Weiland, M. & Anderhag, P. (2017). Innehåller silver kol? – en studie om
elevers begreppsanvändning när de arbetar med kolets kretslopp. Forskning om undervisning
och lärande, 1(5), s. 6–25. Hämtad 8 maj 2021, från https://bit.ly/2RC3sFo
Braeutigam, J. & Reiss, W. (2020). Fostering systems thinking in student teachers of biology
and geography – an intervention study. Journal of biological education, 54(3), s. 226–244.
Hämtad 8 maj 2021, från https://bit.ly/3es7Csr

83
Cardak, O. & Dikmenli, M. (2016). Student science teachers’ ideas about the degradation of
ecosystems. International education studies, 9(3), s. 95–103. Hämtad 8 maj 2021, från
https://bit.ly/2R7HIBo
Çetin, G. (2007). English and Turkish pupils’ understanding of decomposition. Asia-pacific
forum on science learning and teaching, 8(2), s. 1–24. Hämtad 8 maj 2021, från
https://bit.ly/3hahkBw
Chi, M. T. H., Kristensen A. K. & Roscoe R.D. (2012). Misunderstanding emergent causal
mechanism in natural selection. I Rosengren, K. S., Brem, S. K., Evans, M. & Sinatra G. M
(Red.), Evolution challenges: integrating research and practice in teaching and learning about
evolution, (s. 145–173). Hämtad 8 maj 2021, från https://bit.ly/3tsSSxJ
Çimer, A. (2011). What makes biology learning difficult and effective: Students’ views.
Educational research and reviews, 7(3), s. 61–71. Hämtad 8 maj 2021, från
https://bit.ly/3hfeBa2
Çaycı, B. (2018). The impacts of conceptual change text-based concept teaching on various
variables. Universal journal of educational research, 6(11), s. 2543–2551. Hämtad 8 maj 2021,
från https://bit.ly/3bue68D
Cordova, J. R., Sinatra, G. M., Jones, S. H., Taasoobshirazi, G. & Lombardi, D. (2014).
Confidence in prior knowledge, self-efficacy, interest and prior knowledge: Influences on
conceptual change. Contemporary educational psychology, 39(2), s. 164–174. Hämtad 8 maj
2021, från https://bit.ly/3nXgjOR
Dahlgren, L. O. & Johansson, K. (2009). Fenomenografi. I Fejes, A. & Thornberg, R. (Red.),
Handbok i kvalitativ analys (s. 122–133). Liber.
Dedic, Z. R., Garašić, D., Jokić, B., Luksa, Z., Perić, M. S. & Radanović, I. (2015).
Understanding of photosynthesis concepts related to students’ age. I Finlayson, O. & Pinto, R.

84
(Medred.), Part 1 Strand 1 Learning science: Conceptual understandning (s. 271–277).
Hämtad 11 maj 2021, från https://bit.ly/3o88tlf
Düsing, K., Asshoff, R. & Hammann, M. (2019). Students’ conceptions of the carbon cycle:
identifying and interrelating components of the carbon cycle and tracing carbon atoms across
the levels of biological organisation. Journal of biological education, 53(1), s. 110–125.
Hämtad 11 maj 2021, från https://bit.ly/3tCkNvo
Elo, S. & Kyngäs, H. (2008). The qualitative content analysis process. Journal of advanced
nursing, 62(1), Hämtad 11 maj 2021, från https://bit.ly/2SIuICU
Fejes, A. & Thornberg, R. (2009). Kvalitet och generaliserbarhet i kvalitativa studier. I Fejes,
A. & Thornberg, R. (Red.), Handbok i kvalitativ analys (s. 216–234). Liber.
Fisher, K. M. (2001). Overview of knowledge mapping. I Fisher, K. M., Wandersee, J. H. &
Moody D. E. (Red.), Mapping biology knowledge (s. 1–23). Hämtad 11 maj 2021, från
https://bit.ly/33LMCXP
Gallegos, L., Jerezano, M. E. & Flores, F. (1994). Preconceptions and relations used by children
in the construction of food chains. Journal of research in science teaching, 31(3). Hämtad 11
maj 2021, https://bit.ly/3f6R3BD
Garnett, P. J., Garnett, P. J. & Hackling M. W. (1995). Students’ alternative conceptions in
chemistry: a review of research and implifications for teaching and learning. Studies in science
education, 25(1), s. 69–96. Hämtad 11 maj 2021, från https://bit.ly/3vXLtbq
Guastello, E. F., Beasley, T. M. & Sinatra, R. C. (2000). Concept mapping effects on Science
content comprehension of low-achieving inner-city seventh graders. Remedial and special
education, 21(6), s. 356–365. Hämtad 11 maj 2021, från https://bit.ly/2Qd5R9u
Hartley, L. M, Wilke, B. J., Schramm, J. W., D’Avanzo, C. & Anderson, C. W. (2011). College
Students’ Understanding of the Carbon Cycle: Contrasting Principle-based and Informal

85
Reasoning.

Bio

science,

61(1),

s.

65–75.

Hämtad

8

november

2018,

från

https://academic.oup.com/bioscience/article/61/1/65/304960
Helldén, G. (1999). A longitudinal study of pupils’ understanding of conditions for life, growth
and decomposition. I Bandiera M., Caravita S., Torracca E. & Vicentini M. (Red.), Research
in science education in Europe. Hämtad 11 maj 2021, från https://bit.ly/3y19ZdI
Hemmi, K., Härmälä-Braskén, A-S & Kurtén, B. (2020). Misconceptions in chemistry among
finnish prospective primary school teachers – a long term study. International journal of
science education, 42(9), s. 1447–1464. Hämtad 11 maj 2021, från https://bit.ly/2RJaQii
Hewson, M. G. & Hewson, P. W. (1983). Effect of instruction using students’ prior knowledge
and conceptual change strategies on science learning. Journal of research in science teaching,
20(8), s. 731–743. Hämtad 11 maj 2021, från https://bit.ly/3eGzTfj
Idänpirtti, K., Suutarinen, M. & Tuominen, P. (2016). Korall 2 – Ekologi och miljö. Otava.
IPCC: International panel on climate change. (2018a). Headline statements. Hämtad 11 maj
2021, från https://bit.ly/3f8t4C1
IPCC: International panel on climate change. (2018b). Summary for policymakers - global
warming of 1.5 °C. Hämtad 11 maj 2021, från https://bit.ly/2RJGpIQ
Johansson, Å. (28 maj 2012). Kol – var fanns det från början? Naturhistoriska riksmuseet.
Hämtad 11 maj 2021, från https://bit.ly/3oaGQYT
Kali, Y., Orion, N. & Eylon, B-S. (2003). Effect of knowledge integration activity on students’
perception of the Earth’s crust as a cyclic system. Journal of research in science teaching,
40(6), s. 545–565. Hämtad 11 maj 2021, från https://bit.ly/3hh90jz
Kinchin, I. M. (2000). Concept mapping in biology. Journal of biological education, 34(2), s.
61. Hämtad 11 maj 2021, från https://bit.ly/3bifefh

86
King, C. J. H. (2009). An analysis of misconceptions in science textbooks: earth science in
England and Wales. International journal of science education, 32(5), s. 565–601. Hämtad 11
maj 2021, från https://bit.ly/3eykD3Y
Kvale, S. & Brinkmann, S. (2014). Den kvalitativa forskningsintervjun. Studentlitteratur.
Köse, S. (2008). Diagnosing stundent misconceptions: using drawings as a research method.
World applied sciences journal, 3(2), s. 283–293. Hämtad 11 maj 2021, från
https://bit.ly/3hdWHoh
Larsson, S. (1986). Kvalitativ analys – exemplet fenomenografi. Studentlitteratur.
Larsson, S. (2005). Om kvalitet i kvalitativa studier. Nordisk pedagogik, 25(1), s. 16–35.
Hämtad 11 maj 2021, från https://bit.ly/3y4IW0U
Lazarowitz, R. & Penso, S. (1992). High school students’ difficulties in learning biology
concepts. Journal of biological education, 26(3), s. 215. Hämtad 11 maj 2021, från
https://bit.ly/2RGIvcL
Lin, C-Y. & Hu, R. (2003). Students’ understanding of energy flow and matter cycling in the
context of the food chain, photosynthesis, and respiration. International journal of science
education, 25(12), (1529–1544). Hämtad 11 maj 2021, från https://bit.ly/3y4tcLC
Maskiewicz, A. C. & Lineback, J. E. (2013). Misconceptions are “so yesterday!”. Life sciences
education, 12(3), s. 352–356. Hämtad 11 maj 2021, från https://bit.ly/3eyz0VU
Nakhleh, M. B. (1992). Why some students don’t learn chemistry: Chemical misconceptions.
Journal of chemical education, 69(3), s. 191–196. Hämtad 11 maj 2021, från
https://bit.ly/3y0eJ3b
Nationalencyklopedin. (u.å.). Hämtad 11 maj 2021, från https://bit.ly/33LwOUB

87
Olsson, R. (2011). Hugga eller skydda? Boreala skogar i klimatperspektiv. Publikation av
Svenska Naturskyddsföreningen & Världsnaturfonden WWF. Hämtad 11 maj 2021, från
https://bit.ly/3o7f6V3
Parker, J. M., Anderson, C. W., Heidemann, M., Merrill, J., Merritt, B., Richmond, G. & UrbanLurain, M. (2012). Exploring undergraduates’ understanding of photosynthesis using
diagnostic question clusters. CBE life sciences education, 11(1), s. 47–57. Hämtad 11 maj 2021,
från https://bit.ly/3uFI9S5
Pearson Education. (2011). Elektronisk presentation: APES Lesson 35 –Biogeochemical
cycles. Tillgänglig på hemsidan för Madeira City Schools. Hämtad 11 maj 2021, från
https://bit.ly/3hiupJi
Rosenkränzer, F., Hörsch, C., Schuler, S. & Reiss, W. (2017). Student teachers’ pedagogical
content knowledge for teaching systems thinking: effects of different interventions.
International journal of science education, 39(14), s. 1932–1951. Hämtad 11 maj 2021, från
https://bit.ly/3uCikCA
Storey, D. R. (1989). Textbook errors & misconceptions in biology: photosynthesis. The
American

biology

teacher.

51(5),

s.

271–274.

Hämtad

11

maj

2021,

från

https://bit.ly/3y2OmK8
Sweeney, L. B. & Sterman, J. D. (2007). Thinking about systems: student and teacher
conceptions of natural and social systems. System dynamics review, 23(2–3), s. 285–312.
Hämtad 11 maj 2021, från https://bit.ly/3vZIjEm
Tatar, E. & Oktay, M. (2007). Students’ misunderstandings about the energy conservation
principle: a general view to studies in literature. International journal of environmental &
science education, 2(3), s. 79–81. Hämtad 11 maj 2021, från https://bit.ly/3eBLYSR

88
Tekkaya, C. (2002). Misconceptions as barrier to understanding biology. Hacettepe üniversitesi
eğitim fakultesi dergisi-hacettepe university journal of education, 23, s. 259–266. Hämtad 11
maj 2021, från https://bit.ly/2SD6OZn
Tekkaya, C., Özkan, Ö. & Sungur, S. (2001). Biology concepts percieved as difficult by turkish
high school students. Hacettepe üniversitesi eğitim fakültesi dergisi, 21, s. 145–150. Hämtad
11 maj 2021, från https://bit.ly/3uH09vi
Thinking like a biologist. (2019). Thinking like a biologist – Using diagnostic questions to help
students

reason

with

biological

principles.

Hämtad

12

mars

2019,

från

http://www.biodqc.org/overview
Trost, J. (2010). Kvalitativa intervjuer. Studentlitteratur.
Tsai, C. C. & Chou, C. (2002). Diagnosing students’ alternative conceptions in science. Journal
of computer assisted learning, 18(2), s. 157–165. Hämtad 11 maj 2021, från
https://bit.ly/3y082ON
UNFCCC: United Nations Framework Convention on Climate Change. (2021). What is the
Paris agreement? Hämtad 11 maj 2021, från https://bit.ly/3y5577m
Utbildningsstyrelsen. (2014). Grunderna för läroplanen för den grundläggande utbildningen
2014. Hämtad 11 maj 2021, från https://bit.ly/2SIGtt4
Utbildningsstyrelsen. (2019). Grunderna för gymnasiets läroplan 2019. Hämtad 11 maj 2021,
från https://bit.ly/3bkz1KV
Vikström, A. (2015). Vad är det som gör skillnad? – vad undervisningen måste göra synligt och
vad eleverna måste lära sig för att förstå begreppet materia. Forskning om undervisning och
lärande, 3(15), s. 22–37. Hämtad 11 maj 2021, från https://bit.ly/3uHZxFJ

89
Waheed, T. & Lucas, A. M. (1992). Understanding interrelated topics: photosynthesis at
age14+. Journal of biological education, 26(3), s. 193–199. Hämtad 11 maj 2021, från
https://web-a-ebscohost-com.ezproxy.vasa.abo.fi/ehost/detail/detail?vid=2&sid=2e5babfa02bb-4b31-82e0-d5a48e8bd9bb%40sdc-vsessmgr03&bdata=JnNpdGU9ZWhvc3QtbGl2ZQ%3d%3d#db=a9h&AN=9609242436
Özay, E. & Öztaş, H. (2003). Secondary students’ interpretations of photosynthesis and plant
nutrition. Journal of biological education, 37(2), (68–70). Hämtad 11 maj 2021, från
https://bit.ly/3hhm9ZR

Figurer
Figur 1. Pearson Education. (2011). Elektronisk presentation: APES Lesson 35 –
Biogeochemical cycles. Tillgänglig på hemsidan för Madeira City Schools. Hämtad 11 maj
2021, från https://bit.ly/3hiupJi
Figur 2. Idänpirtti, K., Suutarinen, M. & Tuominen, P. (2016), s. 14. Korall 2 – Ekologi och
miljö. Otava.
Figur 3. Analysmodell. Privat bild.

90

Bilaga 1
Blankett för godkännande av deltagande i undersökningen

Godkännande för deltagande i undersökningen

Härmed intygar jag att jag deltar i Sara Rays undersökning för hennes avhandling frivilligt
som försöksperson nr _______________ och att uppgifterna får användas (i anonym form) i
hennes avhandling.
Jag godkänner också att gymnasiets företrädare får bekräfta att jag avlagt följande kurser
____________________________________________________ i biologi
och erhållit vitsorden __________________________________ .

(kopia av övre delen ges åt Sara Ray)

Plats ____________ 1.2.2019

___________________________________
Underskrift, namnförtydligande

91
Bilaga 2
Intervjuguide

Intervjuguide

Del 1 – Tre inledande frågor
-

Vad är kol?

-

Var finns kol?

-

Vad är ett kretslopp?

Rita kolets kretslopp.
___________________________________________________________________________

Del 2 – Intervju

Titta på bilden. Börja vid trädet och utgå ifrån vad informanten skrivit/ritat. Diskutera om det
som informanten skrivit/ ritat. Följande intervjufrågor stöder samtalet:

(Fotosyntesen)
-

Vid trädet har du skrivit…. / Har trädet någon roll i kolets kretslopp?

-

Vad är fotosyntesens syfte?

-

Var finns kolet i fotosyntesen?

-

Vart far kolet sen?

………………………………………………………..

(Cellandningen)
-

Vid hjorten har du skrivit…./ Har hjorten någon roll i kolets kretslopp?

-

Vad är cellandningens syfte?

-

Vart far kolet sen?

…………………………………………………………

(Näringskedjan)
Titta på hjorten och vargen.
-

Här har du skrivit… / Har vargen någon roll i kolets kretslopp?

-

Vad är en näringskedja?

92

-

Hur färdas kolet genom näringskedjan?

-

Vilka är producenter i en näringskedja, och varför?

-

Vilka är konsumenter i en näringskedja, och varför?

………………………………………………………….
(Nedbrytning)
-

Här har du skrivit… / Vad händer med hjorten när den dör?

-

Vad är nedbrytningens syfte?

-

Är det någon skillnad på om det finns tillgång till syre eller inte? Vilken?

-

Vart far kolet vid (aerob / anaerob) nedbrytning?

…………………………………………………………..
(Haven)
-

Här har du skrivit.../ Finns kol i haven?

-

Har haven någon del i kolets kretslopp? Isåfall vilken/ vilka?

……………………………………………………………
(Bergarter och berggrund)
-

Här har du skrivit… / Finns kol i bergarter och berggrund?

-

Varför? Varför inte?

……………………………………………………………
(Människan)
-

Här har du skrivit… / Deltar människan i kolets kretslopp?

-

Hur deltar människan i kolets kretslopp?

-

Hur påverkar människan naturen, genom sitt deltagande i kolets kretslopp?

……………………………………………………………....
Titta på bilden.
-

Är det någonstans på bilden där det inte finns kol? Isåfall var?

-

Är det någonting du vill tillägga till kolets kretslopp?

-

Hur kändes det?

93
Bilaga 3
Checklista med begrepp för intervjun

Checklista med begrepp
-

energi
näring
producent
konsument
nedbrytare
näringskedja
näringsväv
fotosyntes
cellandning
icke-levande natur
levande natur
finns samspel mellan icke-levande och levande natur?
koldioxid
kolatom
kolhydrat
fett
protein
växthuseffekt
klimatförändring

94
Bilaga 4
Teckningsunderlag

95
Bilaga 5
Teckning av informant 1

96
Bilaga 6
Teckning av informant 2

97
Bilaga 7
Teckning av informant 3

98
Bilaga 8
Teckning av informant 4

99
Bilaga 9
Teckning av informant 5

100
Bilaga 10
Teckning av informant 6

101
Bilaga 11
Teckning av informant 7

