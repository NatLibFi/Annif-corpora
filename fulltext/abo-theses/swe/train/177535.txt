Drömmen om Italien
Finländares resor till och vistelse i Italien under åren 1895-1951. En trefallsstudie.

Avrai tu l'universo, resti l'Italia a me.
- Giuseppe Verdi (1813-1901)

Maria Åsvik
19572
Avhandling pro gradu
Allmän historia
Handledare: Holger Weiss
Fakulteten för humaniora, psykologi och teologi
Åbo Akademi 2020

2

ÅBO AKADEMI – FAKULTETEN FÖR HUMANIORA, PSYKOLOGI OCH
TEOLOGI
Abstrakt för avhandling pro gradu
Ämne: Nordisk historia
Författare: Robin Engblom
Arbetets titel: Olaga handel och lekmannarätt i Åbo och Ekenäs under den svenska stormaktstiden:
Det lokala rättsväsendets funktion i 1600-talets Åbo och Ekenäs
Holger Ilmakunnas
Weiss
Handledare: Johanna

Handledare: Ann-Catrin Östman

I strävan att utöka skatteintäkter och centralisera förvaltningen kom näringslivet och rättsväsendet i
Sverige att upptas under centralmaktens noggrannare uppsyn under 1600-talet. Nya förordningar,
rättsliga institutioner och ämbeten inrättades för att övervaka kronans intressen. I enlighet med den
politiska ståndsindelningen var människornas uppehällen begränsade till näringar reserverade för
respektive stånd. Därtill utformades villkoren enligt individens sociala status, vilken var bunden till
bland annat kön, rykte och socioekonomisk ställning. Handeln, som teoretiskt sett var förbehållen
borgarståndet, idkades emellertid av samtliga samhällsgrupper. Därtill stod borgarnas egna
handelsverksamhet inför strängare reglering. Landsköp, det vill säga handel utanför städerna och
utsedda handelsplatser var förbjudet, men förekom allmänt inom hela riket. I domstolarna
behandlades såväl brott mot handelsförordningar som tvister mellan privatpersoner.
Syftet med denna uppsats är att utreda ifall det finns någon diskrepans i utfallen av
rättegångarna mellan de fall där de åtalade var av lägre respektive högre social status och stånd. I
Sverige var 1600-talet på många vis en brytpunkt mellan ett äldre rättssystem som i stort förvaltades
av lokala lekmän, och ett nytt rättssystem som i allt högre grad stod underordnad till staten och dess
intressen. Förnyandet av rättssystemet innebar att posterna inom rättsväsendet småningom togs över
om Italien : Italien
i svenska
skildringar
av utbildade ämbetsmän, och i teorinDrömmen
skulle rättsskipningen
därmed
bli merresenärers
enhetlig och
stå i linje
från
Atterbom
till
Snolisky
Drömmen
om
Italien
:
Nordiska
resenärer
med centralmaktens önskemål.
i Södern
1750-1870
Vi romantiska
resenärer
: Med Ellen
Rom som
I tidigare
forskning har det tidigmoderna
svenska
rättsväsendet
tolkatsRydelius
av vissai forskare
repressivt gentemot underordnade samhällsgrupper, medan andra forskare hävdat att rättssystemet
garanterade viss judiciell trygghet för samtliga samhällsgrupper. Genom att undersöka
domstolsprotokoll från rådstugurätterna i Åbo och Ekenäs, besvaras frågeställningar rörande
rättsärendets, svarandenas, kärandenas samt domarnas inverkan i utfallen av rättegångarna. Utgående
från ett klassiskt moralekonomiskt perspektiv, skildras vissa grundläggande rättsfilosofiska principer
som influerat synen på rättvisa på såväl regional som statlig nivå.
Rättegångsprotokollen tyder på att rättsskipningen influerades av både lokal och central
rättspraxis under 1600-talet. Rådstugurätternas verksamhet präglades av såväl skrivna lagar som
inflytelserika individer. Därtill framgår det att utfallen i rättegångarna påverkades i stor grad av
svarandens och kärandens sociala status samt deras förmåga att utnyttja sociala nätverk. I
avhandlingen karakteriseras rättegångarnas komplexa och mångfacetterade ritualer och processer,
vilka oftast är utmanande att avläsa ur de skrivna källorna.
Nyckelord: olaglig handel, 1600-tal, rättshistoria, moralekonomi, rådstugurätt, rättsväsen
Datum: 22.05.2019

Sidantal: 77

Abstraktet godkänt som mognadsprov:

1

3

Innehållsförteckning

1. Inledning

4

1.1 Frågeställning och syfte

5

1.2 Material och avgränsning

5

1.2.1 Brev till nära och kära

7

1.2.2 Biografier och dagböcker

9

1.3 Tidigare forskning

11

1.4 Från mikrohistoria till en kollektiv mikrobiografi

13

2. Drömmen om Italien

16

2.1 Guider och inspiratörer

19

2.1.1 Baedeker

22

2.1.2 Emil Zilliacus

25

2.1.3 Ellen Rydelius

28

2.2 Förberedelser

32

2.3 Färdmedel

33

3. Tre finländska Italienresenärer

37

3.1 Elin Danielson-Gambogi

37

3.2 Henry Ericsson

45

3.3 Lisbeth Stenius

51

4. Dröm och verklighet

65

5. Sammanfattning

77

Litteratur och källor

79

4
1. Inledning
”Mina damer och herrar! Vår väg ska gå till Italien! Till molnfri himmel och milda vindar.” Så
inleddes första kapitlet i Sigge Hommerbergs bok Om ni reser till Italien.1 När det gäller Rom
specifikt skriver Carina Burman i Vi romantiska resenärer : Med Ellen Rydelius i Rom att vi talar
om en stad som kanske inte är den största, modernaste, äldsta eller ens den vackraste, men en stad
som inte kan undvikas.2 Drömmen till, och längtan efter, en molnfri himmel med varma dagar och
milda, ljusa nätter är det som först märks då det gäller nordbornas tankar om Italien genom
historien. Vid en närmare granskning finns det en hel del djupare förankrade orsaker till varför
nordborna har diktat, sjungit och drömt om Italien; landet har genom tiderna setts som ett centrum
för kristenheten, antiken, konsten, renässansen, barocken, operamusiken och romantiken. Det har
funnits en dragning mellan de nordiska länderna och södra Europa under många århundraden och
Italien har varit en aldrig sinande källa för inspiration hos nordiska konstnärer, författare och
musiker.3 I resehandböcker, reseskildringar, dagböcker och brev som skrevs under 1800- och 1900talen syns även tydliga tecken på en fascination inför det liv resenärerna mött i Italien; kommentarer
om människors yviga gester, högljudda samtal, livfulla ögon och vänliga – ofta familjära –
bemötande av resenärerna, som var okända främlingar.

Grand Tour -resorna, som fick sin början under 1600-talet i England och var förbehållna ett fåtal ur
aristokratin, togs efter av adeln i resten av Europa, även i Norden, och utmynnade under 1700-talet i
bildningsresor i kombination med turistande. Dessa resor företogs mot slutet av århundradet även av
välbeställda borgare. Under 1800-talet började dessa resor bli vanliga bland nordiska författare4 och
konstnärer och mot slutet av århundradet infattade resorna även sådana som inte nödvändigtvis var
välbeställda. Under första halvan av 1800-talet gjordes två uppfinningar som förbättrade
möjligheterna att resa; ångmaskinen och järnvägen. Före dessa var man tvungen att använda sig av
häst och vagn –eller att rida på hästarna – eller helt enkelt gå till fots, och till havs använde man sig
av segelfartyg.5 Utvecklingen då det gäller färdmedel syns tydligt i jämförelse mellan olika
1

Sigge Hommerberg, Om ni reser till Italien (Malmö 1957), s.13.

2

Carina Burman, Vi romantiska resenärer : Med Ellen Rydelius i Rom (Stockholm 2016), s. 9.

Margherita Giordano Lokrantz, Italien och Norden. Kulturförbindelser under ett sekel (Stockholm
2001), s. 10.
3

Isa Andrenius, ’En Finländsk romantiker i Rom’, Historiska och litteraturhistoriska studier 37
(Helsingfors 1962), s. 172.
4

Göran Andolf, ’Turismen i Historien’, Längtan till landet Annorlunda. Om turism i historia och
nutid (Stockholm 1990), s. 52.
5

5
reseguider och handböcker. Böckerna var, precis som dagens reseguider, utformade för att vara till
hjälp under planeringsskedet lika väl som under själva resan. Från mitten av 1800-talet började
researrangörer dyka upp, begreppet turist myntades och tack vare en förbättrad ekonomi, sänkta
priser och fler, och snabbare, färdsätt började massturismen gry för att sedan ta ordentlig fart under
1900-talet.6 Pilgrimsresor och handelsresor – eller att människor reste för att utöva något annat yrke
– har funnits parallellt med bildningsresorna och upplevelseresorna.

1.1 Frågeställning och syfte
Syftet med avhandlingen är att försöka se förbi hur människor reste och vem som reste och istället
fokusera på vad det var som gjorde att finländare, i så stort antal som det faktiskt var, reste till
Italien gång på gång – eller för att stanna. Hur såg deras bild av Italien ut, hur föreställde de sig
landet de drömde om? Och hur upplevde de det land och de människor de sedan mötte? Många
olika underfrågor har kommit till ytan, men jag har valt att fokusera på en tudelad huvudfråga: Vad
var det som lockade finländare till Italien vid sekelskiftet och första halvan av 1900-talet, och hur
upplevde de sitt nya land? Det finns många finländare avhandlingen hade kunnat behandla men jag
har valt att studera tre av dem närmare. Därtill har jag inkluderat personer som skrivit böcker som
funnits tillgängliga då de här resenärerna förberedde sig för sina resor.

En av de underfrågor som kommit upp är hur intresset för resorna föddes. Och varifrån fick de
information för att förbereda sig för sina resor och hur förberedde de sig? Var det mest vänner och
bekanta som berättat om sina resor eller använde de sig av den litteratur som fanns? Andra frågor
som lyfts fram är hur man kommunicerar med sina nära och kära under resan och vad som är viktigt
att skriva om. Vad berättar man om sina upplevelser i det nya landet för sina nära och kära där
hemma?

1.2 Material och avgränsning
Jag hade gärna hittat material som berör vanliga, dvs. icke kända, människor som rest till Italien –
vilket förekom under denna tidsperiod. Men eftersom materialet som finns att tillgå är sådant som
bevarats efter människor som av en eller annan orsak var välkända under sin tid, och eftersom jag
inte fick kontakt med någon som bevarat brev efter en Italien-berest släkting som levt i början av
1900-talet, fick jag överge den idén. Jag har valt att göra en trefallsstudie och har använt mig av

6

A. J. Burkart, S. Medlik, Tourism. Past, Present and Future (London 1974), s. 3–31.

6
brev skrivna av finländska resenärer till någon av deras närstående hemma i Finland, och i ett fall
även dagböcker. Jag har också använt mig av en del biografier och memoarer för att få en så tydlig
bild som möjligt av personerna i fråga.

De personer jag har studerat är konstnären Elin Danielson-Gambogi (1861–1919), konstnären,
grafikern och formgivaren Henry Ericsson (1898–1933) samt diplomatfrun och författaren Lisbeth
Stenius (1914–2001). Elin Danielson-Gambogi besökte Italien första gången 1895 och bodde, från
1896, mer eller mindre resten av sitt liv, i Italien. Henry Ericsson gjorde flera resor till Italien – och
stannade ibland många månader – under 1920-talet, bl.a. för att studera i Rom. Lisbeth och Göran
Stenius besökte Italien första gången 1938, på sin bröllopsresa. Paret flyttade till Rom 1942, på
grund av makens arbete vid Finlands beskickning i Vatikanen, och de bodde där till 1951. De
personer jag följt är alltså i Italien av olika orsaker och under helt olika tider och förhållanden.
Förutom olikheter i ekonomi, familjesituation och vad de har tänkt göra i Italien så ser tiden de
lever i helt olika ut: Elin Danielson-Gambogi är där under ryska tiden, Första världskriget och när
Finland får sin självständighet; Henry Ericsson är där mellan krigen; Lisbeth Stenius flyttar till
Italien mitt under andra världskriget, och stannar där under hela kriget och början av efterkrigstiden.
Källmaterialet som berör Lisbeth Stenius finns bevarat i Svenska Litteratursällskapets arkiv i
Helsingfors och materialet som berör Henry Ericsson och Elin Danielson-Gambogi finns i
handskriftsavdelningen vid Åbo Akademis Bibliotek. De dagböcker jag har haft att tillgå är Lisbeths
Stenius dagböcker, och i dessa skriver hon med tydlig, rak och enkel stil. Dock är dagböckerna
kortfattade – hon skriver i böcker som bara ger utrymme för några rader varje dag – med
redogörelser för dagens händelser och dessa böcker ger sällan utrymme för att skriva något om vad
hon tänker eller känner eller hur hon mår, vilket har gjort att jag kunnat använda mig av dem nästan
uteslutande för att ha en bättre översikt av händelser. Tidsperioden som behandlats här är
1895-1951, från det att Elin Danielsson-Gambogi skriver sitt första brev hem från Italien till Lisbeth
Stenius och hennes familj flyttar hem igen. Alla resenärerna är svenskspråkiga, inte för att jag hade
bestämt mig för att forska i just finlandssvenska resenärer utan på grund av att deras brev var
lättillgängliga.

Jag har valt att i första hand se på den resandes kommunikation och inte så mycket vilken respons
de fick hemifrån. I vissa fall är inte ens svarsbreven bevarade. I det här fallet är det fråga om tre
personers handstilar, som är olika varandra i både stil och stavning. Genomgången av materialet har
tagit mycket tid i anspråk på grund av det stora antalet handskrivna brev, som tidvis var skrivna med

7
mycket liten, svårläslig text – och ingenting finns transkriberat. Mängden brev är dock ett angenämt
”problem” eftersom det betyder att det finns material att tillgå. En annan svårighet med materialet är
att det inte finns något sätt att vara helt säker på att alla brev rörande en person finns bevarade, att
ett långt uppehåll i brevflödet inte nödvändigtvis betyder att personen inte har skrivit; breven
kanske bara inte finns bevarade, eller aldrig kom fram. Det är också möjligt att brev som inte finns
bevarade kunde innehålla information som till viss del skulle ändra min tolkning av situationen.
Tidsperioden jag har begränsat mig till är från det år Danielson-Gambogi reste till Italien första
gången till det år Lisbeth Stenius lämnade Italien, eftersom de personernas brev från Italien tar slut
där. Alla brev personerna har skrivit tas inte med i avhandlingen eftersom en del av dem inte
innehåller något som känts relevant för frågeställningen, om det t.ex. innehåller upprepningar av
vad som sades i senaste brevet eller om brevet i fråga bara handlade om praktiska detaljer rörande
något konstverk eller motsvarande.

Jag har använt mig av reseberättelser, reseguider och en del tidigare forskning som målar upp en
bild av hur och varför man reste, vart man reste och vad som ansågs viktigt att ses. Jag har använt
mig av samtida böcker, de upplagor resenärerna kan ha haft tillgång till. En del av de böcker jag
använt mig av är böcker som nämnts av någon av mina studieobjekt eller som på annat sätt lyfts
fram som något de hade tillgång till. I kapitel två presenterar jag kort tre av de inspiratörer – Karl
Baedeker, Emil Zilliacus och Ellen Rydelius – som gått före och skrivit böcker som på olika sätt
högst antagligen influerat de personer jag skrivit om.

1.2.1 Brev till nära och kära
Genom brev kunde människor hålla kontakt med varandra och upprätthålla relationer, då man
bodde långt ifrån varandra eller då den ena parten var ute och reste. Brita Planck och Marie Steinrud
konstaterar i artikeln Eliters privata brev som historisk källa att de olika parterna skapar en känsla
av förtrolighet och intimitet genom att imitera det vardagliga samtalet i skrift. Användningen av
brev i historisk forskning gör att vi får en möjlighet att tjuvlyssna på ett samtal från en tid långt före
vi själva funnits. Det är ett sätt att lyfta fram individerna och låta dem själva berätta om sin tillvaro.7
Innehållet i breven kan vara osammanhängande och spretigt och t.o.m. skrivet på ett sätt så att det
kan vara svårt för en oinvigd att förstå vad brevförfattaren menar. Det finns källkritiska synpunkter
att ta i beaktande i processen. Det viktigaste, om än självklara, är att alla utsagor är subjektiva.
Brita Planck, Marie Steinrud, ’Eliters privata brev som mikrohistorisk källa’, Historisk Tidskrift
137:3 (2017), s. 465.
7

8
Planck och Steinrud skriver att brev därför aldrig kan stå ensamma utan måste analyseras i sin
kontext och det sammanhang där de uppkommit; det gäller alltså för forskaren att förstå både den
samhälleliga kontexten och kulturen av brevskrivning som kommunikationsform.8 Ett av de centrala
syftena med att skriva brev är att upprätthålla relationer. Brita Plack skriver i Kärlekens språk. Adel,
kärlek och äktenskap 1750–1900 att brev ersätter det muntliga samtalet och imiterar det vardagliga
samtalet och då skapas ”en känsla av intimitet och förtrolighet”. Ett annat av de viktigaste syftena är
att förmedla nyheter, konstaterar hon. Man vill hålla sina nära och kära informerade om vad som
händer i ens liv och få veta vad som händer hos dem.9 Vänskapen tillhör det som människor inte
kan leva utan, konstaterade Eva Österberg i Vänskap – en lång historia.

Elin Danielsson-Gambogi skrev brev till flera nära och kära på hemmaplan. Jag har valt hennes
brev till Victor Westerholm eftersom de var många till antalet och att det enligt mig var tydligt att
han var en god vän till henne. Det kom fram i breven bl.a. genom att hon inte verkade hålla tillbaka
då det gällde att begära hjälp. Victor Westerholm hade dessutom fått förtroendet att sköta hela
hennes ekonomi och att tala för henne i hennes frånvaro. Riitta Konttinen konstaterar i boken Elin
Danielson-Gambogi att Victor och Hilma Westerholm blev Elin Danielson-Gambogis vänner för
livet10. Victor Westerholms fru, Hilma Westerholm, stod eventuellt ännu närmare Elin DanielssonGambogi, men hennes brev har inte gått att få tag på och jag har därför koncentrerat mig på Elin
Danielsson-Gambogis brev till Victor Westerholm, där hon också ibland riktar sig till dem båda.
Henry Ericsson lämnade efter sig sin fru, och senare sin son, då han gav sig av på sina resor. Jag har
valt att använda mig av breven han skrev till sin fru, Quita Björnberg-Ericsson. När det gäller
Lisbeth Stenius har jag valt breven hon skrev till sin mamma. I början av Lisbeth Stenius’ tid i Rom
var breven adresserade till både hennes mamma och pappa, men hennes pappa dog några månader
senare. För Elin Danielsson-Gambogi och Henry Ericsson var brevskrivandet i stort sätt det
möjligheten att kunna hålla kontakt med sina nära och kära där hemma, förutom den kontakt man
kunde ha genom andra finländare som reste mellan Finland och Italien. Postgången verkar ha
fungerat förhållandevis bra, trots långsam frakt och trots att Första världskriget härjade under en del
av Elin Danielsson-Gambogis tid där. Hon skrev vid något tillfälle att hon gått miste om ett par brev

8

Planck, Steinrud, ’Eliters privata brev som mikrohistorisk källa’, Historisk Tidskrift 137:3, s. 467.

9

Brita Planck, Kärlekens språk. Adel, kärlek och äktenskap 1750–1900 (Göteborg 2014), s. 93.

10

Riitta Konttinen & Ulla Savojärvi, Elin Danielsson-Gambogi (Tavastehus 1995), s.73, 76.

9
på grund av postens slarv11. Lisbeth Stenius och hennes man hade, p.g.a. makens befattning, flera
olika kommunikationskanaler till sitt förfogande; dels fick de, via Finlands beskickning i Vatikanen,
hela tiden nyheter om vad som hände hemma i Finland, dels träffade de hela tiden människor som
kom från Finland till Rom och som ofta bar med sig hälsningar till familjen, dels kunde de
telegrafera och ibland t.o.m. ringa hem, även om det kunde vara både dyrt och krångligt. Den
största delen av kommunikationen upprätthölls ändå genom de personliga breven.

1.2.2 Biografier och dagböcker
I hyllorna i bokhandlarna och bland sortimentet i nätbutikerna finns det otaliga biografier och
memoarer, eller självbiografier. Levnadsberättelser fångar människors intresse. ”Dagens människor
– vi – är så att säga betagna av levnadsberättelser, och det biografiska berättandet har en tjuskraft”
konstaterar Lena Marander-Eklund och Ann-Catrin Östman i inledningskapitlet till antologin
Biografiska betydelser : Norm och erfarenhet i levnadsberättelser; ”Drivkraften till att berätta om
sitt eget liv leder till att biografier, å ena sidan utges och läses, å andra sidan, att erfarenheter
beskrivs och nedtecknas då möjlighet ges.12” Karin Johannisson konstaterar i Nostalgia att ”den
subjektiva historien rör sig sida vid sida med den ’stora’ historien”; när människan inte längre kan
ha en överblick över mångfalden tar det privata berättandet – de egna berättelserna – över. ”Det är
jaget som minns, och vad det minns är sitt eget jag” konstaterar hon.13 Irina Paperno beskriver
människors fascination för dagböcker i sin artikel What Can Be Done With Diaries: ”The success of
the diaries of […] Franz Kafka, Virginia Woolf […] Anne Frank and Victor Klemperer demonstrate
the never-ending fascination diaries holds for readers.14”
Åsikterna har genom tiderna gått isär då det gäller forskningen kring biografier och andra
levnadsberättelser – både om de ska vara en del av historieskrivandet och vilken trovärdighet de ska
ges om man använder dem som en del av forskningsmaterialet. Ett problem, som Hans Renders och
Binne de Haan tar upp i boken Theoretical Discussions of Biography : Approaches from History,
Microhistory, and Life Writing, är att författare av levnadsberättelser inte alltid har fakta och
Elin Danielson-Gambogi till Victor Westerholm 20.4.1898, Viktor Westerholm II,
Handskriftavdelningen, Åbo Akademis bibliotek.
11

Lena Marander-Eklund & Ann-Catrin Östman, ’Inledning’, Biografiska betydelser : Norm och
erfarenhet i levnadsberättelser, red. Lena Marander-Eklund & Ann-Catrin Östman (Hedemora
2011), s. 7.
12

13

Karin Johannisson, Nostalgia (Stockholm 2001), s. 155.

14

Irina Paperno, ’What Can Be Done With Diaries’, The Russian Review 63 : 4 (Oct. 2004), s. 561.

10
historisk korrekthet som rättesnöre utan biografierna är istället underställda en ideologisk agenda.
Och om de används som en del av ett material kan de användas för att bekräfta en förutfattad
mening.15 Ofta läggs det inte tillräckligt stor vikt vid primärkällor och historisk kontext i biografier
och levnadsberättelser. Giovanni Levi problematiserar i ett annat kapitel i samma bok användningen
av levnadsberättelser genom att konstatera att det inom t.ex. antropologin funnits en tendens att vilja
ge levnadsberättelser och muntliga källor för stor betydelse, och att man genom det – och försök att
t.ex. introducera psykoanalys i biografisk-historisk forskning – leder in på en relativistisk stig där
individen i slutänden inte bär något ansvar.16 Hans Renders menar att det är stor skillnad på
biografier – eller mikrohistoria – och levnadsberättelser, som han skriver att strävar efter att
”korrigera historien utifrån ett ideologiskt perspektiv”.17 Levnadsberättelserna ges större tyngd och
ses ur en annan synvinkel i Marander-Eklunds och Östmans antologi där utgångspunkten är
konstruktivistisk; ”Vi utgår från att verkligheten skapas diskursivt, det vill säga genom specifika sätt
att tala om, uppfatta och konstruera den sociala världen. Det innebär också att det finns olika sätt att
förstå en händelse eller ett fenomen.18” Richard D. Browns syn på skrivandet av microhistoria
landar någonstans mitt emellan: ”We too move beyond the facts in constructing our interpretations,
but we move on a short leash. Historical accounts must be based on ’documantary evidence, which
has itself been subjected to critical scrutiny’.19”
Genom biografier får historieforskaren en bild av människan som kanske är ett undantag till det
dåtida normativa samhället, eftersom aktörens fria vilja alltid är inblandat. Man får ett lite annat –
om än inte motsatt – perspektiv om man har den enskilda aktörens fria vilja i fokus än om man
betonar de deterministiska, nödvändiga och undermedvetna elementen – som t.ex. Pierre Bordieu
gör, menar Giovanni Levi. Han skriver att historiker tenderar att ge gruppen för stor betydelse när

Hans Renders & Binne de Haan, ’Introduction. The Challenges of Biography Studies’,
Theoretical Discussions of Biography : Approaches from History, Microhistory, and Life Writing,
eds. Hans Renders & Binne de Haan (Leiden 2014), s. 2–3.
15

Giovanni Levi, ’The Uses of Biography’, Theoretical Discussions of Biography : Approaches
from History, Microhistory, and Life Writing, eds. Hans Renders & Binne de Haan (Leiden 2014), s.
70–71.
16

Hans Renders, ’The Limits of Representativeness : Biography, Life Writing, and Microhistory’
Theoretical Discussions of Biography. Approaches from History, Microhistory, and Life Writing,
eds. Hans Renders & Binne de Haan (Leiden 2014), s. 137.
17

18

Marander-Eklund & Östman, ’Inledning’, s. 14.

Richard D. Brown, ’Microhistory and the Post-modern Challenge’, Theoretical Discussions of
Biography : Approaches from History, Microhistory, and Life Writing, eds. Hans Renders & Binne
de Haan (Leiden 2014), s. 121.
19

11
lika stor vikt borde läggas vid individen.20 ”För att vi ska kunna förstå helheten så behöver vi kunna
förstå delarna, och för att förstå dem måste vi förstå helheten” konstaterar Sabina Loriga.21
Det har skrivits en hel del böcker om Elin Danielsson-Gambogi och jag har valt att använda mig av
två av dem; Elin Danielsson-Gambogi skriven av Riitta Konttinen och Ulla Savojärvi och
Konstnärspar skriven av Riitta Konttinen.22 Jag valde de böckerna eftersom de innehåller mycket
information om hennes liv i övrigt, inte endast utgående från hennes konst som jag upplever att
många böcker om henne gör. Henry Ericssons liv finns nedtecknad i en bok skriven av hans son,
Christoffer H. Ericsson; Henry Ericsson - Min far. Boken är baserad på brev, tidningsartiklar,
utställningar och på sonens minnen. Lisbeth Stenius skrev sina memoarer, en självbiografi, som
heter Oss människor emellan. Boken behandlar hennes liv från födseln fram till återvändandet hem
efter åren i Italien. Den har varit ett utmärkt komplement till de brev hon skrev till sin mamma.
Lisbeth Stenius skrev även dagböcker som jag har fått ta del av. Anteckningarna i dagböckerna är
korta sammanfattningar av dagarna, med bara några meningar. Det finns inte mycket i dagböckerna
som skulle visa på hur hon hon kände och upplevde i olika situationer – antagligen på grund av
utrymmesbrist, så på det sättet skiljer det sig lite från de beskrivande utläggningar jag föreställde
mig att jag skulle hitta.

1.3 Tidigare forskning
Avhandlingen behandlar två olika delar; dels resorna i sig och dels resenärernas upplevelser och
känslor kring resorna. Det finns en hel del forskning om människor som rest från nordiska länder
till södern genom tiderna, och en bok som ger exempel på konstnärer som reste är Drömmen om
Italien. Nordiska resenärer i Södern 1750–187023. Några har skrivit om resenärer som reser till
Spanien från Finland under den här tiden, t.ex. Marie-Sofie Lundströms doktorsavhandling
Travelling in a Palimpsest, Finnish nineteenth-century painters’ encounters with Spanish art and
culture. Margherita Giordano Lokrantz har skrivit om kulturutbyte mellan norden och Italien i
20

Levi, ’The Uses of Biography’, s. 72–73.

Sabina Loriga, ’The Role of the Individual in History : Biographical and Historical Writing in the
Nineteenth and Twentieth Century’, Theoretical Discussions of Biography : Approaches from
History, Microhistory, and Life Writing, eds. Hans Renders & Binne de Haan (Leiden 2014), s. 92–
93.
21

Riitta Konttinen, Ulla Savojärvi, Elin Danielsson-Gambogi (Tavastehus 1995); Riitta Konttinen,
Konstnärspar (Keuru 1991).
22

Sabrina Norlander (red.), Drömmen om Italien : Nordiska resenärer i Södern 1750-1870
(Stockholm 2004).
23

12
boken Italien och Norden. Kulturförbindelser under ett sekel och redan 1966 kom Bengt Lewan ut
med boken Drömmen om Italien. Italien i svenska resenärers skildringar från Atterbom till
Snolinsky. Liisa Suvikumpu disputerade 2009 och har skrivit om konstnärer och författare i Rom:
hennes doktorsavhandling i allmän historia heter Kulttuurisia Kohtaamisia. Suomalaiset
kuvataiteilijat ja Rooma 1800-luvulla och redan 2004 var hon redaktör för boken Rooma, Kirjailian
kaupunki. Jag har mest försökt se på vad som lockade finländare till Italien under första halvan av
1900-talet, och hur resenärerna upplevde sitt ”nya land”. Jag har inte hittat forskning om specifikt
det här men däremot kommer en del sådant fram i antologin Italiassa ja Saksanmaalla.
Taiteilijoiden ja taiteentuntijoiden matkassa 1840–1930 med Teppo Jokinen och Hanne Selkokari
som redaktörer. Dessutom nämns dessa resor i olika biografier över dem som rest – då oftast
konstnärer och författare – t.ex. Helena Westermarck – Intellektets idoga arbetare, Arne Toftegaard
Pedersen; Tre konstnärinnor – Fanny Churberg, Maria Wiik, Sigrid af Forselles, Helena
Westermarck; Sigrid Schauman : Med palett och penna, Camilla Granbacka och Jag målar som en
gud. Ellen Thesleffs liv och konst, Hanna-Reetta Schreck.24

Matkalla kotona : Kyllikki Villan matkapäiväkirjoista, av Ritva Hapuli, behandlar viljan att resa och
resan som ett medel för att återvända och kunna se allt det vanliga och vardagliga – sina nära och
kära och sig själv – ur en annan synvinkel. Reseberättelser – travel writing – genom historien
behandlas i The Cambridge Companion To Travel Writing med Peter Hulme och Tim Youngs som
redaktörer. Carina Burmans bok Vi romantiska resenärer : Med Ellen Rydelius i Rom behandlar
både Ellen Rydelius som person, hennes författarskap och liv, och utvecklingen då det gäller
färdmedel och reseguider.25

Marie-Sofie Lundström, Travelling in a Palimpsest. Finnish Nineteenth-Century Painters’
encounters with Spanish Art and Culture (Åbo 2007); Margherita Giordano Lokrantz, Italien och
Norden. Kulturförbindelser under ett sekel (Stockholm 2001); Bengt Lewan, Drömmen om Italien.
Italien i svenska resenäers skildringar från Atterbom till Snoilsky (Lund 1966); Liisa Suvikumpu,
Kulttuurisia Kohtaamisia. Suomalaiset kuvataiteilijat ja Rooma 1800-luvulla (Helsingfors 2009); Liisa
Suvikumpu Rooma, Kirjailian kaupunki (Helsingfors 2004); Teppo Jokinen & Hanne Selkokari
(toim.), Italiassa ja Saksanmaalla : Taiteilijoiden ja taiteentuntijoiden matkassa 1840-1930
(Helsingfors 2011); Arne Toftegaard Pedersen, Helena Westermarck – Intellektets idoga arbetare
(Vasa 2016); Helena Westermarck, Tre konstnärinnor – Fanny Churberg, Maria Wiik, Sigrid af
Forselles (Helsingfors 1937); Camilla Granbacka, Sigrid Schauman : Med palett och penna
(Helsingfors 2018); Hanna-Reetta Schreck, Jag målar som en gud. Ellen Thesleﬀs liv och konst
(Stockholm & Helsingfors 2019).
24

Ritva Hapuli, Matkalla kotona : Kyllikki Villan matkapäiväkirjoista (Åbo 2008); Peter Hulme & Tim
Youngs (eds.), The Cambridge Companion To Travel Writing (Cambridge 2002); Carina Burman, Vi
romantiska resenärer : Med Ellen Rydelius i Rom (Stockholm 2016).
25

13
Forskning om känslor [relationer, vänskap, kärleksrelationer], upplevelser och erfarenheter har
gjorts av bl.a. Eva Österberg, som gett ut boken Vänskap – en lång historia, och Karin Johannisson,
med bl.a. böckerna Nostalgia och Melankoliska rum. Ingrid Holmqvist har varit redaktör för
antologin Könsöverskridande vänskap. Om vänskapsrelationer mellan intellektuella kvinnor och
män, som tar upp vänskap mellan könen ur ett idéhistoriskt perspektiv. Detta är intressant just i
samband med att en av de kvinnliga resande som tas upp i min avhandling skriver till sin vän som
är en man. Den tyske historikern Ute Frevert gav 2011 ut boken Emotions in History – Lost and
Found där hon går igenom hur vi har behandlat känslorna genom historien. Antologin Biografiska
betydelser : Norm och erfarenhet i levnadsberättelser, som Lena Marander-Eklund och Ann-Catrin
Östman är redaktörer för, nämndes redan i föregående kapitel och Eletty historia. Kokemus
näkökulmana menneisyyteen, som Johanna Annola, Ville Kivimäki och Antti Malinen varit
redaktörer för är en annan finländsk bok som är värd att ta upp. Reinhart Koselleck har skrivit
boken Erfarenhet, tid och historia : Om historiska tiders semantik, och behandlar bl.a. erfarenhet i
förhållande till förväntningar. Antologin Biografiska betydelser. Norm och erfarenhet i
levnadsberättelser, tar upp upplevelser och erfarenheter som föremål för historieforskningen, delvis
baserat på den tidigare nämnda boken.26

1.4 Från mikrohistoria till en kollektiv mikrobiografi
Begreppet mikrohistoria myntades redan 1959 av George R. Stewart, enligt Carlo Ginzburg, som
var en av de forskare som började skriva mikrohistoria och föra in begreppet i den akademiska
världen i slutet av 1970-talet.27 Fernand Braudel hade använt uttrycket ungefär vid samma tid, men
då med en negativ konnotation. I mitten på 1970-talet tog Giovanni Levi upp mikrohistoria som ett
nytt grepp på historieforskningen. Det ersatte ordet mikroanalys, som dittills hade använts av en del

Eva Österberg, Vänskap – en lång historia (Stockholm 2007); Karin Johannisson, Nostalgia
(Stockholm 2001), Melankoliska rum (Stockholm 2009); Ingrid Holmqvist (red.), Könsöverskridande
vänskap. Om vänskapsrelationer mellan intellektuella kvinnor och män (Göteborg / Stockholm
2011); Ute Frevert, Emotions in History – Lost and Found (Budapest 2011); Reinhart Koselleck,
Erfarenhet, tid och historia : Om historiska tiders semantik (Göteborg 2004); Lena MaranderEklund & Ann-Catrin Östman (red.), Biografiska betydelser : Norm och erfarenhet i
levnadsberättelser (Hedemora 2011); Johanna Annola & Ville Kivimäki & Antti Malinen (toim.),
Eletty historia. Kokemus näkökulmana menneisyyteen (Tammerfors 2019).
26

George R. Stewart, Pickett’s Charge: A Microhistory of the Final Attack at Gettysburg, July 3,
1863 (Boston 1959); Carlo Ginzburg, ’Microhistory : Two or Three Things I Know about It’,
Theoretical Discussions of Biography : Approaches from History, Microhistory, and Life Writing,
eds. Hans Renders & Binne de Haan (Leiden 2014), s.139.
27

14
forskare.28 Det nya förhållningsättet till historia, mikrohistoria, som förespråkades av Ginzburg och
Levi, hade en viktig gemensam nämnare och det var ’the method of clues’, skriver Matti Peltonen29.
Två tidiga, och två av de mest kända, mikrohistoriska verk är Carlo Ginzburgs bok Osten och
maskarna och Emmanuel Le Roy Laduries bok Montaillou.

Vad är då mikrohistoria? Det finns olika inriktningar och olika forskare lägger tyngdpunkten på
olika saker. En inriktning har handlat om att mikrohistoria behandlar en person eller en liten grupp
som på något sätt avviker från normen; okända eller udda personer eller fenomen. I Barbara Cains
bok Biography and History görs sådana antydningar. Matti Peltonen menar att detta är ett
otillfredsställande förhållningssätt till mikrohistoria eftersom det bevisligen finns mikrohistoriska
verk skrivna om kända människor. 30 Enligt Richard D. Brown ligger storheten med mikrohistoria i
förmågan att återställa och återskapa händelser ur det förflutna; historikerna utforskar och kopplar
ihop ett stort urval av data ur olika källor och lyckas producera ett analytiskt narrativ där människor
och abstrakta fenomen påverkar utgången. ”Microhistorians are aware that every event embodies an
existential moment in which the course of history intersects with individual action; and when
participants’ past experiences shape their current perceptions, and their behaviour” skriver han.31
Hans Renders konstaterar att Matti Peltonen har påbörjat en ny fas av ämnet mikrohistoria genom
att föra fram de normala undantagen i samhällets marginaler, och att Peltonen förespråkar att man
”zoomar in på olika händelser och situationer på ett sådant sätt […] att individen inte bara blir
synlig som en politiker eller artist, utan lika mycket som en invånare i en by eller en medlem av en
utökad familj”.32

Vad betyder allt det här för mig och min avhandling? Jag har forskat i tre resenärers liv, men inzoomat på resenären; resenärens inspiration, förberedelse, resa, upplevelser, känslor och
kommunikation med nära och kära. De tre resenärerna kommer från olika förhållanden, de levde
Uttrycket fanns med i Fernand Braudels bidrag till Trait de sociologie (1958-1960), redigerad av
Georges Gurvitch. Ginzburg, ’Microhistory : Two or Three Things I Know about It’, s. 141.
28

Matti Peltonen, ’What is Micro in Microhistory?’, Theoretical Discussions of Biography.
Approaches from History, Microhistory, and Life Writing, eds. Hans Renders & Binne de Haan
(Leiden 2014), s. 106.
29

30

Peltonen, ’What is Micro in Microhistory?’, s. 116.

31

Richard D. Brown, ’Microhistory and the Post-modern Challenge’, s. 127, 128.

Min översättning av citatet. Renders & de Haan, ’Introduction. The Challenges of Biography
Studies’ Theoretical Discussions of Biography, s.5.
32

15
under olika tider – även om de till viss grad överlappade varandra, de reste till och i Italien under
olika omständigheter, till olika platser. I avhandlingen kommer det även fram att de upplevde Italien
rätt så olika. Men de var alla svenskspråkiga resenärer från Finland som hade en längtan efter, och
på olika sätt drömde om, livet i Italien. Baserat på det empiriska källmaterialet och det biografiska
materialet blir mina skildringar av dem mikrohistoriska mini-biografier, där personerna i fråga är
representanter för kollektivet resenärer.

16
2. Drömmen om Italien
På 1800-talet föddes ett starkare intresse för folkliv och landskap33 och samtidigt skapades en
kulturturism där det finns en längtan efter det förflutna, de historiska rötterna, det ursprungliga.34
Detta fick sig uttryck i turism inom det egna landet, men även i en längtan till det Italien som redan
länge varit en källa för inspiration för författare och konstnärer.35 Här fanns också en längtan som
gick förbi längtan efter ljus och värme och exotisk kultur, och som funnits sedan medeltiden och
som fick ny fart; en längtan efter det andliga ursprunget, kristenhetens centrum36, och som även tog
sig uttryck i olika slags pilgrimsresor. Det är en orsak som, enligt min uppfattning, gjorde att
Lisbeth Stenius och hennes man, Göran Stenius, sökte sig till Italien; längtan efter det andliga,
ursprungliga. Samtidigt tog naturupplevelserna för många en plats som religionen haft, i takt med
att Norden sekulariserades37. Teppo Jokinen och Hanne Selkokari skriver i inledningskapitlet till
Italiassa Saksanmaalla : Taiteilijoiden ja taiteentuntioiden matkassa 1840-1930 att den största
delen av resenärerna som reste till Italien var sådana som drogs mot södern överlag, och de drogs
till de gamla konstverken och minnesmärkena i Italiens städer38. Resenärer började så småningom
definieras – eller definierade sig själva – i förhållande till begreppet turist39.

Italien hade länge romantiserats och idealiserats i konsten och litteraturen och för romantikens
resenärer från Norden i början på 1800-talet var italienarna ett exotiskt och ursprungligt folk och
man framställde dem gärna som naiva och temperamentsfulla. Gunnarson och Ahlund konstaterar
att Italienarna till det yttre sågs som livs levande antiker. De säger vidare att många resenärer
upplevde en stor kontrast mellan den idealbild de hade och den verklighet de mötte vid ankomsten

Torsten Gunnarson & Mikael Ahlund, ’Drömmen om Italien’, Drömmen om Italien. Nordiska
resenärer i Södern 1750–1870, red. Sabrina Norlander (Stockholm 2004), s. 13.
33

Orvar Löfgren, ’Längtan till landet Annorlunda’, Längtan till landet Annorlunda. Om turism i
historia och nutid (Stockholm 1989), s. 23.
34

Det kan vara bra att komma ihåg att denna längtan gick båda vägarna – Söderns människor
levde med en slags nostalgisk längtan till ”Il grande Nord”, med dess vilda och otämjda natur –
och Norden finns med i Italiensk litteratur och konst.
Giordano Lokrantz, Italien och Norden, s. 10-11.
35

36

Giordano Lokrantz, Italien och Norden, s. 10.

37

Löfgren, ’Längtan till landet Annorlunda’, Längtan till landet Annorlunda, s. 22.

38

Jokinen & Selkokari, Italiassa ja Saksanmaalla, s. 12.

39

Hulme & Youngs, The Cambridge Companion To Travel Writing, s. 7.

17
till Rom, en verklighet som bar tydliga spår av fattigdom och svåra sociala förhållanden.40 Det
gjordes många försök till att ge en mer realistisk bild av Italien. Bengt Lewan skrev: ”Redan de
tidiga resenärerna intog som vi sett i vissa fall en negativ hållning till Italien, men de positiva
synpunkterna övervägde, och även om kritiken blev starkare vid seklets mitt så var Italiaromantiken långt ifrån död41.” Från franskt och tyskt håll hade negativa röster hörts redan från
början av 1800-talet, men bland nordiska resenärer var det sällsynt. Den finländska konstnären
Alexander Lauréus konstaterade dock i brev till K. J. Fahlcrantz på 1820-talet att man ser att ”här är
icke bättre än annorstädes”42. Det finns flera exempel från 1800-talet på att resenärer fällde
utlåtanden som var negativa i början av sin kontakt med Italien men sedan ändrade sig. Den svenske
författaren och professorn B. E. Malmström lät förhastat negativ i breven han skrev då han efter en
dags vistelse i Italien konstaterade: ”Med allt detta har jag ännu inte sett Italien i någon vacker
dager och tror mig med visshet kunna förutse, att jag aldrig [får] någon entusiasm för detta land…”.
Senare reviderade han sin uppfattning och skrev: ”Här är emellanåt så vackert, ja, så över all
föreställning ljuvligt, att det gäckar all beskrivning.” Han lämnade Rom i april och menade att det
var ett tårfyllt avsked från staden där han ”tillbringat så många frid- och njutningsfulla dagar”.43
Italienkritikern och upptecknaren Henrik Westin från Skuru i Persböle behövde bara några dagar på
sig i Italien för att göra en helomvändning: ”… visst är dess sol strålande härlig och dess himmel
blå och visst är det något alldeles särskilt med en solnedgång bakom de toscanska kullarna.”44.

Docenten Mikael Ahlund konstaterar att Fredrika Bremer var en av de som försökte ge sig på en
mer realistisk beskrivning då den romantiska bilden av Italien började spricka45. I sin bok Lifvet i
Gamla Verlden från 1860 beskrev hon det hon såg under sin resa genom Italien, blandat med
redogörelser för traditioner, myter och trosutövningar. Hon beskrev bl.a. hur kraftigt ovädret blir i
Italien, att det var tungt och hårt jobb för de fattiga och en blind tiggare som ingen förbarmade sig

40

Gunnarson & Ahlund, ’Drömmen om Italien’ Drömmen om Italien, s.13.

41

Lewan, Drömmen om Italien, s. 225.

Alexander Lauréus brev till K. J. Fahlcrantz, hämtat ur Torsten Stjernschantz Alexander Laureus
(Helsingfors 1914) s.134. Bengt Lewan, Drömmen om Italien, s. 222.
42

43

Lewan, Drömmen om Italien, s. 223, 225.

44

Lewan, Drömmen om Italien, s. 225.

Mikael Ahlund, ’Reseskildringarna, gravyrverken och bilden av Italien’, Drömmen om Italien.
Nordiska resenärer i Södern 1750-1870, red. Sabrina Norlander (Stockholm 2004), s. 29.
45

18
över.46 Hon beskrev de romerska kvinnorna med att de hade ”stadigt hull”, inte ofta var vackra och
att de inte var snyggt klädda; ”Drägterna synas mig mindre prydliga och prydande än flera af våra
nordiska.”47 Till skillnad från samtidens moderna turister trivdes Fredrika Bremer, som behärskade
italienska, bäst med att själv gå omkring och upptäcka t.ex. Rom med en karta i händerna48. I Rom
upptäckte hon ett besynnerligt fenomen; en del av tiggarna var inte fattiga, utan de tiggde för att
livet annars skulle vara tråkigt.49 Hon skrev om det hon upplevde under resan, både positiva och
negativa intryck och erfarenheter. Trots hennes intentioner att ge en realistisk bild och tona ner den
romantiska synen på Italien är det ändå, enligt min mening, en positiv och varm bild som växer
fram i hennes beskrivningar.

Även om de organiserade resorna, som vi känner till dem idag, började bli vanliga från mitten av
1800-talet så har reseguider och resehandböcker funnits betydligt längre än så. Sigge Hommerberg
skriver, i Om ni reser till Italien, att ”engelsmannen äter för att leva, italienaren lever för att äta50”
och sätter, med glimten i ögat, uppmärksamheten på olika förhållanden till mat. En liten detalj som
kan verka oviktig, men som visar på en bakomliggande inställning som kan göra att det till en
början kan vara svårt att förstå varandra. Skillnaderna i inställningar till livet resulterade ofta i
kulturkrockar för resenärerna. I de samtida reseberättelserna lyfts olika situationer fram där
resenären upplevt kulturkrockar på olika sätt. Fredrika Bremer beskrev bl.a. hur människor stod
längs med gatorna och iakttog olika ekipage som for förbi och konstaterade: ”…’far niente’ anses
vara nobelt romerskt tidsfördrif.” Ekipagen som drog förbi väckte hennes uppmärksamhet av en
annan orsak. Hon såg fina ekipage med förnäma människor följda av helt andra ekipage – ”en och
annan öppen hyrvagn, i hvilken två à tre qvinnor af folket och lika många män af sluskigt utseende
sitta, qvinnorna med bart hår” – och hon skrev att ingen verkade bry sig om det, ”man finner det i
sin ordning”. Denna jämlikhet skrev hon att man skulle förvåna sig över ”i Europas och äfven i
Amerikas fria stater”.51 Ester Hällström skrev om hur människorna sa non fa niente om allting, och
ryckte på axlarna, som att det inte spelade någon roll att folk slängde skräp på gatan, eller att
Fredrika Bremer, Lifvet i gamla verlden. Dagboks-anteckningar under resor i söder- och
österland. Förra bandet, Andra delen; Italien (Stockholm 1860), s. 5, 11, 16.
46

47

Bremer, Lifvet i gamla verlden, s.138.

48

Burman, Vi romantiska resenärer, s. 66.

49

Bremer, Lifvet i gamla verlden, s.161.

50

Hommerberg, Om ni reser till Italien, s. 35.

51

Bremer, Lifvet i gamla verlden, s. 170.

19
servitören skurade bord och stolar så yvigt att passerande kunder blev nerstänkta; det tjänade
ingenting till att haka upp sig på det. Och på gatorna i Rom hände det sig att människor sjöng för
full hals när helst de kände för det, eller att småpojkar tände eld på skräp som låg på gatan, för att
värma sina händer vid elden; vad gjorde det? Det var ingen ordning, sådant skulle aldrig hända
hemma i Finland. Non fa niente. Men Hällström gav inte intryck av att vara irriterad över hur det
går till, bara förvånad och fascinerad.52 Emil Zilliacus beskrev en komisk situation där ridande
soldater ville hedra hans dotter genom att låta hästarna dansa runt på sina bakben framför henne,
men det resulterade i att dottern var säker på att de försökte rida över henne.53 Även i reseguiderna
var det vanligt att man varnade resenärerna för vad de kunde möta i Italien som de kanske inte var
vana vid.

2.1 Guider och inspiratörer
Reseberättelser har alltid funnits i någon form.54 Många finländare – och svenskar som bodde och
verkade i den östra riksdelen – reste under 1800-talet till och i Italien och skrev ofta ner sina
reseberättelser, eller delade med sig på annat sätt av landet de inspirerats av. Författaren och
professorn Fredrik Cygnæus (1807–1881) gjorde en lång utrikesresa 1843–1847. En stor del av den
tiden tillbringade han i Italien, i olika arkiv, för att samla dittills okända handlingar som rörde
Sveriges historia. Hans resa resulterade i ett enda band som gavs ut 1848; Bidrag till de
nordeuropeiska folkens historia, hemtade ur sydeuropeiska källor. 1889 publicerades hans bok
Literaturhistoriska och blandade arbeten IV, som bestod av en samling uppsatser som bland annat
behandlar hans resor utomlands.55 Författaren, brukspatronen och affärsmannen Anders Ramsay
(1832–1910), reste i Europa och tillbringade mycket tid i Italien.56 Skulptören och professorn

’Non fa niente’ betyder ’det gör ingenting’. Ester Hällström, Italienska dagar (Helsingfors 1912),
s. 29-30.
52

53

Emil Zilliacus, Italienare (Helsingfors 1930), s. 125–127.

54

Hulme & Youngs (red.), The Cambridge Companion to Travel Writing, s. 2.

Matti Klinge, ’Cygnæus, Fredrik’, Biografiskt lexikon för Finland 2, Ryska tiden (Helsingfors
2009), s. 168–172; Fredrik Cygnæus, Samlade arbeten. Literaturhistoriska och blandade arbeten
IV (Helsingfors 1889), s. 546–636.
55

Maija Hirvonen, ’Ramsay, Anders’, Biografiskt lexikon för Finland 2, Ryska tiden (Helsingfors
2009), s. 696–698.
56

20
Walter Runeberg57 (1838–1920) bodde i Rom 1868–1876, skulptören Johannes Takanen58 (1849–
1885) bodde i Rom från början av 1870-talet fram till sin död och konstnären Eero Järnefelt59
(1863–1937) vistades i Italien 1894–1894 och 1897. Senare reste även personer som författaren och
läraren Ester Ståhlberg60 (1870–1950), historikern och diplomaten Herman Gummerus61 (1877–
1948), författaren Eino Leino62 (1878–1926) och författaren Elsa von Born63 (1879–1956) till
Italien, bland många andra. Det är tydligt att nordiska författare som redan tidigare rest och skrivit
sina reseberättelser påverkade andra resenärer, t.ex. C. A. Ehrensvärd (1745–1800) skrev Resa till
Italien 1780, 1781, 1782 och Cygnæus läste den före sin resa och tog starkt intryck av den64.

Greta von Frenckell-Thesleff var gift med Rolf Thesleff, Ellen Thesleffs bror. Hon berättar i sin bok
Gyllene år i det svunna Italien om hur hennes mammas berättelser om ”det förtrollade landet där
luften alltid är ljum och himlen evigt blå” väckte hennes längtan till Italien redan när hon var ett
barn och hon beskriver Italien som ett ”drömland och längtansland”65. När hon som 18-åring kom
till Italien för första gången, i sällskap med sina föräldrar och sin syster bet inget på hennes
lyckokänsla trots att hon mötte en lite annan verklighet än hon föreställt sig, genast från första
morgonen. Det var mulet och grått och istället för en klar, blå himmel och ljum luft möttes hon av
snö och svalka. I sin dagbok skrev hon:

Liisa Lindgren, ’Runeberg, Walter’, Biografiskt lexikon för Finland 2, Ryska tiden (Helsingfors
2009), s. 744–747; Liisa Suvikumpu, Rooma, kirjailijan kaupunki, s. 65.
57

Suvikumpu, Rooma, kirjailijan kaupunki, s. 18, 65; Marjatta Räsänen, ’Takanen, Johannes’,
Biografiskt lexikon för Finland 2, Ryska tiden (Helsingfors 2009), s. 879–882.
58

Riitta Konttinen, ’Eero Järnefelt’, Biografiskt lexikon för Finland 2, Ryska tiden (Helsingfors
2009), s. 422–424.
59

Ester Ståhlberg (1870–1950), f. Hällström, var en finländsk romanförfattare och lärare. Hon gifte
sig med Finlands första president, Kaarlo Juho Ståhlberg, 1920. Hon grundade bl.a. en
organisation för hemlösa barn 1922 och den organisationen utgör grunden för Finlands Rädda
barnen. Markku Tyynilä, ’Ståhlberg, Kaarle Juho’, Biografiskt lexikon för Finland <http://www.blf.fi/
artikel.php?id=626>, 4.5.2020; Ester Hällström, Italienska dagar (Helsingfors 1912).
60

Maija Väisänen, ’Herman Gummerus’, Biografiskt lexikon för Finland <http://www.blf.fi/
artikel.php?id=3204>, 4.5.2020.
61

Maria-Liisa Nevala, ’Eino Leino’ Biografiakeskus, <https://kansallisbiografia.fi/kansallisbiografia/
henkilo/2833>, 11.12.2019.
62

Suvikumpu, Rooma, kirjailijan kaupunki, s. 23, 26, 32, 33, 35; Elsa von Born, Italienska intryck
(Helsingfors 1936).
63

64

Suvikumpu, Rooma, kirjailijan kaupunki, s. 362.

65

Greta von Frenckell-Thesleﬀ, Gyllene år i det svunna Italien (Helsingfors 1963), s. 7–9.

21
Man vet ju att man är i Italien, sin längtans hemland. Livet och stojet på gatorna, smutsiga
vackra italienska ungar, svarta ögon, trashankar och skrikhalsar – liv, liv! Jag kände mig så
skrattfärdigt glad när vi åkte omkring idag.66
Trots den omedelbara lyckan Greta von Frenckell-Thesleff sade sig uppleva så var det först när hon
anlände till Rom hon kände att en plats i Italien verkligen fångade henne helt. Efter Rom skulle de
vidare till Florens och hon skrev: ”Efter det imponerande Rom […] måste ju det anspråkslösare
Florens bli en oundviklig besvikelse. […] Och så steg här istället […] min allmänna
lyckoförnimmelse med flera grader!” Tack vare att vädret råkade vara strålande fint och luften varm
och skön kunde hon och hennes familj vandra omkring och njuta av tillvaron. I sin bok skrev hon
att ”en egendomlig slöja av förtrollning och overklighet” vilade över minnet av dagarna i Florens,
mer än 60 år senare.67

År 1904 var hon tillbaka i Italien, i Rom och Florens, tillsammans med maken Rolf Thesleff och
gravid med deras första barn för en period och de bodde i Italien igen 1925–1930 då Rolf Thesleff
var Finlands diplomat i Rom. Greta von Frenckell-Thesleff skrev om längtan de bar med sig de 20
år som förflöt mellan vårdagen 1905 då de lämnade Italien fram till den dag de återvände för att bo
där igen. I hennes bok finns en jämförelse mellan Rom vid sekelskiftet med det Rom hon återvände
till som turist på 1960-talet, då boken skrevs som beskriver hennes upplevelse av förändringen Rom
genomgått under de drygt 60 år som gått sedan hennes första vistelse där.68

Reinhart Kosellek har forskat i erfarenhet i förhållande till historia. I boken Erfarenhet, tid och
historia : Om historiska tiders semantik skriver han att erfarenhet och förväntan får ”det förflutna
och framtiden att haka i varandra” och att tidigare erfarenheter förändrar förväntningarna inför en
liknande upplevelse69. Förväntningarna hos en resenär som kunde resa med en tidigare resenär –
eller ta del av en tidigare resenärs berättelse – förändrades utgående från vilken slags erfarenhet den
tidigare resenären haft. Alla de resenärer som reste till Italien och har skrivit om sina resor för att
inspirera andra blev själv inspirerade av någon som rest före dem. Det kan ha varit någon bekant
eller släkting som berättade om sina resor för dem, eller så läste de andra personers reseberättelser.
Många av dem har också suttit och bläddrat i reseguider över olika platser, och drömt sig bort. I
66

Frenckell-Thesleﬀ, von, Gyllene år i det svunna Italien, s. 20.

67

Frenckell-Thesleﬀ, von, Gyllene år i det svunna Italien, s. 29.

68

Frenckell-Thesleﬀ, von, Gyllene år i det svunna Italien, s. 43–44, 71.

69

Koselleck, Erfarenhet, tid och historia, s. 170.

22
guiderna fick resenärerna hjälp med att hitta i städerna och hjälpsamma tips för en smidig vistelse i
den valda staden. Ibland hade resenärer förmånen att få resa tillsammans med någon erfaren
resenär, som kunde introducera dem till landet, sederna och människor de lärt känna. Elin
Danielson-Gambogi övervägde att ta ett sådant tillfälle i akt redan år 1891, då den danska
konstnärinnan Anna Petersen erbjöd henne att följa med till Italien. Ekonomin satte stopp för Elin
Danielson-Gambogi den gången.70

2.1.1 Baedeker
Karl Baedeker föddes i Essen 1801 och kom från en lång tradition av tryckare och bokförsäljare.
Baedeker startade ett förlag i Koblenz 1827 och den första reseguiden – om Koblenz – kom ut 1829.
Boken var skriven av någon annan och reviderades av Karl Baedeker. Efter succén med den första
boken började han, med hjälp av sina anteckningar från resor han gjort i Europa, ge ut reseguider
över flera städer och områden, på tyska. Böckerna innehöll inte bara kartor och idéer om vad man
borde se, var man borde äta, vad man skulle resa med utan också vad olika saker kostar, t.ex. hur
mycket man skulle betala någon som hjälpte en med väskorna i Koblenz. Område efter område
täcktes och varje reseguide var grundad på Karl Baedekers egna resor eller på redogörelser av
någon vän han litade fullständigt på. Efter Karl Baedekers död 1859 drevs företaget av hans söner, i
tur och ordning. De lyckades bygga vidare på det affärsimperium Karl Baedeker hade lagt grunden
till. En stor orsak var att guiderna började ges ut på engelska, och den första kom ut 1861. En
Baedeker blev en synonym till en guidebok.71 ”Karl Baedekers små röda volymer var den
framväxande turismens viktigaste guideböcker72”, konstaterade Carina Burman, docent i
litteraturvetenskap vid Uppsala Universitet, om dem.

Baedekers böcker blev snabbt världsberömda på grund av sin tillförlitlighet och detaljerade
noggrannhet och Baedeker hade möjligheten att utvidga sitt imperium på grund av sin förmåga att
förändras. För varje ny utgåva tog de bort, eller ändrade, de detaljer som inte längre var relevanta
eller riktiga och lade till ny information som var hjälpsam för turisterna – som t.ex. hur solsting bäst

70

Konttinen & Savojärvi, Elin Danielsson-Gambogi, s. 90.

Edward Mendelson, Baedeker’s Universe <https://www.ctrarebooks.com/media/baedeker.pdf>
27.11.2019.
Edward Mendelson är professor i Engelska vid Columbia University. Artikeln på nätsidan
publicerades ursprungligen i ”The Yale Review of Books”.
71

72

Burman, Vi romantiska resenärer, s. 11.

23
skulle hanteras eller att turister varnades för tandläkare utan riktig legitimation i Rom. 73 Böckerna
som rör Italien fanns i omlopp från år 1867 och hade alltså funnits redan i 27 år då Elin DanielsonGambogi, den första personen som studerats för denna pro gradu, reste till Italien för första gången.
De här böckerna, med sin detaljrikedom, är en verklig skatt för en historieforskare!

Baedekers Italien-reseguider74 från 1800-talet innehöll aktuella meddelanden med ”bra att veta”information för resenärerna. Sådan information uppdaterades – togs bort eller lades till – inför varje
ny upplaga. I en resehandbok från 1870 stod det t.ex. om fenomenet tiggeri: ”Mendicity,
countenanced and encouraged according to the former system of Italian politics, still continues to be
one of those national nuisances to which the traveller must habituate himself.75” Det förklarades
också att detta var något som ivrigt motarbetas av den nya regimen men ändå förekom i samma
utsträckning som tidigare i Venedig och många andra, mindre, städer. I Central Italy and Rome,
från 1881 fanns inte den informationen med längre. Det fanns andra, lite humoristiska detaljer som
kom till senare, t.ex. i en guide från 1928 där informationen om vad man ska tänka på när man
umgås med Italienare tog upp klädkoden och samtidigt passade på att pika engelsmännen: ”The
Englishman is sometimes criticized for thinking that his oldest clothes are good enough for the
Continent”. Stycket fortsatte med en instruktion om hur man ska vara klädd när man går på
restaurang, och att kvinnor inte fick gå in i kyrkorna utan täckt huvud eller med allt för
iögonfallande kläder.76

För att visa hur en guide kunde vara upplagd kommer Baedekers Central Italy and Rome77, från
1881, att sammanfattas kort. I början av boken, efter titelsidan, finns en valutatabell med
jämförelser mellan olika länders valuta: Italienska lire ställs mot amerikanska dollar, engelska pund,
tyska mark och österrikiska gulden enligt den aktuella kursen. Under valutatabellen finns en kort
beskrivning över vad som används för att beskriva olika avstånd i Italien. Före inledningen kommer
Mendelson, Baedeker’s Universe <https://www.ctrarebooks.com/media/baedeker.pdf>
27.11.2019.
73

Detta gäller alla Baedekers guider, men eftersom denna uppsats handlar om Italien så har
reseguider som inte behandlar Italien inte granskats närmare.
74

Karl Baedeker, Italy (Koblenz 1870), s. xiv.
Numreringen på sidorna skrivs med romerska siﬀror i inledningen av boken och den normala
sidnumreringen börjar efter den inledande informationen.
75

76

Karl Baedeker, Italy : From the Alps to Naples (Leipzig 1928), s. xxiv.

77

Karl Baedeker, Central Italy and Rome (Koblenz 1881).

24
det citat som finns någonstans i början av många – kanske alla – Baedekers Italien-guider, ett citat
av den engelske författaren, poeten, filosofen och diplomaten Geoffery Chaucer från år 1380:
Go, little book, God send thee good passage, And specially let this be thy prayere, Unto them
all that thee will read or hear, Where thou art wrong, after their help to call, Thee to correct in
any part or all.78
På citatet följer ett förord där den tidigare nämnda ”bra att veta”-informationen finns. I den här
guiden skriver de t.ex. om hotellen: ”In no country does the treatment which the traveller
experiences at hotels vary more than in Italy, and attempts at extortion are perhaps nowhere so
outrageous.79” Baedeker skrev vidare att de märkt, med en asterisk, de hotell som, enligt dem själv,
är ”respectable, clean, and reasonable”. Inledningen, som följer på förordet, består av nyttig
information om vad olika saker kostar, när det är bäst att resa och hur man bäst planerar sin vistelse.
Här hittar läsaren också information om allt fungerar vid ankomsten till landet, språket, allmän
säkerhet, kontakt med italienare, hotell, restauranger, affärer, postkontor, kyrkor, muséer, klimatet
och vad man ska göra för att undvika att bli sjuk under resan – och vart man skulle vända sig om
man ändå blev det. I inledningen finns också en förklaring till hur man beräknar tiden, då italienarna
använde sig av 24-timmars klocka, dvs. halv elva på kvällen hette ”halv över 22”80. Baedeker tog
också med en tabell över händelser som låg nära i historien, ”Chronological Table of Recent
Events81”, som inleddes med valet av påven Pius IX 16 juni 1846 och gick igenom alla viktiga
händelser fram till att boken trycktes. Detta visar att Baedeker tog med i beräkningarna att böckerna
skulle förnyas och hållas uppdaterade. Inledningen avslutades med ett långt avsnitt om konsten i
Italien82.

Den första delen av Central Italy and Rome behandlar Toscana, Umbrien och Marche mycket
kortfattat. Rom och omgivningarna kring Rom tar upp de allra flesta sidorna i boken. Baedeker
föreslog rutter för resandet och i varje avsnitt där han beskrev en ny rutt till en ny ort tog han med
hur långa avstånden var och hur lång tid det tog att resa dessa avstånd och även priserna för resan.
Vid varje ort skrev han vilka turistmål som fanns att besöka på platsen och skrev även en
78

Baedeker, Central Italy and Rome (1881), s. iv.

79

Baedeker, Central Italy and Rome (1881), s. vi.

80

Baedeker, Central Italy and Rome (1881), s. xxvi.

81

Baedeker, Central Italy and Rome (1881), s. xxviii.

82

Baedeker, Central Italy and Rome (1881), s. xxx.

25
beskrivning av – och en historisk bakgrund till – dessa turistmål. Det fanns förslag på exkursioner
av olika omfattning som resenären kunde göra. De olika städerna och turistmålen i dem beskrevs
oftast objektivt, eller i alla fall någorlunda neutralt, men ibland beskrevs de med ett personligt,
subjektivt utlåtande. I dessa fall är det tydligt vad Beadeker tyckte var värt ett besök och vad som
inte var det och då var rekommendationerna skrivna som ”starka rekommendationer”, och
uttrycktes t.ex. såhär: ”A visit to Elba, which is strongly recommended to the scientific traveller and
the lover of nature…83”. Ibland skrevs rekommendationerna mer ”i förbifarten”: ”The following
churches are also interesting84”. Ett negativt utlåtande, som t.ex. det om Civitá Vecchia, kunde låta
såhär: ”The town contains little that is interesting.85”

För varje ny stad Baedeker ledde besökaren till fanns en beskrivning på var man hittade de bästa
hotellen och restaurangerna, var postkontoret fanns och t.o.m. taxi-taxorna86. Baedeker skrev också
in förslag på hur man skulle planera sin rutt och förslagen på hur man borde planera och resa kunde
t.ex. låta såhär: ”Those who wish to see Arezzo and Cortona and arrive at Perugia in one day, had
better leave Florence in the afternoon or evening and sleep at Arezzo87” Dessutom kunde han väva
in både priser och tider i sina tips:
Arrival. Omnibus to the town (1 fr.) in great request, so that no time should be lost in
securing a seat (no cabs); to the Albergo di Pe- rugia a drive of l/i hr., to the top of the hill
25-30 min. (Before the first bend of the road to the left, a good path to the right ascends to the
town in 20 min.)88
Baedeker placerade även in kartor i böckerna, vid varje ny ort som han rekommenderade för den
resande.

2.1.2 Emil Zilliacus
Diktaren, essäisten och professorn Emil Zilliacus (1878-1961) var en av de som skrev
reseskildringar som inspiration och vägledning för sina samtida – och efterlevande. Hans böcker
83

Baedeker, Central Italy and Rome (1881), s. 13.

84

Baedeker, Central Italy and Rome (1881), s. 16.

85

Baedeker, Central Italy and Rome (1881), s. 7.

86

Baedeker, Central Italy and Rome (1881), s. 21.

87

Baedeker, Central Italy and Rome (1881), s. 37.

88

Baedeker, Central Italy and Rome (1881), s. 46.

26
nämns bl.a. av Lisbeth Stenius i hennes brev till sina föräldrar. Han beskrev platser han besökte med
ord som målar upp tydliga bilder för läsaren. Det blir tydligt att han var välbevandrad i konsthistoria
och Söderns arkitektur.

En av hans reseskildringar heter Italienare och i den beskrev han, som namnet antyder,
människorna i Italien medan konstverken, arkitekturen och omgivningarna lämnades i bakgrunden.
Den första Italienare han lärde känna, under sin första vistelse i Italien var Mariano. Han var deras
betjänt i Florens, i huset de hyrde. Han öppnade sig helt för dem och han blev som en del av
familjen och de fortsatte att hålla kontakten efter att de lämnat Florens: ”Våra relationer med
Mariano blevo icke avbrutna genom vår hemresa. De underhöllos medelst brevväxling, en om inte
tät så i varje fall åtminstone från hans sida absolut regelbunden korrespondens.89” I boken finns
korta utdrag ur något brev och beskrivningar av hur Mariano kommunicerade med dem. Man ser
helt tydligt hur Mariano satte dem högt och hade gjort dem till en självklar del av sin familj.90 Emil
Zilliacus skrev om olika situationer, människor som bemötte honom och hans fru med värme och
öppenhet. Det finns bl.a. en beskrivning av en gatuförsäljare som är bra människokännare och litade
på honom och hans fru utan att ha träffat dem förr. Han gav dem en ring de var intresserade av och
sa att de skulle komma tillbaka nästa onsdag och betala den om de ville ha den91. Emil Zilliacus
förundrade sig över tilliten. Italienarna beskrevs också mer allmänt; hur gästvänliga de är – en
främling som kollar att vinet som säljs till dem har tillräckligt hög kvalité; hur överseende de är då
en engelsman blir full och beter sig ”skränigt” ute bland folk; att de är glada och uppsluppna, utan
att vara skräniga eller råa92. ”Och tjänstvillig och älskvärd som man alltid och överallt är i detta land
följde oss vår interlokutör, en av stationskarlarna, till en gård i närheten.93” En av de händelser som
verkade ha gjort starkast intryck på honom var gästfriheten han fick uppleva under ett möte med en
vinodlare94. Han beskrev den heta eftermiddagen mötet ägde rum och tidpunkten på dagen, som han
kallade dygnets enformigaste och långrandigaste och mest påfrestande tid i södern, och hur snabbt
den hade gått och vilket intryck den lämnat efter sig:

89

Zilliacus, Italienare, s.31.

90

Zilliacus, Italienare, s. 32–33.

91

Zilliacus, Italienare, s. 111–113.

92

Zilliacus, Italienare, s. 47–50.

93

Zilliacus, Italienare, s. 63.

94

Zilliacus, Italienare, s. 135–140.

27
Vad var det som föranlett dessa viltfrämmande män att mot mig uppträda såsom de gjort? All
egennyttig beräkning, all beräkning överhuvud var ju fullständigt utesluten. För dem var jag
en främling som antagligen för första och sista gången råkat förirra mig till deras avlägsna
landsortshåla. [...] Det fanns egentligen ingen annan förklaring än en naturlig vänlighet och
älskvärdhet och en nedärvd känsla av gästfrihetsförpliktelse den där tydligen – efter vad jag
flerfaldiga gånger kunnat röna – starkare levde kvar hos folket än inom de högre
samhällsklasserna, liksom den ju också inom folkliga kretsar på sätt och vis var lättare att
efterkomma och förverkliga.95
I boken Italienare finns också beskrivningar av människomöten som lämnar en dålig eftersmak,
som gatuförsäljare som var oförskämda96, och även en beskrivning och exempel på italienarnas
häftiga temperament97 men dessa exempel försvinner i mängden lovord som öses över det italienska
folket i resten av boken.

Emil Zilliacus andra bok om Italien heter Romerska vandringar : och raster vid vinbrunnar och
vattenfontäner98. I boken guidades läsaren till alla ”måsten”, för en som ville se Rom, med hjälp av
vatten. Han började med att beskriva akvedukterna och deras historia och gick efter det rakt på den
kanske mest kända fontänen i Rom; Fontana di Trevi. Genom att måla upp historien kring fontänen
guidade han läsaren vidare fram längs med många småkällor och avslutade kapitlet vid Fontana dei
Cavalli Marini i Villa Borghese.99 I följande kapitel fortsatte han att beskriva områdena kring Roms
murar, med Tiberns strand och kvarteren vid Vatikanen med st. Peterskyrkan.100 Han fortsatte över
Gianicolos kulle, till Gettot och till Trastevere samtidigt som han undervisade läsaren om
översvämningar som plågat Rom genom historien.101 Hela boken fortsatte i samma stil; han varvade
poetiska beskrivningar av det han hade framför sig med korta fakta om platserna. Beskrivningarna
målade upp en bild som gjorde det verkligt för läsaren. Bland alla dem som inspirerats och använt
sig av den fanns Ellen Rydelius, som nästa kapitel handlar om, och Lisbeth Stenius.

95

Zilliacus, Italienare, s.141–142.

96

Zilliacus, Italienare, s. 113–115.

97

Zilliacus, Italienare, s. 115–118.

Emil Zilliacus, Romerska vandringar : och raster vid vinbrunnar och vattenfontäner (Helsingfors
1924).
98

99

Zilliacus, Romerska vandringar, s.7–35.

100

Zilliacus, Romerska vandringar, s. 39–57.

101

Zilliacus, Romerska vandringar, s. 61–74.

28
2.1.3 Ellen Rydelius
Ellen Rydelius var en journalist, författare och översättare som skapade den moderna svenska
guideboken och kallades i folkmun för Sveriges Baedeker. Hon föddes 1885 i en grosshandlarfamilj
och växte upp som enda barnet. Hon tog en fil. kand. i moderna språk och fortsatte studierna i
Ryssland för att fördjupa sig i det ryska språket. Hon tvingades avbryta sina studier i Ryssland och
tidigt axla ansvaret för sin och moderns försörjning på grund av faderns självmord. Hon sökte sig
till journalistiken och började också översätta Dostojevskijs böcker till svenska. Hon gifte sig, fick
barn och skilde sig efter ett kort äktenskap. Hon tröttnade på livet i Stockholm och flyttade,
tillsammans med sin dotter, till Rom.

Vistelsen i Rom blev början till en ny karriär då två gästande väninnor bad henne skriva en
guidebok över staden. Rom på 8 dagar kom ut 1927.102 Rydelius visade redan i förordet till boken
att hon hade full förståelse för vilken utmaning detta var: ”Denna boks titel är en paradox. Ingen
människa kan se Rom på 8 dagar.” Hon fortsatte senare med att konstatera:
’Rom på 10 år’ skulle vara en sann och vederhäftig titel på en guide, men en sådan bok har jag
inte förutsättningarna att skriva, och jag tror inte titeln är så lyckad ur försäljningssynpunkt,
en visserligen krass, men nödvändig synpunkt. De flesta människor ha nu en gång inte tid att
se Rom på 10 år.103
Det blev den första i en lång serie av guideböcker. Det som var nytt i hennes guideböcker var att
hon koncentrerade sig på hela människan, hon tog med i beräkningen att människor blir trötta,
hungriga och törstiga; måltider och pauser fanns schemalagda i böckerna. Hon beskrev varje dag,
timme för timme, med förslag på hur resenären kunde gå till väga.104 Trots att Ellen Rydelius själv
var en kvinna som reste på egen hand, tog hand om sig själv och sin dotter, och ansåg sig ”ha lika
stor rätt att leva sitt liv som någon man105” så riktade sig inte hennes bok till kvinnor, antagligen ett
val gjort ur försäljningssynpunkt. Kvinnor som var högutbildade var fortfarande ovanligt och

Dag Hedman, Svenskt biografiskt lexikon, Ellen V Rydelius (-Wägner), <https://
sok.riksarkivet.se/sbl/artikel/6275>, 28.11.2019; Carina Burman, Svenskt kvinnobiografiskt
lexikon, Ellen Victoria Rydelius, <www.skbl.se/sv/artikel/EllenRydelius>, 28.11.2019.
102

103

Ellen Rydelius, Rom på 8 dagar (Stockholm 1927), s. 3.

Hedman, Svenskt biografiskt lexikon, Ellen V Rydelius (-Wägner), <https://sok.riksarkivet.se/
sbl/artikel/6275>, 28.11.2019. Burman, Svenskt kvinnobiografiskt lexikon, Ellen Victoria Rydelius,
<www.skbl.se/sv/artikel/EllenRydelius>, 28.11.2019.
104

105

Burman, Vi romantiska resenärer, s. 88.

29
bokmarknaden mansdominerad, konstaterarde Carina Burman, som har skrivit om Ellen Rydelius
och hennes guideböcker.106

En av de första saker jag lade märke till i läsandet av Ellen Rydelius guide från 1927 var hennes sätt
att måla upp en gatubild, och speciellt en ljudbild för läsaren. Hon inledde t.ex. hela första kapitlet
med att beskriva vilka ljud resenären hör från gatan på morgonen107. Beskrivningarna tenderar att
göra att läsaren upplever sig vara på plats. Carina Burman konstaterade: ”Ofta uppmärksammar
Rydelius stadens ljud. De blir en del i målningen av Rom och känns ofta mera påtagliga än de
visuella skildringarna.108” Om reseguiden i övrigt skrev hon: ”Vid mötet med en närmare nittio år
gammal bok väntar man sig att den ska vara föråldrad. Rydelius framställning är dock förvånansvärt
modern.109” Hon konstaterade också att det antagligen hade att göra med att Ellen Rydelius skrev på
ett inbjudande och kamratligt sätt, helt avvikande från de andra guideböckerna – läsaren var en
jämlike som förväntades ha samma grundkunskaper som hon själv. Carina Burman menade att den
vänskapliga tonen var en del av orsaken till hennes framgång med reseguiderna.110

Som en del av sina detaljerade tips i Rom på 8 dagar nämnde hon lämpliga platser att få sig en
matbit sent på kvällen och rekommenderar att man då beställer pizza. ”Det är möjligt att det inte för
framtiden blir er livrätt, men ibland äter man ju mat av etnografiskt intresse”, konstaterade hon.111
Ellen Rydelius böcker var fyllda av skarpsynta iakttagelser och humoristiska inlägg. Hon
förberedde läsarna på att bristande språkkunskaper kunde leda till att resenärer åt samma sak varje
dag – vilket måste vara den enda orsaken till att någon klagade på maten där – och att läsaren inte
ska göra det misstaget att tro att italienarna bara äter pasta. Hon beskrev hur en familj, som var från
en svensk småstad, tvingades åka hem efter en vecka i Rom, för att de – enligt egen utsaga – höll på
att ”dö av svält”.112 Och på samma sätt gjorde vad hon kunde för att förbereda resenären på andra
eventuelle kulturkrockar: ”Svensken, som i sitt land är van vid ordning och strikt punktlighet, blir

106

Burman, Vi romantiska resenärer, s. 88.

107

Rydelius, Rom på 8 dagar, s. 5.

108

Burman, Vi romantiska resenärer, s. 79.

109

Burman, Vi romantiska resenärer, s. 75.

110

Burman, Vi romantiska resenärer, s. 75, 77.

111

Rydelius, Rom på 8 dagar, s.146.

112

Rydelius, Rom på 8 dagar, s. 29.

30
först irriterad, men efter en tid har han vant sig vid denna sydländska oförmåga att beräkna tid113”
och fortsatte med att förklara att resenären snart kommer att veta vad han har att rätta sig efter;
”Italienaren är i många avseenden ett stort barn, han säger ofta ”subito”, ”genast”, och menar någon
gång om en timme114”.

Skandinaviska föreningen – Circolo Scandinavo – var en mötesplats för många konstnärer,
författare och turister. Ellen Rydelius uppmuntrade sina läsare att bli medlemmar så att de kunde få
läsa svenska tidningar och få råd och tips inför sin vistelse i Rom. Föreningen blev viktig för henne
under hennes vistelser i Rom, och hon var under en period svensk suppleant i styrelsen. Ellen
Rydelius ger också utrymme i sin guidebok till Svenska Institutet, som grundades 1925.115

Stadsbilden i Rom förändrades betydligt under Mussolinis tid vid makten. Han såg det som sin
uppgift att göra staden magnifik igen, en plats värdig det romerska imperiet. Medeltida bebyggelse
rensades bort, de antika ruinerna grävdes fram, ytor frilades och gatorna breddades.116 Många gator
försvann och Roms arbetare, som blev utan bostäder, flyttades till nybyggda förorter. Carina
Burman konstaterade att det är svårt för en besökare idag att kunna föreställa sig Rom som det såg
ut före Mussolini.117 ”Alla tider har sitt Rom och alla Romskildrare beklagar att Rom inte längre är
som i deras ungdom.118” Ellen Rydelius var försiktig i sin kritik av Mussolini men i senare upplagor
av Rom på 8 dagar förstår läsaren att förändringarna inte varit positiva.119

De brev Ellen Rydelius skrev till sin svägerska, Elin Wägner, gav ett positivt och energiskt intryck,
trots att hon gick igenom många tunga och svåra perioder, skrev Carina Burman i boken om
Rydelius. Hon var en stor optimist, trots livets svårigheter. Hon var övertygad om att resor gjorde
människor mer öppna och naiva. I slutet av sina memoarer beskrev hon sin livsfilosofi:

113

Rydelius, Rom på 8 dagar, s. 110.

114

Rydelius, Rom på 8 dagar, s. 110.

115

Burman, Vi romantiska resenärer, s. 46–47, 86.

116

Borden W. Painter Jr., Mussolini’s Rome : Rebuilding the Eternal City (New York 2005), s. 2.

117

Burman, Vi romantiska resenärer, s. 154.

118

Burman, Vi romantiska resenärer, s. 44.

119

Burman, Vi romantiska resenärer, s. 156–165.

31
Jag tror att om människorna hade modet att vara sig själva, vara naturliga, öppna för allt det
äkta och betydelsefulla i livet, om de sopade bort konventioner och allt slags utanverk, om de
inte tänkte så mycket på fasad, parad och standard – avskyvärda ord! – så skulle de vara
lyckligare.120
I Rom på 8 dagar filosoferade Ellen Rydelius över vad som utgör Roms tjusning, eftersom ”man
återvänder alltid till Rom, det är vissare än att man återvänder till sin första kärlek”, och hon
konstaterade att de böcker som är skrivna om Rom kan ge människor en viss tillfredställelse – och
hjälpa dem att drömma sig tillbaka – när de är uppe i Ultima Thule.121 Det var bullrigt i Rom, men
det fanns ändå ingen stad som kunde ha så lugn inverkan på ”upprört sinne eller upprivna nerver”,
skrev hon och beskrev hur de ”yttre bullren i centrum” inte betydde något om man mätte det mot
”den inre friden” som uppnås genom konsten och minnen – alltså historien.122 Hon skrev att det
finns skönare städer som är mer ”enhetligt präglade av en kulturepok” men att för den som levt
månader och år i Rom blir staden den plats dit man ständigt återvänder, staden framför alla andra.
Kanske är det så, att alla de döda, som här har diktat, älskat och drömt, som k o m m i t f r å n
skilda länder men alla haft ett gemensamt – kärleken till Rom – lämnat kvar något av det fina
stoff, som själar skapas av. […] … det behöver icke dröja länge, förrän den, som själv är en
novis i kunskapen om Rom, skymtar den djupa sanningen i Goethes berömda ord: Den som
känner Italien och särskilt Rom väl, han blir aldrig mer verkligt olycklig.123
Ellen Rydelius skrev om alla sina favoritplatser i sin guide; ”Allra vackrast är det att se Rom från
Gianicolo strax före solnedgången och sedan dröja en stund för att se ljusen tändas ett efter ett nere i
den värld, som heter Rom.124” Hennes kärleksfulla beskrivningar av Rom påminner om
beskrivningarna i Emil Zilliacus’ bok Romerska vandringar, och Carina Burman påpekar likheter
mellan deras böcker i Vi romantiska resenärer : Med Ellen Rydelius i Rom. Både Emil Zilliacus’
reseberättelser och Baedekers reseguider var hennes inspiratörer och föregångare. Hon har delvis
använt båda böckerna som källa. På några ställen i Rom på 8 dagar verkar det som att hon har haft
Romerska vandringar framför sig eftersom likheterna är så stora, enligt Burman. Baedeker nämner
hon redan i inledningen – även om det är på ett avståndstagande sätt – och i förbifarten senare i
Citatet ur Ellen Rydelius memoarer Leva randigt (Stockholm 1951), hämtat från Burman, Vi
romantiska resenärer, s. 56.
120

121

Rydelius, Rom på 8 dagar, s. 4.

122

Rydelius, Rom på 8 dagar, s. 6.

123

Rydelius, Rom på 8 dagar, s.180.

124

Rydelius, Rom på 8 dagar, s. 14.

32
boken: ”… amerikanska turister, som till varje pris måste avpricka sevärdheterna i sin röda
bok…125”.126 Enligt dottern, Ria Wägner, var Ellen Rydelius alltid på språng och var barnsligt
intresserad av människor och händelser. Ellen Rydelius var som lyckligast när hon var på
upptäcksfärd i någon ny stad.127

2.2 Förberedelser
Inför resan var det viktigt att göra upp en resplan. Reseguiderna stod till tjänst med råd inför
planerandet av resan. Det kanske mest självklara i reseförberedelserna togs upp som ett hjälpsamt
tips i Baedekers guide från 1881: ”The plan of a tour in Italy must of course be framed in
accordance with the object which the traveller has in view128”. När resenären planerade sin resa var
det även viktigt att ta årstider och olika säsonger i beaktande. Om resan företogs vintertid med häst
och vagn behövdes en annan förberedelse än om resan företogs sommartid. Både den kallaste
vintertiden och den varmaste sommartiden kunde innebära stora utmaningar. I reseguideen från
1881 står det att ingen månad av året kan sägas vara absolut ofördelaktig, men månaderna som
rekommenderades var ändå april och maj samt september till november. Om en resenär ändå skulle
resa till Italien i den regniga vintertiden så skulle resenären, om möjligt, tillbringa den i en av de
stora städerna. ”June, July and August, are hardly suitable for a tour” står det, och förklaringen är
hettan; solen som aldrig upphörde att värma, och himlen kunde vara molnfri i många veckor i
sträck.129 Utan möjlighet att undkomma värmen kunde det vara olidligt att resa under de
förhållandena.

Språket var en annan sak resenären behövde ta i beaktande när resan planerades; om man inte kunde
Italienska eller Franska – som kunde räcka till i storstäderna eller längs huvudrutterna – fick man
vara beredd på att betala ’alla Inglese’, alltså en betydligt högre avgift än den egentliga kostnaden,
på t.ex. hotell och restauranger. Dessutom skulle man undvika att avvika från sin på förhand
uppgjorda resplan eftersom det kunde vara svårt att genomföra sådant utan att bli förstådd. I en
Baedeker guide från 1928 rekommenderas resenären att använda sig av någon av de resebyråer som
Den röda boken hänvisar till Baedekers böcker, som var röda. Burman, Vi romantiska
resenärer, s. 64–65; Rydelius, Rom på 8 dagar, s. 36.
125

126

Burman, Vi romantiska resenärer, s. 100–102.

127

Burman, Vi romantiska resenärer, s. 57.

128

Baedeker, Central Italy and Rome (1881), s. xv.

129

Baedeker, Central Italy and Rome (1881), s. xv.

33
finns, om resplanen ändå ska slås fast på förhand130. Om en resenär ville resa fritt till så låga
kostnader som möjligt rekommenderade guiden att resenären lärde sig italienska före resan. Lisbeth
Stenius förberedde sig för sin och makens första resa till Italien bl.a. genom att lära sig italienska131.
I Baedekers guide nämns att även om en resenär inte måste ha ett pass för att resa i Italien så kunde
det vara till hjälp i vissa situationer, t.ex. om resenären ville kvittera ut brev som skickats till
resenären från hemlandet.132Pass och inresevisum krävdes dock till de flesta Europeiska länder, och
resenären behövde ta de olika valutorna i beaktande på ett annat sätt än idag då de som reser i
Europa kan resa med bank- eller kreditkort i fickan.

För en resenär som ville ha ut så mycket som möjligt av sin resa så var det viktigt att ha kontakter
på plats på de orter de skulle tillbringa sin tid, och resenären utrustade sig med de sedvanliga
rekommendationsbreven före resan.133 Elin Danielson-Gambogi hade ett kontaktnät av konstnärer
som hon hade träffat i Finland eller Paris och som antingen vistades eller hade vistats i Italien.
Henry Ericsson fick hjälp med kontakter av sin svåger, Axel Boethius, och när Henry Ericsson var i
Rom hade han tät kontakt med Skandinaviska föreningen och deras medlemmar. Lisbeth Stenius
och hennes man Göran Stenius hade en speciell och priviligerad livssituation på grund av makens
arbete vid Finlands beskickning i Vatikanen där kontakter knöts på representationsplan likväl som
på personligt plan.

2.3 Färdmedel
Val av färdmedel påverkades av resplanen och samtidigt formades resplanen utifrån de begränsade
valen av färdmedel. Ekonomin var en stor faktor i val av färdmedel. Under 1800-talet började
diligenser – eller hästomnibus, som det också kallades – kombineras med tåg för att ta sig fram
långa sträckor på land. Fredrika Bremer nämnde dessa i sina reseberättelser som gavs ut år 1860134.
Under första halvan av 1800-talet stod valet mellan att ta båt från Sverige till södra Italien eller
privat häst och vagn, och hade resenären inte råd med det fick det bli vetturin – hyrd hästdroska

130

Baedeker, Italy : From The Alps To Naples (1928), s. xiii.

131

Lisbeth Stenius, Oss människor emellan (Jyväskylä 1994), s. 78.

132

Baedeker, Central Italy and Rome (Koblenz 1881), s. xv-xvi.

Juvas Marianne Liljas, ’Från pappas lydige Henric : Pedagogiska perspektiv på det tidiga
1800-talets bildningsresande’ Nordic Journal of Educational History 6 : 2 2019, s. 84; Lewan,
Drömmen om Italien, s. 23.
133

134

Bremer, Lifvet i gamla verlden, s. 4–7, 118–120.

34
med kusk – eller apostlahästarna.135 I journalisten och författaren Nils Arfwidssons reseskildringar,
som utgavs 1843, finns en berättelse om hur han hamnade i karantän ombord på en båt som tog
honom från en kolerasmittad stad i Frankrike till Livorno i Italien.136

Per Ulrik Kernell, en svensk kulturprofil, skrev att han helst skulle resa genom Italien på samma sätt
som hemma i Sverige; ”fri oberoende och fullkomligt sin egen herre137”. Tullvisitationerna vid de
många gränserna mellan de italienska staterna gjorde att det blev krångligt. Om resenären ville resa
fritt fanns egentligen bara ett alternativ: att resa med egen häst och vagn, med kusk – men då
kostade en månads resa lika mycket som att bo ett helt år i Rom, och var bara ett alternativ för de
rika. Ett annat alternativ var att gå till fots, och det skulle Kernell gärna göra, enligt de egna
anteckningarna, om det inte vore för risken att bli rånad. Svenskarna var övertygade om att det
fanns en reell risk att bli rånad, eller t.o.m. mördad, längs med de Italienska vägarna, men ingen av
de svenska resenärerna råkade ut för något sådant, skriver Bengt Lewan i Drömmen om Italien.
Kernell valde det billigare, och egentligen enda, alternativet; vetturin. Han skrev om hur långsam
resa det var; ”minst 3 dagar till en Swensk dagsresa138”. Fördelarna med att resa så var att resa, logi
och mat var förmånligt ordnat och så kunde man gå halva vägen för att inte bli uttråkad.
Nackdelarna var risken för dåligt sällskap på resan och att kusken kunde välja dåliga platser för att
övernatta och äta, eftersom de hade gjort överenskommelser på ett sådant sätt som var till fördel för
dem själva. En annan utmaning han nämnde var vädret.139

På 1880-talet togs en tåglinje i bruk som gick från Paris till Rom och hette le Train Bleu140. I slutet
av 1800-talet kunde man åka tåg från Finland till Italien, via st Petersburg och Wien, och Elin
Danielson-Gambogi skriver år 1903 till Victor Westerholm att detta verkar vara det billigaste – men

135

Lewan, Drömmen om Italien, s. 85.

Nils Arfwidsson, Nord och Söder. Strödda anteckningar under resor emellan Avasaxa och
Vesuven åren 1835-1839. Sednare delen (Stockholm 1843), s. 358
136

Per Ulrik Kernell & Christian Stenhammar, Per Ulrik Kernells Anteckningar under en Resa i Det
Sydliga Europa. Utur hans Bref och efterlemnade Dagbok utgifne af C. Stenhammar (Linköping
1825), s. 155.
137

Kernell & Stenhammar, Per Ulrik Kernells Anteckningar under en Resa i Det Sydliga Europa), s.
155.
138

Lewan, Drömmen om Italien, s. 85; Kernell & Stenhammar, Per Ulrik Kernells Anteckningar
under en Resa i Det Sydliga Europa, s. 155-157.
139

140

Burman, Vi romantiska resenärer, s. 60.

35
inte det snabbaste – sättet just då141. Hon skrev om sina planerade resor mellan Finland och Italien i
många olika brev till Victor där hon försökte hitta de bästa alternativen142. Vid sekelskiftet var det
vanligast att ta ångbåt från Helsingfors till Lübeck143 eller från Åbo till Stockholm och sedan vidare
därifrån. I ett brev nämnde Elin Danielson-Gambogi att hon var på Medelhavet, ombord på ångaren
Pollux som skulle ta henne till London. I London skulle hon sedan försöka hitta ett ångfartyg som
skulle ta henne till Helsingfors144. Danielson-Gambogi skrev också om lokala transportmedel i
Italien, t.ex. hur smidigt det kunde vara att ta sig fram med bummeltåg145.

I Baedekerguiden från 1881 står det att det var lätt att hitta tågresor till ett moderat pris, men att
tågen ofta var sena. Det står också att första klass är bekväma – i alla fall så att man står ut med det
– men andra klass ”are inferior to those of the German Railways and resemble the English and
French146”. Med ångbåt kunde resenären ta sig mellan norra Italien och t.ex. Civitavecchia, som
ligger en bit norr om Rom, och även ner till Neapel. Många av resemålen i reseguiden låg långt
ifrån någon järnväg, t.ex. Viterbo, och man måste därför förlita sig på diligenser. Det fanns Corriere
och Diligenza. Corriere var en slags postleverans som hade rum för två eller tre passagerare och var
dyrare än det andra alternativet, Diligenza, som var privata aktörer. Den senare varierade i både pris
och komfort men man hade större frihet då kuskarna kunde vara flexibla och avvika från rutten vid
behov.147 1897 kom ett nytt tillägg i informationen om lokaltrafik i Rom; steam tramways148.

Elin Danielson-Gambogi till Victor Westerholm 16.10.1903, Viktor Westerholm II,
Handskriftavdelningen, Åbo Akademis bibliotek.
141

Elin Danielson-Gambogi till Victor Westerholm 12.11.1895, Viktor Westerholm II,
Handskriftavdelningen, ÅAB.
142

Elin Danielson-Gambogi till Victor Westerholm 25.6.1901, Viktor Westerholm II,
Handskriftavdelningen, ÅAB.
143

Elin Danielson-Gambogi till Victor Westerholm 21.12.1902, Viktor Westerholm II,
Handskriftavdelningen, ÅAB.
144

Elin Danielson-Gambogi till Victor Westerholm 14.3.1898, Viktor Westerholm II,
Handskriftavdelningen, ÅAB.
145

146

Baedeker, Central Italy and Rome (1881), s. xviii.

147

Baedeker, Central Italy and Rome (1881), s. xx-xxi.

148

Baedeker, Central Italy and Rome (Koblenz 1897), s. xvi.

36
1900-talet kom med nya färdmedel, och det syns i de samtida turistguiderna: det dök upp tips för
om man färdades med buss, cykel, motorcykel eller bil.149 I slutet av 1920-talet, blev det allt
vanligare att man istället tog bil med sig ombord på båten till t.ex. Lübeck och sedan fortsatte med
bilen ner genom Europa. Detta var ett färdsätt som Henry Ericsson och hans sällskap använde sig av
på en av de sista Italienresorna.150 Lisbeth Stenius skrev i sin självbiografi att de 1938 tog ångbåt
från Helsingfors till Travemünde, via Reval, och därifrån tåg till Italien151. Det blev en turist-boom
efter Första världskriget, skriver Carina Burman; isoleringen under kriget hade gett européerna en
större reslust och det ökade välståndet i kombination med de tekniska framstegen gjorde det möjligt
för människor att resa. Redan på 1920-talet fanns det internationella flygförbindelser från
Sverige.152 Finland fick sin första civila flygplats 1935, i Artukais i Åbo.153 När Lisbeth Stenius
reste till Rom med barnen, för att möta upp med maken som rest i förväg, tog de flyg till
Stockholm, flyg från Bromma via Malmö till Berlin och sedan tåg från Berlin till Rom. Året var
1942 och tågresan tog 28 timmar.154

Baedeker, Italy : From The Alps To Naples (Leipzig 1904), s. xvii; Central Italy and Rome
(Leipzig 1909), s. xvii; Italy : From The Alps To Naples (1928), s. xvii-xviii.
149

Cristoﬀer H. Ericsson, Henry Ericsson min far (Borgå 2002), s. 129.
I boken står det ”i slutet av 1930-talet”, men detta är inte korrekt eftersom Henry Ericsson avled
1933.
150

151

Stenius, Oss människor emellan, s. 79, 82.

152

Burman, Vi romantiska resenärer, s. 60.

Fakta om Åbo flygplats <https://www.finavia.fi/sv/flygplatser/abo/pa-flygplatsen/fakta>,
19.4.2020.
153

154

Stenius, Oss människor emellan, s. 144–145.

37
3. Tre finländska Italienresenärer
De tre resenärerna som presenteras närmare i den här avhandlingen hade några få saker gemensamt;
de var finländare som av olika anledningar hade en längtan till Italien och alla tre kände människor
som hade rest mellan Finland och Italien. Alla hade bott i Helsingfors, alla pratade svenska och alla
tre skrev brev hem till sina nära och kära. I övrigt var det mycket som skilde dem åt inför deras
resor till Italien. Elin Danielson-Gambogi var redan en etablerad konstnär när hon reste till Italien
första gången, Henry Ericsson reste i första hand dit för att studera konst och Lisbeth Stenius reste
dit på bröllopsresa. Andra gången de reste till Italien hade både Henry Ericsson och Lisbeth Stenius
familjer; den första lämnade familjen hemma och den andra flyttade till Italien med hela familjen.
Elin Danielson-Gambogi var inte gift, men gifte sig senare med en italienare. De reste även under
helt olika perioder och under olika ekonomiska förutsättningar. Elin Danielson-Gambogi verkar ha
haft en kamp med att få ekonomin att gå ihop under hela sin tid i Italien. Henry Ericsson hade fått
ett litet arv efter sin styvfar, som han kunde använda till sin resa, förutsatt att hans fru kunde
försörja sig och sonen under tiden han var borta. Lisbeth Stenius och hennes familj klarade sig bra,
tack vare makens tjänst, och kunde anställa betjänter. Även kommunikationen hem gjordes under
olika förutsättningar för de tre resenärerna, på grund av de olika skeendena, de olika krigen och på
grund av att det helt enkelt hunnit gå lite över 40 år mellan Elin Danielson-Gambogis första resa till
Italien och Lisbeth Stenius’ första resa dit.

3.1 Elin Danielson-Gambogi
Elin Danielson-Gambogi (1861–1919) var en konstnär som var välkänd under sin livstid men som
nästan helt glömdes bort efter sin död. I slutet av 1900-talet återupptäcktes hon och fick
uppmärksamhet mest för sina kontroversiella kvinnoporträtt. Elin Danielson-Gambogi kom inte
från en förmögen familj och hennes far begick självmord när hon var elva år gammal, eventuellt
som en följd av de ekonomiska svårigheter familjen hamnat i. Hennes mamma var mån om att
barnen skulle få en utbildning och gjorde allt hon kunde för att det skulle bli så. 15 år gammal
började Elin Danielson-Gambogi på Finska Konstföreningens ritskola i Helsingfors och fortsatte
sedan vid Adolf von Beckers privatakademi. Hennes begåvning blev tydlig tidigt och åren 1883–
1885 kunde hon, med hjälp av stipendier, studera i Paris. Hon reste till Italien för första gången
1895 och stannade där i fyra månader och återvände dit 1896 efter en kort period i Finland. Hon
besökte hemlandet så ofta ekonomin tillät. Elin Danielson-Gambogi träffade en 13 år yngre man,
den italienska konstnären Raffaello Gambogi, och gifte sig med honom 1898. Hon återvände till
Finland fyra gånger mellan 1907 och 1913, ibland för längre perioder. En gång besökte hon Finland

38
tillsammans med sin make. Efter 1913 återsåg Elin Danielson-Gambogi inte Finland och p.g.a.
Första Världskriget blev kontakten med hemlandet sporadisk under de sista åren av hennes liv. Hon
dog i lunginflammation i Antignano på nyårsaftonen 1919.155

Victor och Hilma Westerholm var två av Elin Danielson-Gambogis bästa vänner. Hon hade
tillbringat några somrar med dem, och andra konstnärer, ute i Önningeby på Åland, och under sina
år i Italien var de några av de människor hon skrev mest flitigt till. Hon började ofta breven med
”mina käraste vänner” eller ”käre Victor” och avslutade ibland med ”tillgivna vännen Elin” och
liknande. Det verkar som att det var till Victor hon gett förtroendet att ha hand om hennes
besparingar i hemlandet och det var också han som hjälpte henne med utställningar hemma i
Finland och kontakter med eventuella köpare och beställare av hennes målningar, bl.a. altartavlan
till Kimito kyrka.156 Det som framkommer av breven visar att hon gav honom stort förtroende, både
med egendomar, att tala för henne och att dela sina svåraste upplevelser och förtroenden med.

I ett brev till Victor Westerholm skrev Elin Danielson-Gambogi om sina planer på att resa till Italien
redan i januari 1895157. I januari 1896 skrev hon ett brev från Florens och berättade att hon var
installerad i sin bostad och att hon inte hade någon eldstad utan fick lov att ha en potta med
glödande kol för att hålla värmen. Bostaden hon bodde i bar tydliga spår efter ”den stora
jordbävningen158” och hon hoppades att hon inte skulle behöva uppleva någon jordbävning under
den tid hon bodde där. Hon bad dem komma och hälsa på och erbjöd sig att visa dem runt – vilket

Konttinen, ’Danielson-Gambogi, Elin’ Biografiskt lexikon för Finland, <http://www.blf.fi/
artikel.php?id=3344>. 29.10.2019; Konttinen, Konstnärspar, s. 94, 101, 106.
Framkommer delvis ur de brev Elin Danielson-Gambogi skrev till sina vänner Victor och Hilma
Westerholm, 15.1.1895 - 17.8.1916, Viktor Westerholm II, Handskriftavdelningen, ÅAB.
155

I brevet beskrev Elin att hon hade målat Kristus med blå mantel istället för röd, eftersom det
stämde bättre överens med hur folk hemma uppfattade det och att Italienarna skulle ha målat
Kristus med röd mantel eftersom det var det vanliga förfaringssättet i Italien.
Elin Danielson-Gambogi till Victor Westerholm, Viktor Westerholm II 22.1.1897, 11.2.1897,
8.3.1897, 12.12.1897, 20.4.1898, Handskriftavdelningen, ÅAB.
156

Elin Danielson-Gambogi till Victor Westerholm 15.1.1895, Viktor Westerholm II,
Handskriftavdelningen, ÅAB.
157

”Den stora jordbävningen” syftar antagligen på den största jordbävningen som hade drabbat
Florens på 400 år. Jordbävningen mätte 5,2 på Richterskalan och det var mest byggnader och
monument som förstördes i Florens, medan också människor skadades och förolyckades i byarna
runtomkring Florens. Hur många som dog uppges inte.
Jordbävningen i Florens, Aftonposten 21.5.1895; Jordbävningen i Florens, Stockholmstidningen
25.5.1895; Jordbävningen i Italien, Hufvudstadsbladet 22.5.1895; Dopo il terremoto di Toscana, La
Stampa 22.5.1895; Jordbäfningarna i Italien, Nya Pressen 31.7.1895.
158

39
de också gjorde, och stannade tre veckor159. Hon nämnde också att hennes hyresvärdinna var
älskvärd.160 Hon trivdes bra och beskrev sin värdinna – och hennes dotter – som välmenande och
söt. ”De förklara allt emellanåt sin kärlek till mig; som ni hör är förhållandet oss emellan mycket
godt, lugnt och fredligt är här även på allt möjligt sätt.”161 Ibland beskrev hon det sköna vädret, de
sköna omgivningarna, hur billigt det var att leva där, hur härligt Italien och människorna där var,
men hon skrev också om svårigheter med ekonomin, det hårda livet för konstnärer i Italien, hur hårt
landet drabbades om skörden slog fel och senare om svårigheterna när posten inte kommer fram
som den skulle.162

Under sin första tid i Italien hade Elin Danielson-Gambogi ett förhållande med den norska
skulptören Gustav Vigeland163. I juni 1896 berättade hon att hon flyttat till Antignano och började
efter detta nämna en viss italiensk målare som hon blivit bekant med. Hon brukade måla
tillsammans med honom och kallar honom till en början ”en duktig kamrat”.164 Mannen hon träffat
var Raffaello Gambogi. Elin Danielson-Gambogi berättade också om att hon umgicks en hel del
med mannen och en annan italienare och att de lärt henne att ”åka velociped”165. I breven till Victor
hörde det till ovanligheterna att hon beskrev italienarna eller berättade att hon umgicks med dem,
men när hon skulle gifta sig med Raffaello Gambogi beskrev hon hans familj och hur de tagit emot
henne med öppna armar. De hade skrivit flera brev till henne redan innan de hade hunnit träffas.166
Elin Danielson-Gambogi skrev att hon hade kämpat emot sina känslor för den här mannen, dels
Elin Danielson-Gambogi till Victor Westerholm 19.1.1896, Viktor Westerholm II,
Handskriftavdelningen, ÅAB. Riitta Konttinen, Ulla Savojärvi, Elin Danielsson-Gambogi
(Tavastehus 1995), s. 160.
159

Elin Danielson-Gambogi till Victor Westerholm 19.1.1896, Viktor Westerholm II,
Handskriftavdelningen, ÅAB.
160

Elin Danielson-Gambogi till Victor Westerholm i slutet av mars 1896, Viktor Westerholm II,
Handskriftavdelningen, ÅAB.
161

Elin Danielson-Gambogi till Victor Westerholm 19.1.1896, 22.6.1896, 19.7.1896, december
1896, 22.1.1897, 14.3.1898, 20.4.1898, 17.4.1899, 9.9.1900, 10.11.1903, november 1903 (nr.
142a-c), 31.8.1905,27.1.1906, 24.2.1909, 15.4.1912, 27.1 1916, 9.5.1916, Viktor Westerholm II,
Handskriftavdelninhgen, ÅAB.
162

163

Konttinen, Konstnärspar, s. 99.

Elin Danielson-Gambogi till Victor Westerholm 22.6 och 19.7 1896, Viktor Westerholm II,
Handskriftavdelninhgen, ÅAB.
164

Elin Danielson-Gambogi till Victor Westerholm långfredagen 1897, Viktor Westerholm II,
Handskriftavdelningen, ÅAB.
165

Elin Danielson-Gambogi till Victor Westerholm 23.10 1897, Viktor Westerholm II,
Handskriftavdelningen, ÅAB.
166

40
p.g.a. åldersskillnaden, och hon bad vännerna att inte berätta nyheten om bröllopet till folk hemma
eftersom hon var rädd att hennes släktingar och vänner skulle försöka prata henne tillrätta. Det
visade sig att det ändå inte var lätt att få alla papper i ordning för att kunna gifta sig, bl.a. måste
påven ge tillstånd då Elin Danielson-Gambogi inte var katolik, och hon måste vänta på olika
dokument från Finland.167

Hennes arbete – målningar hon höll på med, engagemang i olika utställningar och försäljning av
tavlor – var det som oftast ventilerades i hennes brev till Victor Westerholm. Hon skrev om vilka
tavlor hon ville ha med på utställningarna, om transporter och ekonomi runt tavlorna, kommentarer
om Victor Westerholms tavlor – och gratulationer när han sålt något eller annars lyckats bra, åsikter
om olika tavlor –andras verk – som ställdes ut och tankar om utställningarna i sig.168 Många av Elin
Danielson-Gambogis brev handlade också om att hon ville veta hur det var med alla vänner i
hemlandet och hon berättade om vilka finländare hon träffade och umgicks med i Italien, t.ex.
Pekka Halonen och hans fru, Hanna Rönnberg och Dora Wahlroos. Även konstnärsparet Eva
Topelius-Acke – som var dotter till Zacharias Topelius – och svensken J.A.G. Acke hörde till
bekantskapskretsen i Florens, och hon nämnde att hon hört att Jean Sibelius var där just nu; ”…
många stiliga nordbor vväntas hit i dagarna…” skrev hon till Victor Westerholm.169 Dock påpekade
hon att hon inte umgås mycket med de många finländska och skandinaviska konstnärerna som rörde
sig i Florens under den här tiden170. När Elin Danielson-Gambogi och Raffaello Gambogi under en
kort period bodde i Rom skrev hon att det fanns många skandinaver och många finnar i Rom och att
skandinaviska föreningen var aktiv. Hon konstaterade att Rom var dyrt och att hon inte fick mycket
arbete gjort då det gick tid till så mycket annat.171 Många år senare skrev hon också att hon träffat
Sigrid af Forselles som trivs så bra i Florens att hon inte ens vill hälsa på i Finland: ”Ja hon hör till
Elin Danielson-Gambogi till Victor Westerholm, Viktor Westerholm II 23.10.1897,
Handskriftavdelningen, ÅAB.
167

Elin Danielson-Gambogi till Victor Westerholm 2.11.1896 (2 st.), 22.1.1897, 11.2.1897,
8.3.1897, 11.3.1897, långfredagen 1897, 12.12.1897, 20.4.1898, 17.2.1899, 2.5.1899, 8.4.1900,
10.4.1900, 17.4.1900, 29.5.1900, 27.10.1900, 22.4.1901, 2.6.1901, 20.3.1902, 2.4.1902,
15.4.1902, 21.12.1902, 3.3.1903, 24.7.1903, 17.8.1903, 16.10.1903, 25.1.1904, 11.4.1904,
7.9.1904, 7.3.1906, 15.4.1906, 11.9.1906, 31.10.1906, 26.11.1908, 17.1.1913, 8.2.1914, 1.2.1915,
14.3.1915, 27.1.1916, 21.6.1916, Viktor Westerholm II, Handskriftavdelningen, ÅAB.
168

Elin Danielson-Gambogi till Victor Westerholm slutet av mars 1896, 22.1 1897, 29.5 1900,
27.10 1900, 22.4.1901 Viktor Westerholm II, Handskriftavdelningen, ÅAB.
169

Elin Danielson-Gambogi till Victor Westerholm 11.3.1897, Viktor Westerholm II,
Handskriftavdelningen, ÅAB.
170

Elin Danielson-Gambogi till Victor Westerholm 3.1.1904 Viktor Westerholm II,
Handskriftavdelningen, ÅAB.
171

41
dem som helt och hållet vant sig från Finland och dess förhållanden. Der har hon nu sin dyra villa
på Brändö, som endast ger henne årliga utgifter - den är hon nu speciellt nöjd med”. Och fortsatte
med att nämna en ung skulptör Aaltonen172 ”eller vad han nu hette”, som hade sin ateljé bredvid
Sigrids.173 Andra finländska konstnärer som under kortare eller längre perioder vistades i Florens,
och som Elin träffade, var Ellen Thesleff, Helena Westermarck, Beda Stjernschantz, Axel Gallén,
Magnus Enckell, Hugo Simberg och Victor Malmberg och hans hustru. Och när Elin DanielsonGambogi skulle gifta sig med Raffaello Gambogi firade hon, tillsammans med de sistnämnda, det
kommande äktenskapet– i hans frånvaro eftersom han rest i förväg för att göra de sista
förberedelserna för bröllopet.174

Elin Danielson-Gambogis äktenskap med Raffaello Gambogi verkade till en början lyckligt, trots
ekonomiska svårigheter, och de trivdes med att leva och arbeta sida vid sida och de hade också en
del framgångar i yrket.175 Dock verkade Elin Danielson-Gambogi ha mer framgång än Raffaello
Gambogi och han hade svårt att få någon tavla såld. Hon skrev: ”…man får nog hålla hårt i fyrkarna
när man händelsevis får tag i dem.176” I Elin Danielson-Gambogis brev till Victor Westerholm
märktes en tydlig förändring i juni 1901. Elin Danielson-Gambogi verkade tyngre och nästan
deprimerad. Hon skrev att hon hade haft det tufft men vill inte säga varför. Hon avslöjar att det
handlade om ett förtroende som svikits och ansåg att hon rådde för det själv eftersom hon hade litat
på fel person. Orsaken var att Raffaello Gambogi hade haft ett förhållande med Elin DanielsonGambogis goda vän Dora Wahlroos, som hade bott hos dem flera månader.

Raffaello han viste ej huru han skulle reda sig här och skrev sådana vackra bref om sin
aktning och kärlek till mig. Påstod att han ej alltid är riktigt normal och deraf alla ledsamheter.

Den unge skulptören Aaltonen var högst antagligen Aarre Aaltonen (1889-1980), som
studerade vid Accademia di Belli Arti i Florens 1912-1913 och 1920.
’Aarre Aaltonen’, Kuvataiteilijamatrikkeli, Suomen Taiteilija Seura <https://kuvataiteilijamatrikkeli.fi/
taiteilija/aarre-aaltonen>. 9.11.2019.
172

Elin Danielson-Gambogi till Victor Westerholm 17.1.1913, 22.4.1901 Viktor Westerholm II,
Handskriftavdelningen, ÅAB.
173

174

Konttinen, Konstnärspar, s. 99.

Elin Danielson-Gambogi till Victor Westerholm, 14.3.1898, 17.2.1899, 10.4.1900, 29.5.1900,
Viktor Westerholm II, Handskriftavdelningen, ÅAB.
175

Elin Danielson-Gambogi till Victor Westerholm, 2.6.1901, Viktor Westerholm II,
Handskriftavdelningen, ÅAB.
176

42
Ja, det har ju alltid varit hans ursägt då han har gått för långt. Nog är han nu äfven en helt
annan menniska igen, men jag är ej densamma jag varit.177

Under samma period började hon skriva sådant som tydde på att Raffaello Gambogi ville begränsa
hennes rörelsefrihet och inte ville att hon längre skulle resa utan honom och vägrade att underteckna
de papper som behövdes för att hon skulle få ett pass när hon ville resa till Finland för att vila upp
sig, så hon valde att resa på det sätt hon kunde utan pass; med ångbåt till London och sedan båt
därifrån till Helsingfors. Hon tyckte att den långa resan gav henne ett bra tillfälle att vila och skrev:
”… jag har ju blifvit så ynklig krukig och svag”. Hon skrev att hon såg fram emot att träffa dem –
Victor och Hilma Westerholm – trots att hon hade jobbiga saker att prata om och att hon så när hade
tappat modet på grund av alla ledsamheter, ”och det hade ju varit det bedröfligaste av allt”.178
Affären hennes man hade haft tog hårt på henne och hon återkom till detta i sina brev under ett par
år och skrev om hur svårt det var för henne att bli kvitt giftet Dora Wahlroos gett henne trots att hon
försökte. Hon avslutade ett av breven: ”Lefven väl och hafven det godt – jag sjelf kan mera alldrig i
lifvet befinna mig väl”.179 Hon var bedrövad över sitt privatliv och ville inte berätta sanningen för
människor i Finland, då hon var hemma på besök, eftersom det var för smärtsamt180. Efter att ha
övervägt skilsmässa, för att, som Elin Danielson-Gambogi skrev till Hilma Westerholm, ”oärlighet
är roten till allt ont – jag inser det allt klarare för vart ögonblick jag lever”181, landade hon ändå i att
hon skulle stanna hos maken. Hon skrev att hon kände att hon inte kunde lämna honom eftersom
han kämpade med mental ohälsa och att hon trodde att hon skulle vara orsaken till hans undergång
”moraliskt och materiellt” om hon gav sig av182.

I Elin Danielson-Gambogis brev kan man se att hon gärna hade haft sina kära vänner nära. Hon
skrev om sin saknad och hur hon hoppades att de skulle kunna träffas snart, antingen hemma i
Elin Danielson-Gambogi till Victor Westerholm 15.4.1902, Viktor Westerholm II,
Handskriftavdelningen, ÅAB.
177

Elin Danielson-Gambogi till Victor Westerholm 2.6.1901, 25.6.1901, 15.4.1902, 21.12.1902,
Viktor Westerholm II, Handskriftavdelningen, ÅAB.
178

Elin Danielson-Gambogi till Victor Westerholm 16.10.1903, 31.10.1903, Viktor Westerholm II,
Handskriftavdelningen, ÅAB.
179

Elin Danielson-Gambogi till Victor Westerholm 17.8.1903, Viktor Westerholm II,
Handskriftavdelningen, ÅAB.
180

181

Konttinen, Konstnärspar, s. 104.

Elin Danielson-Gambogi till Victor Westerholm 25.1.1905, 31.8.1905, Viktor Westerholm II,
Handskriftavdelningen, ÅAB.
182

43
Finland eller i Italien. Ibland verkade de ha planer på att träffas men oftast blev dessa möten inte
av.183 Hon bad dem, många gånger, att komma och hälsa på och även att de skulle bosätta sig i
närheten. När Victor och Hilma Westerholm fick sin första dotter var hon glad för deras skull men
konstaterade hon att de rotar sig fastare och fastare så om de ska kunna träffas så är det hon själv
och hennes man som måste sätta sig i rörelse.184 Förutom att hon skrev om relationen till sina
vänner, och att hon ofta ville höra hur vänner och bekanta hade det därhemma, skrev hon också om
sådant som gjorde henne ledsen och upprörd. Hon beskrev hur svårt det var för henne då Raffaello
Gambogi var så dålig på att sköta affärer och senare om hennes sorg över hans mentala ohälsa185.
De nämnda problemen började dyka upp i breven under deras äktenskapskris. Ett exempel på sådant
som gjorde henne mera arg än ledsen, och som hon i olika repriser tog upp i sina brev, var att hon
hade hört att någon baktalade henne hemma i Finland och spred rykten om henne. Hon bad sina
vänner att inte avslöja något för ryktesspridarna som kunde leda till mer skvaller. De två hon hade
mest problem med var Hanna Rönnberg, under de första åren hon bodde i Italien, och kaptenskan
Malmberg, i samband med Elin Danielson-Gambogis och Raffaello Gambogis
äktenskapsproblem186. Om kaptenskan Malmberg skrev hon:

… Nog har […] kaptenskan Malmberg […] åsamkat mig så stora obehag och ledsamheter
genom sin brist på finkänsla som hon ådagalagt genom sitt simpla vis att sprida ut vad hon
under den svåra kris jag genomgick, fick inblick i. Och då hennes uppfattning tycks vara så
simpel och rå i sådana angelägenheter och dessutom den förvrängning som tillkommer när en
dylik sak cirkulerar från person till person, så är det nu verkligen en härlig soppa som blivit
kokad af alltsamman.187

Elin Danielson-Gambogi till Victor Westerholm 11.10.1895, 12.11.1895, 22.5.1897, 17.2.1899,
2.5.1899, 20.12.1899, vårvintern 1900 (nr. 117a-b), våren 1900 (nr. 118), 22.4.1901, 31.5.1905,
27.1.1906, 24.2.1909, 17.1.1913, Viktor Westerholm II, Handskriftavdelningen, ÅAB.
183

Elin Danielson-Gambogi till Victor Westerholm 3.5.1895, 14.3.1898, 8.7.1898, 8.4.1900,
17.4.1900, 9.9.1900, 25.6.1901, 2.8.1901, 15.4.1902, 26.12.1903, 3.3.1903, 22.11.1903, Viktor
Westerholm II, Handskriftavdelningen, ÅAB.
184

Elin Danielson-Gambogi till Victor Westerholm 25.1.1904, 31.5.1905, 2.10.1905, 27.1.1906,
Viktor Westerholm II, Handskriftavdelningen, ÅAB.
185

Elin Danielson-Gambogi till Victor Westerholm långfredagen 1897, 20.12.1899, 29.5.1900,
21.12.1902, 24.7.1903, 16.10.1903, november 1903 (142a-c),
Viktor Westerholm II,
Handskriftavdelningen, ÅAB.
186

Elin Danielson-Gambogi till Victor Westerholm 16.10.1903, Viktor Westerholm II,
Handskriftavdelningen, ÅAB.
187

44
Elin Danielson-Gambogi kunde skriva rakt och tydligt med sina nära vänner, det i hennes brev finns
inget som tyder på att hon höll tillbaka. Det sista brevet från henne till Victor Westerholm är daterat
17 augusti 1916 och i det brevet gratulerar hon dem till sonen Thorstens äktenskap188. Victor
Westerholm dog i november 1919 i lunginflammation, precis som Elin Danielson-Gambogi lite
över en månad senare.189

I slutet av 1800-talet höll Italien på att ta platsen som favoritmål från Paris bland konstnärerna. Elin
Danielsson-Gambogi bestämde sig för att resa dit via Berlin, på Axel Galléns uppmaning.190 Innan
Elin Danielsson-Gambogi reste till Italien skrev hon till Victor Westerholm att hon vill se Italien i
sin höstprakt och se fruktrikedomen, och en tydlig frustration över att aldrig komma iväg gav sig till
känna i brevet.191 Konstnärer sökte sig ofta till Italien, och andra sydliga länder, på jakt efter ljuset i
södern eller romantiken. I Italien var det antingen det eller helt enkelt antiken eller det klassiska
man ville få tag på som konstnär. Elin Danielsson-Gambogi hade varit intresserad av ljus i alla
former sedan första halvan av 1880-talet och ljuset i Italien var helt annorlunda än ljuset i Norden
och krävde en del anpassning. Förändringen i ljuset i hennes tavlor är märkbara från den här
tiden.192

Min uppfattning om Elin Danielsson-Gambogi är att hennes längtan till Italien låg ännu djupare än
längtan efter ljuset – i alla fall om vi menar det ytliga, synliga ljuset. Det var som att hon kom till liv
på ett annat sätt när hon var i Italien. Hon kände sig hemma och mera som sig själv där, trots olika
svårigheter hon stötte på; ekonomiska svårigheter, sjukdom och en otrogen make. I ett citat av Elin
Danielsson-Gambogi som Ulla Savonjärvi tagit upp i boken Elin Danielsson-Gambogi skriver
Danielsson-Gambogi om sin längtan till södern och om hur hon ”harmoniseras” mera med naturen
och folks temperament i Italien än hemma i Finland, och att hennes rötter blir mer och mer rotade i

Elin Danielson-Gambogi till Victor Westerholm 17.8.1916, Viktor Westerholm II,
Handskriftavdelningen, ÅAB.
188

Aimo Reitala, ’Westerholm, Victor’, Biografiskt lexikon för Finland, <http://www.blf.fi/
artikel.php?id=4160>. 5.5.2020; Konttinen, ’Danielson-Gambogi, Elin’, Biografiskt lexikon för
Finland, <http://www.blf.fi/artikel.php?id=3344>. 11.11.2019.
189

190

Konttinen & Savojärvi, Elin Danielsson-Gambogi, s. 156.

Elin Danielson-Gambogi till Victor Westerholm 21.10.1895, 12.11.1895, Viktor Westerholm II,
Handskriftavdelningen, ÅAB.
191

192

Konttinen & Savojärvi, Elin Danielsson-Gambogi, s. 161.

45
Italien193. Det finns tecken på en konflikt hemma i Finland194, som hon antagligen ville komma
undan. Det är svårt att veta om längtan till Italien började med ett behov av att fly konflikten eller
om konflikten bara gjorde att hon kom iväg snabbare, om det alls hänger ihop eller bara råkar
sammanfalla.

Mitt källmaterial visar att Elin trivdes i Italien, hon tog lätt till sig italienarna – även om hon under
perioder nästan uteslutande umgicks med nordbor som befann sig i trakterna kring Florens – och
hon gjorde Italien till sitt hem. Hon längtade efter sina nära och kära hemma i Finland, men de enda
gångerna hon pratade om att flytta hem var under den tyngsta perioden av hennes äktenskap, när
hon ville komma undan det som gjorde ont.

3.2 Henry Ericsson
Konstnären, grafikern och formgivaren Henry Ericsson (1898-1933) var son till en rysk löjtnant,
med svensk bakgrund, som dog bara ett år efter sonens födelse. Efter fadern, Alexander Ericssons,
död drev Henry Ericssons svenska mamma, Valeriana Aspling, en sybehörsaffär i S:t Mickels för att
försörja sig och barnen, men gifte sig senare med en apotekare, Adriel Vatanen. I och med
äktenskapet tryggades barnens uppväxt och utbildning. Henry Ericsson inledde konstnärsstudier i
Helsingfors som 17-åring och studerade tills kriget kom i vägen. Han gifte sig 1919 med
guvernörsdottern Maria Dolores Louisa Björnberg, kallad Quita och de fick en son, Christoffer,
1920. Genom Quita Björnberg-Ericssons stora släkt fick han kontakt med många intellektuella och
konstnärer och han uppskattades av många. Bland dessa fanns systrarna Ellen och Gerda Thesleff,
Axel Boethius och Louise Lybeck. Under det tidiga 1920-talet fick Henry Ericsson en del
uppmärksamhet internationellt och det blev även synligt i den inhemska pressen.195 Han reste till
Italien flera gånger under 20-talet och bodde och studerade tidvis där. Åren före sin död ansågs han
en av Finlands mest lovande unga konstnärer. Han omkom, tillsammans med sin fru och två vänner,
i en bilolycka 1933.196

193

Konttinen & Savojärvi, Elin Danielsson-Gambogi, s. 155.

194

Konttinen & Savojärvi, Elin Danielsson-Gambogi, s. 156.

195

Ericsson, Henry Ericsson min far, s. 42.

Ericsson, Henry Ericsson min far, s.11–13, 23–26, 37, 47–50, 59, 175–177; Erkki Anttonen,
’Ericsson, Henry’, Biografiskt lexikon för Finland, <http://www.blf.fi/artikel.php?id=7916>.
12.11.2019.
196

46
Henry Ericsson gav sig av på en bildningsresa i Europa 1921, till Spanien och Italien, med hjälp av
ett litet arv efter styvfadern som avlidit i en olycka. Det som lockade honom mest med Italien, inför
hans första resa, var att få uppleva naturen och miljön, och de städer han riktade in sig på var i
första hand Florens och Rom197. Quita Björnberg-Ericsson stannade hemma och försörjde sig själv
och sonen under tiden. Efter en månads avstickare till Paris och ett par veckors vistelse i Spanien
med Quita Björnberg-Ericssons släkt landsteg han 30 maj i Genua – ”den första av många
konstnärligt viktiga inresor” – och han såg många platser i Italien under vägen till Rom där han sin
första resa stannade endast tre dagar. I biografin står det såhär om hans resa i Europa: ”Paris
attraherade såsom ett magiskt namn, men Italien och särskilt Rom med omgivningar – campagnan
och bergen – blev för honom ett annat hemland, som han längtade till från hemlivets vardag.198”
Lite över ett år senare, i november 1922, var han tillbaka i Rom för ett halvt år – Quita BjörnbergEricsson och Christoffer Ericsson anslöt sig till honom i Rom i februari 1923. Han hade siktet på att
skaffa sig utbildning i muralmåleri hos specialisten och professorn Venturini-Papari. Efter ett
avbrott på ca 9 månader, då hela familjen var på andra platser i Italien och nästan ett halvt år i Paris,
återvände familjen hem och han till Rom för några månader. 199

Henry Ericssons första brev till sin fru, Quita Björnberg-Ericsson, från Italien skrev han under sin
första resa dit, 1921. Brevet innehöll bl.a. en skiss över utsikten från Henry Ericssons hotellrum i
Sienna och det var det enda från Italien under den resan och som hittas i arkivet200. Vissa perioder
skrev han ofta till Quita Björnberg-Ericsson, när de var åtskilda, men under andra perioder kunde
det gå en månad innan han hörde av sig. Sin andra vistelse i Italien skrev han brev – eller kort –
hem ungefär varannan dag. Henry Ericsson verkade inte speciellt imponerad av Rom eller
italienarna. I sina brev till sin fru skrev han: ”Ännu tycker jag inte om Rom. Förfärligt bullersamt”,
och han fortsatte med att säga att han trodde att han måste vara i Rom länge innan han skulle börja
tycka om det. Dessutom tyckte han att människorna var så eleganta så att han kände sig som en
stråtrövare.201 I ett annat brev skrev han att italienare var opålitliga och inte lämpliga till att ta hand

197

Ericsson, Henry Ericsson min far, s.47.

198

Ericsson, Henry Ericsson min far, s.48.

199

Ericsson, Henry Ericsson min far, s. 47–50, 59.

Henry Ericsson till Quita Björnberg-Ericsson 26.6.1921, Björnberg-Ericsson, Quita II,
Handskriftavdelningen, ÅAB.
200

Henry Ericsson till Quita Björnberg-Ericsson 11.12.1922, Björnberg-Ericsson, Quita II,
Handskriftavdelningen, ÅAB.
201

47
om barnen; detta hade han hört av sin tyska städerska. Dessutom hade han blivit dåligt bemött på
banken och klagade över det: ”Rom var förstört för ett par dagar”. Han konstaterade att han
fortfarande inte gillade Rom speciellt bra, att han inte hade hittat det han sökte efter; romantiken –
vilken han ett par år senare skrev att han hittade i Anticoli Corrado.202 Under vistelserna i Rom
verkade han inte ha umgåtts med italienare alls, utan hade mest kontakt med människor via
Skandinaviska föreningen. Detta kan ha berott på svaga språkkunskaper203. Ett undantag nämndes,
då han skriver om en änka han och hans familj ska hyra lägenhet av och hur hon och hennes vän
redan ser dem som sin familj.204

Henry Ericsson började ofta sina brev till Quita Björnberg-Ericsson med ”min käraste”, eller något
liknande och skrev ibland mer detaljerat om deras kärlek till varann, och han skrev om hur mycket
han längtade efter henne och sonen och hur skönt det ska bli att komma hem till dem. Vid några
tillfällen berättade han hur jobbigt det kunde kännas när han väntade på brev och det inte kom något
den dagen och hur högtidligt det kändes när han hade fått brev och skulle öppna dem. Vid ett par
tillfällen verkar han behöva lunga ner frun som oroar sig för att han flirtar med andra kvinnor, men
det verkar inte ha varit ett stort problem.205

När det gäller Henry Ericssons vistelser i Italien framkommer det inte, i breven till hans fru, om han
hade böcker till inspiration och hjälp eller varifrån han fick idéer och tips. I biografin om honom,
Henry Ericsson. Min far, kommer det däremot fram att han på olika platser besökt traditionella
turistmål och det tyder på att han hade någon slags guide han följde. I boken står det att han köpt
litteratur för att lära känna Rom, men det framkommer inte vilken. I Toscana hade han besökt
sevärdheter som syskonen Thesleff tipsat honom om och han fick, under alla sina resor i Italien,
hjälp med tips och kontakter av sin svåger, Axel Boethius; föreståndare för Svenska
Rominstitutet.206 Christoffer H. Ericsson skrev att vintern 1923 blev en målmedveten introduktion
till staden Rom för Henry Ericsson. Före det hade han, i förhållande till staden, mest drivit omkring
Henry Ericsson till Quita Björnberg-Ericsson 16.12.1922, 2.4.1924, Björnberg-Ericsson, Quita
II, Handskriftavdelningen, ÅAB.
202

203

Ericsson, Henry Ericsson min far, s.57 och 59.

Henry Ericsson till Quita Björnberg-Ericsson 24.12.1922, Björnberg-Ericsson, Quita II,
Handskriftavdelningen, ÅAB.
204

Henry Ericsson till Quita Björnberg-Ericsson 1.1.1923, 24.3.1924, 26.3.1924, 30.3.1924,
8.4.1924, 5.4.1924, 11.4.1924, Björnberg-Ericsson, Quita II, Handskriftavdelningen, ÅAB.
205

206

Ericsson, Henry Ericsson min far, s.49.

48
som en turist utan mål. Han hade köpt böcker, innan och under resan, och bland dem fanns Henrik
Schücks Rom, en vandring genom seklerna i två band. Urvalet böcker visar, skrev C. H. Ericsson,
att antiken inte verkar ha intresserat Henry Ericsson utan att han istället fångades av renässansen
och barocken ”med dess effektsökeri”.207

Henry Ericsson spenderade två olika perioder i Anticoli Corrado208, en bergsby i närheten av Rom.
När han skrev till sin fru beskrev han sin upplevelse med helt andra ord än när han skrev brev från
Rom. Efter första hela dagen i byn skrev han: ”Jag har aldrig någonsin känt mig så väl till mods
som här… […] …folk hälsar vänligt på en där man går.” Och senare i samma brev skrev han att han
kanske aldrig skulle komma därifrån om inte hon och sonen väntade där hemma och fortsatte: ”Då
jag på morgonen slår upp mitt fönster – ser hela denna obeskrivliga skönhet är det så att det
spränger i bröstet – det är jorden sådan den skapades.”209

Om sitt arbete i Anticoli Corrado skrev Henry Ericsson: ”… större arbetsro än vad jag får här tror
jag är omöjligt att uppbringa annorstädes i världen. Klockan existerar inte.” Han berättade att
modeller var lätta att hitta – invånarna i byn ställde gärna upp. Hans arbete verkar ha gått på
högvarv i den inspirerande miljön och han skrev att han aldrig sett ”en plats mer gjord för att arbeta
i” och att han hade så mycket han ville göra att det kändes som att han skulle sprängas210. ”Jag har
aldrig i mitt liv arbetat så intensivt, aldrig haft huvudet så fullt av olika idéer som jag ville sätta på
duk som nu211.” Han beskrev olika målningar han höll på med, t.ex. brunnskvinnor, som han hade
arbetet med flera dagar och som han hade börjat om med flera gånger.212 Det var inte alltid lätt att
bo och arbeta i Anticoli Corrado; han bodde enkelt, i ett rum utan uppvärmning, tvättrummet
207

Ericsson, Henry Ericsson min far, s.49 och 57.

Anticoli Corrado – ca. 60 km nordöst om Rom – var en uppskattad bergsby bland nordiska
konstnärer. Invånarna i byn, tillsammans med den genuina rekvisitan – boskap, hus,
arbetsredskap – ställde gärna upp som modeller för konstnärerna för en ersättning, vilket i sin tur
gjorde att konstnärerna utgjorde en speciell födkrok för byn. Ericsson, Henry Ericsson min far,
s.64 och 65.
208

Henry Ericsson till Quita Björnberg-Ericsson 11.3.1924, Björnberg-Ericsson, Quita II,
Handskriftavdelningen, ÅAB.
209

Henry Ericsson till Quita Björnberg-Ericsson 15.3.1924, Björnberg-Ericsson, Quita II,
Handskriftavdelningen, ÅAB.
210

Henry Ericsson till Quita Björnberg-Ericsson 19.3.1924, Björnberg-Ericsson, Quita II,
Handskriftavdelningen, ÅAB.
211

Henry Ericsson till Quita Björnberg-Ericsson 24.3.1924, 26.3.1924, Björnberg-Ericsson, Quita
II, Handskriftavdelningen, ÅAB.
212

49
saknade både tak och en av väggarna, och vattnet måste bäras in. Dessutom saknades avlopp. Då
det endast fanns en enkel vedeldad spis – en grop för glödande kol som krävde en hel del
skicklighet och bestyr för att kunna användas – att tillreda maten på så valde Henry Ericsson, och
många andra konstnärer, att äta ute. Det var möjligt då maten var förmånlig uppe i bergsbyn, där
inga regelrätta turister fanns.213 De negativa sidorna med och svårigheterna i Anticoli Corrado,
under hans två vistelser där, beskrev han i några av sina brev; ateljén var blöt på morgnarna
eftersom det ofta regnade och han skrev att regnet hade tagit mycket av hans dyrbara tid. Det var så
kallt att han , enligt egen utsago, nästan frös fingrarna av sig. ”Vad jag hatar det här ständiga plasket
& droppandet! Det är på sin plats i H:fors i november ma qui!214”215

Henry Ericsson umgicks med andra utländska konstnärer i Anticoli Corrado och han lärde sig
mycket av en del av dem.216 En av de personer han skrev om till Quita Björnberg-Ericsson var
Charles Eyck från Nederländerna och han berättade att han lärt sig mycket tekniskt av hur Charles
Eyck217 målar och tecknar, att han är en av de mest briljanta tecknare han sett men att han inte har
någon aning om färg218:

Han beräcknar varje linjes förhållande till de övriga – och varje ytas placering och
förbehandling. Det gjorde jag ej förut – nu har jag observerat att man på så sätt mycket
snabbare uppnår resultat än på mitt gamla –att först undermåla hela duken219.

Han nämnde också en amerikansk konstnär som han kallar Willson och skrev att han blev chockad
när han såg Willsons arbete: ”Han är nog en av de verkligt stora artister jag någonsin sett.” Han
213

Ericsson, Henry Ericsson min far, s.131.

Henry Ericsson till Quita Björnberg-Ericsson 3.4.1924, Björnberg-Ericsson, Quita II,
Handskriftavdelningen, ÅAB.
214

Henry Ericsson till Quita Björnberg-Ericsson 29.3.1924, 26.3.1924, 3.4.1924, BjörnbergEricsson, Quita II, Handskriftavdelningen, ÅAB.
215

Henry Ericsson till Quita Björnberg-Ericsson 11.3.1924, 24.3.1924, 26.3.1924, 29.3.1924,
4.11.1930, 10.11.1930, Björnberg-Ericsson, Quita II, Handskriftavdelningen, ÅAB.
216

Syftar på Charles Eyck (1897-1983), konstnär från Nederländerna som lär ha varit bosatt i
Anticoli Corrado 1922-1928, alltså samtidigt som Henry Ericsson tillbringade sin första period där.
’Charles Eyck' <https://gallerease.com/en/artists/charles-eyck__b16b17757b22>11.3.2020.
217

Henry Ericsson till Quita Björnberg-Ericsson 3.4.1924, Björnberg-Ericsson, Quita II,
Handskriftavdelningen, ÅAB.
218

Henry Ericsson till Quita Björnberg-Ericsson 29.3.1924, Björnberg-Ericsson, Quita II,
Handskriftavdelningen, ÅAB.
219

50
hade höga tankar om Willson men var orolig för honom då han drack mycket.220 Några andra
konstnärer nämndes också vid namn, men Eyck och Willson var de han skrev närmare omdömen
om.
Vid ett par tillfällen skrev Henry Ericsson om händelser som speglade något av tidens politiska läge,
men detta hörde till ovanligheterna. Han beskrev festligheter, på gatan i Anticoli Corrado, där två
fascister skulle hålla tal. Vädret blev dåligt och det blev tumult på gatan – efter vad jag kunde utläsa
av breven menade Henry Ericsson att folk i byn vände sig mot fascisterna – och de tvingades ge
upp.221 Vid ett annat tillfälle beskrev han bönder som ropade ”eja, eja Mussolini, Benito” och sjöng
”lättfärdiga visor”.222
”De italienska resorna öppnade viktiga perspektiv utöver de rent konstnärliga223”, står det i
biografin om Henry Ericsson, men trots att det troligen var sant så skrev han inte sådant i breven till
Quita Björnberg-Ericsson som tydligt visade på betydelsen av resan. Han analyserade inte sig själv
och sina upplevelser i de brev han skrev till sin fru. Han skrev till henne att han inte ens orkade med
”det adjektiva svamlet” i ett par konstböcker han lånat av en Charles Eyck, och om det man ”kallar
filosofi” skrev han att han inte orkade bry sitt huvud med sådant: ”…jag låter mitt stackars huvud
vara ifred…”224. I ett av breven skrev han dock om ett par viktiga insikter han fått under vistelsen
1930 i Anticoli Corrado: ”Vi skola försöka inrätta vårt liv som vi vill ha det – aldrig som andra vilja
att vi skall ha det. […] En sak har jag helt kommit på det klara med på vår resa – att jag framom allt
skall försöka komma till ett fullständigt andligt oberoende – utan att kämpa mot väderkvarnar.”225

Henry Ericsson till Quita Björnberg-Ericsson 10.11.1930, Björnberg-Ericsson, Quita II,
Handskriftavdelningen, ÅAB.
220

Henry Ericsson till Quita Björnberg-Ericsson 24.3.1924, Björnberg-Ericsson, Quita II,
Handskriftavdelningen, ÅAB.
221

Henry Ericsson till Quita Björnberg-Ericsson 5.4.1924, Björnberg-Ericsson, Quita II,
Handskriftavdelningen, ÅAB.
222

223

Ericsson, Henry Ericsson min far, s.61.

Henry Ericsson till Quita Björnberg-Ericsson 3.4.1924, Björnberg-Ericsson, Quita II,
Handskriftavdelningen, ÅAB.
224

Henry Ericsson till Quita Björnberg-Ericsson 19.3.1924, Björnberg-Ericsson, Quita II,
Handskriftavdelningen, ÅAB.
225

51
3.3 Lisbeth Stenius
Lisbeth Stenius (1914–2001) föddes i Åbo och flyttade till Helsingfors med sina föräldrar, Tor och
Astrid Grotenfelt, och syskon 1919. I sin bok Oss människor emellan beskrev hon sitt liv från
barndomen och studietiden, då hon träffade Göran Stenius, fram till år 1951 då hon och maken
återvände till Finland efter nio år i Italien. Om sina studier skrev hon: ”En cum laude i romansk
filologi tog jag i alla fall och var på god väg med laudaturn när jag träffade Göran och glatt avbröt
studierna…226”. Hon gifte sig med Göran Stenius år 1938 och samma år konverterade de även till
katolicismen. Göran Stenius (1909–2000) föddes i Viborg. Hans far var häradshövding i Sordavala.
Hans mor dog när han var bara tio år gammal och hade tillbringat de sista fyra åren på sjukhus.
Göran Stenius var författare och ambassadörsråd och han tjänstgjorde vid Finlands första
beskickning i Vatikanen 1942–1951, först som legationssekreterare och sedan som chargé
d’affaires. Han spelade en avgörande roll då Finlands institut i Rom köpte Villa Lante med tomt på
Gianicolokullen år 1950. Efter tiden i Italien tjänstgjorde han vid utrikesministeriets pressbyrå i
Helsingfors i 17 år. 1969–1973, var han stationerad vid Finlands ambassad i London och gick sedan
i pension. Han tilldelades professors titel ”för sitt engagemang inom både den katolska och den
evangelisk-lutherska kyrkan och för sitt främjande av kulturrelationerna mellan Finland och Italien”
år 1994. Göran Stenius var en av Finlands främsta Rom-kännare med stark koppling till Karelen
och en djup förankring i den katolska kyrkan. I flera av hans romaner återkommer lojala, stolta män
– som är stationerade utomlands och längtar hem – som centralgestalter.227 Göran Stenius är den
som, av ovannämnda orsaker, är mera allmänt känd av paret Lisbeth och Göran Stenius. Jag har
dock valt att koncentrera mig på Lisbeths perspektiv; det är hennes brev och dagböcker jag har läst.

Lisbeth och Göran Stenius hade förberett sig för sin bröllopsresa till Tyskland och Italien bl.a.
genom att ta en snabbkurs i italienska och genom att läsa Tikkanens konsthistoria228. ”I varje fall
fick dagarna där en att förstå att det var meningen att mänskan skulle leva i Italien.” Det här skrev
Lisbeth Stenius om Florens i ett brev hem till sina föräldrar 21 september 1938, när hon låg på
sängen i hotellrummet under bröllopsresan. Lisbeth och hennes man, Göran Stenius hade stannat
några dagar i Siena – en lugn medeltida stad där det fanns få turister – för att samla krafter inför
vistelsen i Rom, som var huvudmålet för resan. På vägen hade de även besökt Bologna och
226

Stenius, Oss människor emellan, s. 50–51.

Jussi Piekkala, ’Stenius, Göran’, Biografiskt Lexikon för Finland 4. Republiken M-Ö (Helsingfors
2011), s. 1488–1490.
227

228

Stenius, Oss människor emellan, s. 78.

52
Florens.229 Under resan verkade de förälska sig i Italien, av många olika orsaker. Göran Stenius
skrev så här till Lisbeth Stenius’ föräldrar: ”I förgårkväll kommo vi till Italien. Det är ett härligt land
som känt, har inte blivit en besvikelse. Folket sjunger och skrattar och deras barn se alla ut som
murillos.”230 Lisbeth Stenius skrev om ett annat starkt intryck; den första bekantskapen med Italiens
kaffe. Hon konstaterade att det är starkt och svart – så till den grad att det inte borde ha samma
namn som drycken hemma i Finland – men ”så sagolikt gott att det blivit vår största tills vidare i det
här landet231”. Och följande dag kommenterade hon maten: ”Apropå kök så äter man verkligen gott
i det här landet.”232

I Lisbeth Stenius’ brev hem till sina föräldrar kan man också se att hon läst reseguider av Ellen
Rydelius – tillräckligt för att veta att hon aldrig skrivit om katakomberna vid San Sebastiano – och
att hon under resan läste Romerska vandringar och raster vid vinbrunnar och vattenfontäner, av
Emil Zilliacus. Hon skrev: ”Dessutom skulle jag hela tiden ha lust att citera Emil Zilliacus ur hans
kapitel om Roms vatten i ’Romerska vandringar’ som jag läser som bäst.233” I kapitlet beskrev han
bl.a. en av de äldsta brunnarna i Rom, Fons Juturnae – ”en helig och mytomsusad källa234”, och
dess omgivning vid Forum Romanum. Om Forum Romanum skrev Lisbeth Stenius: ”Vad det måtte
ha varit underbart vackert när det var som bäst!235” Hon nämnde i Oss människor emellan att när de
anlände till Rom tog de in på Albergo Colonna, nära Spanska trappan, där Emil Zilliacus brukade
bo236. De försökte hinna se så mycket som möjligt under sin Rom-vistelse och Lisbeth Stenius
beskrev det de såg i sina brev hem. ”Idag på morgonen togo vi en buss, som förde oss till
Aventinen, en av Roms sju kullar och för övrigt den jag helst skulle bo på om jag bodde i Rom.237”
Det var också där de sedan hade sitt första hem när de flyttade till Rom 1942. Utgrävningarna i

Lisbeth Stenius till Astrid Grotenfelt 21.9.1938, mapp 61 SLSA990, Svenska
Litteratursällskapets arkiv.
229

Hänvisar till barnmålningarna av konstnären Bartolomé Esteban Murillo.
Lisbeth Stenius till Astrid Grotenfelt 18.9.1938, mapp 61 SLSA990, SLSA.
230

231

Lisbeth Stenius till Astrid Grotenfelt 21.9.1938, mapp 61 SLSA990, SLSA.

232

Lisbeth Stenius till Astrid Grotenfelt 22.9 1938, mapp 61 SLSA990, SLSA.

233

Lisbeth Stenius till Astrid Grotenfelt 27.9.1938, mapp 61 SLSA990, SLSA.

234

Zilliacus, Romerska vandringar, s.15.

235

Lisbeth Stenius till Astrid Grotenfelt 27.9 1938, mapp 61 SLSA990, SLSA.

236

Stenius, Oss människor emellan, s. 83.

237

Lisbeth Stenius till Astrid Grotenfelt 2.10 1938, mapp 61 SLSA990, SLSA.

53
Ostia Antiqua satte Finlands historia i nytt perspektiv och hon skrev: ”Nog är Finland ändå bra
ungt.238”

Förutom att både Lisbeth och Göran Stenius verkade ha en bild av Italienarna som glada och
högljudda fäste hon sig också vid andra små detaljer och skrev bl.a. i ett brev hem att ”italienarna är
minst lika idrottsintresserade som andra nationer”. Detta efter att en kypare började prata om Nurmi
då han hörde att de var från Finland.239 I breven hem fanns också spår av en samhörighetskänsla
baserat på hennes och makens politiska ståndpunkter. Hon skrev att de varit vid Piazza di Spagna då
ett tal av Hitler hade sänts i radio och de stod bland folkmassorna och lyssnade:
”Det var en stark upplevelse. Det är i alla fall en sak med de här diktaturstaterna som man
under dessa tider kunna konstatera mer än någonsin: det stora lugnet. Ingen verkar nervös
eller orolig, varken pressen eller befolkningen är irriterad. Jag antar attt det beror på att de
känner sitt land, känner sin ledare; att de veta vad de kunna och tro på sin tankes hållbarhet.
Detta medan Paris´ befolkning flyr från staden och England mobiliserar sin flotta!!!!240”
Det är svårt att veta exakt vad som var den största orsaken till deras resa till just Italien. De hade
inte planerat att ”ta några kontakter i Rom”, som Lisbeth Stenius kallade det, men deras vän, Cajus
Klinge, hade gett dem kontakter till en av hans italienska bekanta i Rom, en journalist som kände
till Finland bra241. De verkar mest ha varit där för turistattraktionerna, men deras konvertering till
katolicismen hade högst troligt en stor inverkan på valet och under resan var de på audiens hos
påven, tillsammans med andra nygifta par, i Castel Gandolfo.242

När Lisbeth och Göran Stenius reste till Rom nästa gång, 1942, så var det för att bosätta sig där. De
flyttade dit mitt under andra världskriget p.g.a. Görans jobb som legationssekreterare – och senare
chargé d’affaires – vid Finlands beskickning i Vatikanen. Lisbeth Stenius beskrev i sina brev resan
till Italien, svårigheter med avstånd, svårigheter med att hitta rätt personal till hushållet, svårigheter
med matanskaffning, att de hade kallt i huset243 – bara tio grader i sovrummen – och hur mycket det

238

Lisbeth Stenius till Astrid Grotenfelt 13.10 1938, mapp 61 SLSA990, SLSA.

239

Lisbeth Stenius till Astrid Grotenfelt 22.9 1938, mapp 61 SLSA990, SLSA.

240

Lisbeth Stenius till Astrid Grotenfelt 28.9 1938, mapp 61 SLSA990, SLSA.

241

Stenius, Oss människor emellan, s. 85.

242

Stenius, Oss människor emellan, s. 77–78.

243

Lisbeth Stenius till Astrid Grotenfelt 19.11 1942, mapp 61 SLSA990, SLSA.

54
fanns att göra då de skulle installera sig i sitt nya hem. ”Men det är underbart i alla fall att vara i
Rom, som trots allt är sig likt. Ibland tycker jag att jag bara skulle vilja jubla, så härligt är det”244
skrev hon i sitt första brev efter att hon anlänt till Rom. I oktober fick hon brev hemifrån där hennes
mamma berättade att Lisbeth Stenius’ pappa var allvarligt sjuk, han hade cancer i levern. I sin
dagbok skrev hon kort ”Jag är förtvivlad!245”. Hon skrev i sina brev om sin ångest, över pappas
sjukdom och över läget i Finland, och längtan efter att få vara med familjen i de svåra tiderna246. I
november konstaterade hon att läget i Italien blivit värre och att man inte längre får röra sig utanför
Rom – bara på några få orter – utan myndigheternas tillstånd. Kontrasten mellan svårigheterna som
kom med kriget och allt nytt och spännande hon hade runt sig syns tydligt i breven då hon i samma
brev skrev: ”Himlen är blå och träden gröna och just dit jag ser står ett litet appelsinträd med stora
gula appelsiner. Italienarna själva anser att det inte växer appelsiner så långt i norr som i Rom, men
då man dagligen ser det med sina egna ögon så måste man ändå tycka att det är så.”247

Lisbeth Stenius skrev ofta om besök de haft och vilka middagar de varit på. Detta ter sig helt
naturligt eftersom en stor del av deras uppgift i Rom innebar att vara värdar för, eller delta i, olika
mottagningar av ambassadörer och andra sändebud. Under åren hade de dessutom besök av många
släktingar, vänner och bekanta. I breven, dagboken och i hennes självbiografi finns otaliga
människor nämnda vid namn och det är omöjligt att räkna upp alla. Några människor behöver dock
ett omnämnande på grund av att de syns en hel del i det hon skrivit – och annars inte nämns i
avhandlingen – eller för att de har anknytning till övriga personer som behandlas i min pro gradu.
En av dessa personer är Emil Zilliacus. Han var god vän med familjen – enligt min uppfattning blev
han det under deras tid i Rom – och bodde hos dem i perioder. Han skrev brev till Göran Stenius,
och breven återfinns i SLS arkiv248. I arkivet finns även brev från Harriet Zilliacus, som var gift
med Henrik Zilliacus, som visar att hon var mycket god vän med Göran Stenius ända sedan

244

Lisbeth Stenius till Astrid Grotenfelt 27.9 1942, mapp 61 SLSA990, SLSA.

245

Lisbeth Stenius dagbok 11.10 1942, mapp 73 SLSA990, SLSA.

Lisbeth Stenius till Astrid Grotenfelt 3.10.1942, 6.10.1942, 11.10.1942, 3.11.1942, 12.11.1942,
mapp 61 SLSA990, SLSA.
246

247

Lisbeth Stenius till Astrid Grotenfelt 29.11 1942, mapp 61 SLSA990, SLSA.

Emil Zilliacus till Göran Stenius 4.5.1949, 31.8.1949, 18.11.1949, 5.4.1949, 26.3.1949,
24.2.1950, 1.4.1950, 14.5.1952, 15.2.1952, mapp 25 SLSA990; Stenius, Oss människor emellan,
s. 285.
248

55
ungdomen249. Alexander och Anna-Lisa ”Vava” Thesleff och deras barn var en stor del av familjens
liv i Rom. Barnen umgicks mycket och Hela familjen nämns i olika sammanhang i det Lisbeth
Stenius skrev.250 Ett par av deras närmaste vänner i Rom var markisen Giuliano Capranica och hans
finskfödda fru Irma, dotter till Kaarlo Castrén.251 Ett par andra vänner som stod dem nära var Erik
Sjöqvist, föreståndare för Svenska Institutet i Rom 1940-1948, och hans fru Gurli Sjöqvist.252 Vid
flera tillfällen skrev hon även om diplomat Harri Holma och hans fru Aili Holma.253 Många som
nämns i breven eller i boken är namn många människor känner till idag, t.ex. sångerskan Zarah
Leander, författaren Mika Waltari, finansmannen och politikern Erik von Frenckell och hans fru
Ester-Margreth von Frenckell, Axel och Majlen Boethius och diplomaten och politikern Ernst von
Weizsäcker, senare dömd för krigsbrott. Under veckorna i Ovindoli umgicks Lisbeth Stenius med
konstnären Signe Hammar och i breven hem skrev hon att de stortrivdes tillsammans. I november
1949 nämnde hon att de träffat Sveriges kronprins, som hade besökt Rom. I slutet av deras vistelse i
Rom hade de även besök av författaren Christoffer H. Ericsson, son till Henry Ericsson.254

I början av deras tid i Rom var representationsmiddagarna inte den delen hon såg fram emot: ”Inte
kan man precis säga att vi får leva i fred och ro för umgänge här inte. Och som ni förstår är det nog
inte precis med någon större entusiasm vi kastar oss in i detta yrkes verkliga arbete, att träffa folk
och se glad ut. Men det finns inget annat att göra.255” Ofta skrev hon ändå mer entusiastiskt om
vilka människor de hade träffat och om audienser hos påven256. I ett brev berättade hon om en
biografföreställning som ordnats för ambassadörerna, 6 december, där de hade börjat med att spela
Vårt Land och Finlandia. Lisbeth Stenius beskrev hur överraskad och rörd hon blev och hur hon
mer än tidigare längtade hem. Hon skrev att det var extra tungt att vara i Rom då hennes pappa var
Harriet Zilliacus till Göran Stenius mapp 25 SLSA990; Stenius, Oss människor emellan, s. 205–
208.
249

Lisbeth Stenius till Astrid Grotenfelt 10.3 1959, mapp 61 SLSA990, SLSA; Stenius, Oss
människor emellan, s. 315, 323.
250

251

Stenius, Oss människor emellan, s. 187.

252

Stenius, Oss människor emellan, s. 160, 193.

253

Stenius, Oss människor emellan, s. 213.

Lisbeth Stenius till Astrid Grotenfelt 13.10 1942, 5.9 1946 18.11 1949, mapp 61 SLSA990,
SLSA; Stenius, Oss människor emellan, s. 157, 161, 205–208, 282–283, 286, 291, 327.
Karl XVI Gustaf var kronprins vid den här tiden och bara lite över 3 år gammal.
254

255

Lisbeth Stenius till Astrid Grotenfelt 29.11 1942, mapp 61 SLSA990, SLSA.

Lisbeth Stenius till Astrid Grotenfelt 13.10, 18.11, 26.11, 10.12 1942, mapp 61 SLSA990,
SLSA; Lisbeth Stenius dagbok 4.11 1942, mapp 73 SLSA990, SLSA.
256

56
sjuk. Hon var hos sin pappa – och alla andra kära – hela tiden även om hon inte kunde resa hem.257
Efter att hon hade fått veta om sin pappas sjukdom skrev hon ofta innerliga kärleksförklaringar till
honom – och resten av familjen – i sina brev258 och förebrådde sig även för att hon inte oftare visat
och sagt det259. I sin dagbok skrev hon, 14 december, att hennes man kommit hem med ett telegram.
Hennes pappa hade dött.260 I följande brev skrev Lisbeth Stenius om sin förtvivlan, frågade hur hans
sista tid var och vill att familjen ska berätta hur hennes pappa hade det på slutet. Hon bad också sin
mamma komma ner och bo med dem, om det bara är möjligt.261 På julafton skrev hon i dagboken
att hon fått brev hemifrån: ”Jag grät mycket”262.

Följande år, 1943, blev kommunikationen glesare och Lisbeth Stenius bad ofta om ursäkt för att hon
varit sen med att svara. Detta betyder inte att hon skrev sällan, men i jämförelse hur ofta hon skrivit
hem under det första halvåret så skrev hon mera sällan. Hennes åtaganden med att ordna middagar
för utländska gäster och följa med maken på olika representationer ökade, samtidigt som barnen
krävde sitt och hon under våren började vänta deras fjärde barn. Förutom allt det vardagliga blev
kriget mer påtagligt även i Rom. I februari skrev Lisbeth Stenius att de planerade att hyra en
sommarvilla i Dolmiterna263, som de sedan hyrde – och hon och barnen bodde i – tre månader
under sommaren, för att få lugn och ro och svalka264. Under tiden i bergsbyn hörde hon rapporter
hur kriget tilltog och om bombningar av Rom. Hon oroade sig för maken samtidigt som hon hade
ångest för sina nära och kära i hemlandet265.

I sina brev till sin mamma skrev Lisbeth Stenius även om sin längtan efter att besöka Finland, och
det blev mera påtagligt under våren då hon konstaterade att inget kunde slå våren hemma och att
Rom är grönt året om och därför tråkigt på våren; det hände inget. Inte ens det bergiga Dolmiterna
257

Lisbeth Stenius till Astrid Grotenfelt 10.12 1942, mapp 61 SLSA990, SLSA.

Lisbeth Stenius till Astrid Grotenfelt 3.10, 6.10, 11.10, 29.11, 10.12 1942, mapp 61 SLSA990,
SLSA.
258

259

Lisbeth Stenius till Astrid Grotenfelt 11.10 1942, mapp 61 SLSA990, SLSA.

260

Lisbeth Stenius dagbok 14.12 1942, mapp 73 SLSA990, SLSA.

261

Lisbeth Stenius till Astrid Grotenfelt 15.12 1942, mapp 61 SLSA990, SLSA.

262

Lisbeth Stenius dagbok 24.12 1942, mapp 73 SLSA990, SLSA.

263

Lisbeth Stenius till Astrid Grotenfelt 6.2 1943, mapp 61 SLSA990, SLSA.

264

Lisbeth Stenius dagbok 2.6 1943, 22.8 1943, mapp 73 SLSA990, SLSA.

265

Lisbeth Stenius dagbok 19.7 1943, 24.7 1943, 30.7 1943, mapp 73 SLSA990, SLSA.

57
hade imponerat så värst mycket på henne: ”Finland är och förblir världens vackraste land!.”266 Ändå
skrev hon med jämna mellanrum om olika platser och händelser i Italien som hon helt tydligt var
fascinerad av. Hon nämnde t.ex. Mercato di Fiori och blomstermarknaden som hölls varje torsdag,
och skrev: ”Det var bland det ljuvligaste jag har varit med om!”267.

Lisbeth Stenius skrev inte mycket om kriget, som de ändå levde mitt i. Kanske för att de inte var allt
för berörda av det ännu vi den här tiden. Familjen Stenius levde, tack vare mannens arbete, i en
priviligerad situation på många sätt. I början av året nämnde hon t.ex. att de fått en bil till sitt
förfogande så länge Göran Stenius var Chargé d’affaires268. Först i maj nämnde hon kriget och
skrev att det är spännande att se hur allt ska gå i Italien och tillade: ”Och vad Finland beträffar så
tror jag nog inte att det blir fred så snart där heller. Det är den dystra sanningen”. Hon fortsatte med
att skriva om hur det ändå uppmuntrar henne då hon märker stöd och beundran för Finlands folk
från människor hon möter i Italien. ”Och när det en gång tar ett slut på eländet skall vi väl få bevis
på att vi valde den rätta vägen.”269 I olika brev uttryckte hon sin oro för Finland och berättade lite
om situationen i Rom270

Under året beklagade hon sig över Eliza, kökshjälpen, som var lat och inte punktlig271, och flera
saker som förorsakade irritation och misstroende nämndes under senare delen av året. Det handlade
bl.a. om en hel väska med linnekläder, ett kilo yllegarn och en kamera som försvann. Detta var
saker som var mycket svåra att lyckas köpa nya av mitt under kriget. Hon klagade också på
barnflickan, fröken Wiberg, som inte skötte sig som hon skulle. Hon var frustrerad över krånglet
med tjänstefolket och skulle gärna ha bytt ut dem.272 Det visade sig senare att det var Eliza som

266

Lisbeth Stenius till Astrid Grotenfelt 2.3 1943, 6.5 1943, 8.8 1943, mapp 61 SLSA990, SLSA.

267

Lisbeth Stenius till Astrid Grotenfelt 29.4 1943, mapp 61 SLSA990, SLSA.

268

Lisbeth Stenius till Astrid Grotenfelt 2.3 1943, mapp 61 SLSA990, SLSA.

269

Lisbeth Stenius till Astrid Grotenfelt 6.5 1943, mapp 61 SLSA990, SLSA.

270

Lisbeth Stenius till Astrid Grotenfelt 12.9 1943, 2.10 1943, mapp 61 SLSA990, SLSA.

271

Lisbeth Stenius till Astrid Grotenfelt 18.2 1943, mapp 61 SLSA990, SLSA.

Lisbeth Stenius dagbok 22.8 1943, 24.8 1943, 6.11 1943, mapp 73 SLSA990, SLSA.
Lisbeth Stenius till Astrid Grotenfelt 2.10 1943, 11.11 1943, 23.11 1943, mapp 61 SLSA990,
SLSA.
272

58
stulit de försvunna sakerna och hon fick sparken. 28 oktober föddes paret Stenius’ fjärde barn, deras
andra dotter. Året avslutades med att så gott som hela familjen drabbades av gulsot.273

Året 1944 började med en kamp mot gulsoten för familjen Stenius, och att orka med vardagen i
sviterna efter sjukdomen. Kriget gav också upphov till allt mer ångest och oro:
”Förövrigt är stämningen i staden mera dyster. Och våra Italienska vänner ha svårare och
svårare att skämta och vara glada. Tiggarenas antal växer och man stöter dagligen på någon
tragedi av något slag. Och man står mer eller mindre maktlös och ser på.274”
Kriget gjorde att de mer än tidigare hade behov att ha familj och vänner runt sig. Barnen, som var
en stor källa till glädje, lämnade de ogärna ifrån sig på kvällarna och istället kom vänner hem till
dem för att umgås. De eldade inte under den perioden utan gästerna fick istället filtar att svepa in
sig i under bjudningarna. Under den tyska ockupationen, som varade från 10 september 1943 till 4
juni 1944, var det ofta utegångsförbud på kvällarna, men de som var anställda vid ambassaderna
kunde röra sig mer fritt. I Oss människor emellan skrev hon om många svåra situationer de
upplevde och hörde om, som alla vistelserna i bombskydden när bomberna föll och om de stora
grupper människor som blev avrättade av tyskarna som hämnd för att tyska soldater dött i ett
attentat. Människor från alla olika politiska läger sökte skydd i Vatikanen. I Rom gömdes över
41000 personer i olika kloster och andra kyrkliga byggnader, och dessutom öppnade tusentals
privata sina hem för människor som behövde fly och riskerade därmed sina egna liv. I sin bok skrev
Lisbeth Stenius: ”Hela det romerska folket kom oss så nära under denna svåra tid, vi kände alla
samma oro och otrygghet.” Och hon fortsatte med att beskriva hur hon kände en stark beundran för
kvinnorna hon mötte, som kämpade så för de sina.275

Om Finlands situation i början av mars276 skrev Lisbeth Stenius: ”Och Finland! Förstår ni att vi
lever i ångest!! Det är ju så vansinnigt svårt för oss att veta hur där är. Men det verkar så vanvettigt
273

Stenius, Oss människor emellan, s. 178–179.

274

Lisbeth Stenius till Astrid Grotenfelt 4.2 1944, mapp 61 SLSA990, SLSA.

275

Stenius, Oss människor emellan, s. 181–185.

Finland hade under februari månad blivit utsatta för bombräder av sovietiska stridsflygplan.
Krigets närvaro hade blivit allt mer påtaglig för invånarna i Helsingfors och man evakuerade barn,
unga och åldringar ur staden. Krav för att gå med på fred hade av Sovietunionens sändebud i
Stockholm överräckts till J. K. Paasikivi 21 februari och rykten om fredsförhandligar florerade i
Finland i början av mars. Henrik Meinander, Finland 1944. Krig samhälle, känslolandskap
(Helsingfors 2009), s. 71–82.
276

59
detta med alla fredsrykten.277” I sin dagbok skrev hon, ungefär vid samma tidpunkt, att Vatikanen
hade bombats278. Det är tydligt i Lisbeth Stenius brev att hon jämförde Finlands situation med det
som hände i Italien. Hon var stolt över Finlands folk som hon upplevde som tappra och stolta i
jämförelse med italienarna, som senare så lättvindigt övergav det de stridit för och hälsade de
allierade med jubel i Rom:
...och befolkningen jublade då de såg de jättelika amerikanska tanks rulla genom gatorna.
Sannerligen om jag kan lära mig att förstå det här folket. Ännu mindre att högakta det. Jag har
hittills försökt tycka synd om dem, men det vill inte riktigt gå längre. De äro så utan stolthet
och utan ryggrad att man inte tycker de är värda ett bättre öde.279
Lisbeth Stenius skrev inte mycket till sin mamma om situationen i Rom 1944 och hur de upplevde
situationen med minskad tillgång till mat och bombningarna. Istället gjorde hon sina anteckningar i
dagboken. Och i sina memoarer skrev hon om barnen som inte verkade beröras av bomberna som
hördes på avstånd. Hon beskrev även olika följder av bombningarna; ström som försvann,
telefonerna slutade fungera, vattenledningar blev förstörda och det blev otryggt att ta sig fram. Ändå
ordnade sig allt på något sätt; de kunde hämta kött från hyresvärdens kusin ute på landet i ett par
omgångar och de blev inte utsatta för direkta bombningar – barnen kunde leka ute och sprang bara
in när de hörde bombplan.280 Under perioden från 10 juli till 1 november 1944 var familjen Stenius
mer eller mindre tvingade att bo i Vatikanen på grund av kriget, men de valde att stanna där ända till
5 november 1946.281 På kvällarna klockan nio stängdes portarna till Vatikanen och ingen fick
nycklar. Människor som anlände sent till porten kunde släppas in av vakter som noggrant
antecknade personernas namn.282

Familjen fick fick ett nytt hembiträde, Gavina Bitti från Sardinien, som kom att bli kvar hos dem
under resten av deras tid I Rom. Hon följde med dem till Villa Lante, när de senare bodde där, och
blev också kvar i tjänst vid Villa Lante fram till sin pension.283 Under hösten 1944 var Lisbeth
277

Lisbeth Stenius till Astrid Grotenfelt 9.3 1944, mapp 61 SLSA990, SLSA.

278

Lisbeth Stenius dagbok mars 1944, mapp 73 SLSA990, SLSA.

279

Lisbeth Stenius till Astrid Grotenfelt 4.6 1944, mapp 61 SLSA990, SLSA.

280

Stenius, Oss människor emellan, s. 193-195.

281

Stenius, Oss människor emellan, s. 201.

282

Stenius, Oss människor emellan, s. 212.

283

Stenius, Oss människor emellan, s. 202.

60
Stenius’ tankar fortsättningsvis ofta hemma i Finland och både hon och maken kände en konstant
oro för det som hände i Finland, de visste så lite, berättade Lisbeth i sin bok. Den bästa nyhetskällan
de hade var en liten nyhetstidning som hette Amerikan suomalainen. Hon skrev att de 1 augusti fick
veta att Ryti avgått och 6 augusti skrev hon i ett brev till sin mamma: ”Mannerheim har blivit
president. Gud give honom kraft och klokhet att styra skeppet i hamn!! Vårt hjärta och våra tankar
äro där hemma nu som alltid”. Och 5 september skrev hon i sin dagbok: ”Det är otäckt spännande!
Vapenvila vid våra fronter.”284

Varken i breven jag har läst eller i Oss människor emellan har Lisbeth Stenius skrivit speciellt
mycket om perioden från slutet av november till slutet av mars. En av de händelser som beskrivs är
julfirandet i Peterskyrkan. En kör sjöng Stilla natt och kyrkan fylldes av sången, på många olika
språk. 1944 var den sången inte så sliten som den är idag, konstaterade Lisbeth Stenius i boken.285
Gudstjänsten de besökte betydde mycket för henne och i beskrivningen av den kom det fram hur
viktig katolska kyrkan var för henne. Det framkommer av hennes memoarer och i många av hennes
brev, då hon kärleksfullt skrivit om audienser hos påven, möten med präster, gudstjänster de hade
besökt, barnens dop och samtal hon hade haft med människor, om sin tro och kyrkan286.
21 mars 1945 skrev hon till sin mamma om oron för makens pappa. Ett brev hade anlänt med
budskap om att han var sjuk, men det var skrivet en månad tidigare.287 Efter de allierades ankomst
hade förbindelserna hem begränsats till korta officiella meddelanden via telegram till legationen,
och det var svårt att kunna få någon uppfattning om situationen hemma, både i landet och på det
personliga planet. På långfredagen, 30 mars, fick de ett telegram om att Göran Stenius pappa hade
dött. Det var en chock för paret Stenius att få budet så snabbt efter att de fått höra att han var sjuk.
Det fanns inga möjligheter för dem att resa hem till begravningen under de omständigheter som
rådde.288

Mannerheim installerades som Finlands president 4 augusti 1944. Meinander, Finland 1944, s.
245; Stenius, Oss människor emellan, s. 204–205; Lisbeth Stenius till Astrid Grotenfelt 6.8 1944,
mapp 61 SLSA990, SLSA.
284

285

Stenius, Oss människor emellan, s. 214.

Lisbeth Stenius till Astrid Grotenfelt 2.10 1938, 12.11 1942, 29.4 1943, 23.11 1943, mapp 61
SLSA990, SLSA; Stenius, Oss människor emellan, s. 81, 84–85, 157–158, 179, 219, 225, 318–320.
286

287

Lisbeth Stenius till Astrid Grotenfelt 21.3 1945, mapp 61 SLSA990, SLSA.

288

Stenius, Oss människor emellan, s. 217.

61
Familjen Stenius tillbringade en del av våren i Castel Gandolfo289, hon bodde där med barnen och
maken kom ut till veckosluten. I juni flyttade de tillbaka in till Rom, lagom till födelsen av deras
femte barn, en son. Sommaren plågade dem med hetta och Lisbeth Stenius drogs med en feber som
inte ville ge med sig och som inte kom med några andra symptom. Till slut konstaterades att hon
var överansträngd och läkaren ordinerade med bestämdhet att hon skulle vila ordentligt. Göran
Stenius arbetade hårt på att slutföra manuset till en bok och behövde få ledigt.290 På hösten
planerade de därför sin första semester, sin första turistresa, sedan de kom till Italien. De hade
vänner som skulle ta hand om barnen, berättade Lisbeth Stenius för sin mamma i breven291.

Efter kriget var det som att Lisbeth Stenius såg Italien på ett mer positivt sätt och hon blev mer
översvallande i sina kommentarer om landet och folket. I slutet av december skrev hon att hon
längtar efter att visa familjen hemma i Finland ”detta sköna land292”. 1946 skrev hon att ”Rom visar
sig från sin allra vackraste sida i dessa dagar293” och när hon vistades i Ovindoli under sommaren
skrev hon: ”Det är en fullkomligt ny värld… [...] Folket är senigt och brunbränt med klara ögon och
bländvita tänder. De se kärnfriska ut och äro alltid färdiga att le.294” Hon konstaterade att luften var
underbar och att det var en njutning att andas in den. Senare skrev hon: ”Aldrig förr i Italien har jag
kommit jorden och folket så nära som här och jag är mycket tacksam för det!295”

I början av oktober 1946 blev paret Stenius erbjudna att hyra Villa Lante, ett hus från 1500-talet
som ligger på Gianicolo i Rom. De tackade ja till att hyra Villa Lante under en period på tre år.
Huset var i dåligt skick, men mycket vackert. Samma dag som de flyttade in i Villa Lante fick de
telegram om att Lisbeth Stenius mamma skulle komma till dem redan samma vecka. De fick
bråttom med att hinna ställa allt i ordning. När Astrid Grotenfelt möts av Lisbeth Stenius vid
flygfältet i Ciampino så är det mer än fem år sedan de senast hade setts.296 ”Ännu minns jag den

289

Lisbeth Stenius till Astrid Grotenfelt 15.5 1945, mapp 61 SLSA990, SLSA.

290

Stenius, Oss människor emellan, s. 224–226.

291

Lisbeth Stenius till Astrid Grotenfelt 11.9 1945, mapp 61 SLSA990, SLSA.

292

Lisbeth Stenius till Astrid Grotenfelt 31.12 1945, mapp 61 SLSA990, SLSA.

293

Lisbeth Stenius till Astrid Grotenfelt 30.3 1946, mapp 61 SLSA990, SLSA.

294

Lisbeth Stenius till Astrid Grotenfelt 25.7 1946, mapp 61 SLSA990, SLSA.

295

Lisbeth Stenius till Astrid Grotenfelt 5.9 1946, mapp 61 SLSA990, SLSA.

296

Stenius, Oss människor emellan, s. 238–242.

62
överväldigande glädje jag kände när jag fick ta emot mor hos oss i Rom, fick skämma bort henne
efter alla slitsamma år297”, skrev Lisbeth Stenius. I november och december var alla barnen sjuka i
tur och ordning och Göran Stenius konstaterade att det är bra med så många barn för då är det alltid
någon som är frisk, står det i Oss människor emellan. De gjorde i ordning och möblerade Villa
Lante, lite åt gången, samtidigt som umgänget i hemmet – och utanför hemmet – växte. 21 februari
1947 föddes nästa dotter, det sjätte barnet i ordningen. I mars drabbades två av barnen av difteri och
måste isoleras. I april, när kampen var över, skulle allt desinficeras och böcker, spel och leksaker
beslagtogs för att aldrig återlämnas.298 Familjen Stenius fick låna ett hus i S. Marinella i maj månad.
De var där så mycket de kunde, men kunde inte ofta vara där alla på en gång. Göran måste oftast
jobba och kunde bara ta ledigt någon dag ibland och de hade båda skyldigheter i Rom och pendlade
därför mellan Villa Lante och huset vid havet. Följande år firade de Astrid Grotenfelts 70-årsdag i S.
Marinella.299 Lisbeth Stenius skrev att redan 1947 trodde de att det skulle bli deras sista sommar i
Rom och därför blev de kvar i Villa Lante när sommaren kom. De hade ofta vänner och bekanta
som kom och stannade en bra tag. En av de bekanta hon nämner i boken var Ellen Rydelius. De
hade inte setts sedan 1939 och den gången guidade Lisbeth Stenius henne på Sveaborg mitt i
vintern.300

Under perioden då Astrid Grotenfelt bodde hos dem skrevs det av förklarliga orsaker inga brev dem
emellan. Och i boken skriver Lisbeth Stenius mest om det politiska skeendet i Italien, Finland och
resten av Europa. I augusti 1947 var Lisbeth Stenius på en treveckor lång resa till Finland, för att
träffa släkt och vänner och för att sköta ärenden som måste göras på plats. Mycket var förändrat och
stämningen i Helsingfors var dyster, men vännerna var de samma, konstaterade hon.301 I oktober
1948 var de på en resa till Sicilien och stannade där två veckor.302 Väl tillbaka I Villa Lante fortsatte
livet ungefär som tidigare; människor kom och gick. Eftersom de trodde att varje år var deras sista i
Rom – och eftersom ett besök hemma i Finland för hela familjen skulle ha varit för dyr – så
försökte de upptäcka så mycket som möjligt som var inom räckhåll. De gjorde många små utfärder

297

Stenius, Oss människor emellan, s. 242.

298

Stenius, Oss människor emellan, s. 245–248.

299

Stenius, Oss människor emellan, s. 251, 255.

300

Stenius, Oss människor emellan, s. 257.

301

Stenius, Oss människor emellan, s. 263–267.

302

Stenius, Oss människor emellan, s. 278.

63
som de förberedde sig väl inför. Sommaren 1949 tillbringade Lisbeth Stenius med sin mamma och
barnen hos Birgittasystrarna i Genzano medan Göran Stenius vilade upp sig i byn Argentière, efter
en tids sjukdom. Astrid Grotenfelt, som hade tänkt stanna i Rom bara tre månader, bestämde sig för
att resa hem igen tillsammans med sonen Nils-Östen Grotenfelt och hans fru, Karin Grotenfelt, då
de kom på besök hösten 1949. ”Jag tyckte det var förfärligt, jag hade blivit så bortskämd av att ha
mor i närheten. Ändå kunde jag inte ana hur mycket jag skulle sakna henne”, skrev Lisbeth
Stenius.303 Några veckor efter att de hade rest kom Lisbeth Stenius’ systerdotter på besök och bodde
hos dem fram till sommaren 1950. År 1950 var ett jubelår, ett heligt år, som inleddes av påven
julaftonsmorgonen 1949. Jubelåret lockade fler pilgrimer – och turister – till Rom och familjen
Stenius hade om möjligt mera att stå i än tidigare. Under sommaren drog sig Lisbeth Stenius undan,
tillsammans med barnen och deras barnflicka, till Haute-Savoie som ligger vid Mont Blanc. Göran
Stenius gjorde dem sällskap senare på sommaren, då han kunde ta ledigt, och under tiden han var
där passade hon på att göra en egen utfärd, en vallfärd till Lourdes, tillsammans med en besökande
väninna. Hon skrev i sina memoarer att hon aldrig känt sig så hel som när hon var där.304

På hösten 1950, då de var tillbaka i Rom efter sin semester, fick de veta att Villa Lante var till salu.
Idén föddes till ett finskt institut vid Villa Lante. Italienska staten hade dock förköpsrätt, brittiska
ambassaden var intresserad av att köpa huset och stiftelsen för Finlands Rom-institut var inte
registrerad i Italien och fick därför inte köpa hus eller mark där. Göran Stenius tog kontakt med
Amos Anderson, som hade grundat Finlands Rom-Instituts stiftelse 1938 i Helsingfors. Anderson
tog kontakt med Utrikesministeriet för att få Finland att köpa huset. Köpet blev av med Andersons
stöd, tack vare att ägaren, Demetrio Helbig, gick med på att sälja det förmånligt. Amos Anderson
kom till Rom i sällskap av Torsten Steinby, stiftelsens sekreterare, för att tacka Helbig, men inget
hade ännu hörts från Utrikesministeriet när året blev 1951. En grupp finländare, med Göran Stenius
i spetsen, mötte upp med Urho Kekkonen, Finlands dåvarande statsminister, som var i Rom
inkognito, och tog honom med till Villa Lante. När Göran Stenius två veckor senare var på
tjänsteresa till Helsingfors satt han i möte med Urho Kekkonen gav han Stenius ett löfte: ”Hälsa de
där herrarna i styrelsen att om de klarar köpet av Villa Lante så svarar jag för att staten står för
hälften av deras årliga utgifter i framtiden!305” Trots beskedet inverkade andra faktorer, som inte

303

Stenius, Oss människor emellan, s. 294, 300.

304

Stenius, Oss människor emellan, s. 301, 306–320.

305

Stenius, Oss människor emellan, s. 325.

64
hade med ekonomin att göra, till att det var osäkert hur det skulle bli med Villa Lante ända in i det
sista av familjen Stenius vistelse i Rom.306

De flesta brev Lisbeth Stenius skrev, efter att hennes mamma hade flyttat hem till Finland igen,
handlade om barnen, som hon hade skrivit om i alla brev under familjens tid i Rom. Barnen var
viktiga och hon gjorde vad hon kunde för att upprätthålla kontakten mellan dem och deras släkt
hemma. Hon skrev om hur de hade det och om deras återkomst till Finland, speciellt året innan de
flyttade hem. Men det var betydligt glesare mellan breven än innan Astrid Grotenfelt hade varit i
Rom. I november 1949 skrev hon att det av någon anledning verkar vara bättre att inte elda för
mycket i husen i Rom. Själva eldar de bara lite och har 13–14 grader inomhus och de fryser mindre
och är friskare än de nordbor som eldar mycket.307 Vintern 1950–1951 var regnig och Lisbeth
Stenius skrev till sin mamma att det hade regnat varje dag i flera månader308. Under det sista året
skrev hon att de inte visste riktigt när de skulle flytta hem, i olika omgångar, då det tog ett tag innan
det blev klart. Hon skrev också om praktiska detaljer kring flytten och att de inte visste vad som
skulle hända med Villa Lante när de lämnade Rom.309 I maj 1951 fick de sitt sjunde barn. I Oss
människor emellan skrev hon att det sista året var fyllt av ”glada händelser och ljusa minnen” men
också ett intensivt år med mycket oro inför framtiden, inte bara för Villa Lantes framtid utan i
högsta grad också deras egen. När skulle de resa hem till Finland och var skulle hela deras stora
familj bo? Hon skrev att vänner och bekanta kom och gick. Bland gästerna sågs bl.a. Tauno
Nurmela; professor vid Åbo Universitet, Henrik Zilliacus; son till Emil Zilliacus och senare
föreståndare för Rom-institutet och Urho Kekkonen; Finlands statsminister och senare Finlands
president. 28 november det året återvände familjen Stenius till Finland.310

306

Stenius, Oss människor emellan, s. 321–327.

307

Lisbeth Stenius till Astrid Grotenfelt 18.11 1949, mapp 61 SLSA990, SLSA.

308

Lisbeth Stenius till Astrid Grotenfelt 1.1 1951, mapp 61 SLSA990, SLSA.

Lisbeth Stenius till Astrid Grotenfelt 22.7 1951, 16.9 1951, 14.11 1951, mapp 61 SLSA990,
SLSA.
309

310

Stenius, Oss människor emellan, s. 326-335.

65
4. Dröm och verklighet
”Det gläder mig ofantligt att du gift dig med en man som kan konsten att resa311”, skrev Lisbeth
Stenius’ pappa Tor Grotenfelt till henne när hon var i Rom första gången. Det som kan läsas ut av
det här uttalandet är att han var positiv till att hans dotter fick resa och att han var nöjd över hennes
val av make. Det är möjligt att han lade en djupare betydelse i ”konsten att resa”, men det avslöjar
inte det empiriska materialet. Att resa betyder mer än att förflytta sig från en plats till en annan; att
resa är en upplevelse, ett äventyr, något som följaktligen även sker inombords. Att vara på resa kan
uppfattas som en fysisk resa likväl som något personlighetsutvecklande312. I den här avhandlingen
behandlas båda aspekterna; målet för den fysiska resan och upplevelsen. Det första som är viktigt
att försöka få svar på är varför finländarna – som representeras av de tre resenärerna i den här
avhandlingen – reste till Italien.

Bilden av Italien som hade målats upp under århundraden skapade en slags nostalgisk längtan till
landet, eller åtminstone en längtan till bilden av landet, baserad på tidigare resenärers skildringar.
Karin Johannisson skrev i boken Nostalgia att nostalgin ”säger mer om nutida stämningar än om
förflutna verkligheter”, den förbättrar det förflutna, förskönar det. Men nostalgin handlar mer om att
försöka hålla fast vid det förflutna än att försköna det.313 ”Den moderna nostalgin kännetecknas
varken av smärtsam hemlängtan, moderslängtan eller rädsla för det nya, snarare av ett
jagsökande314”, skrev hon. Enligt min mening är det en längtan till det ursprungliga, till en annan
dimension, till ett djupare jag, en slags personlighetsutvecklande, inre resa.

Elin Danielson-Gambogi längtade, som många samtida konstnärer, efter att resa söderut. Hon var
redan då en etablerad konstnär och sökte sig enligt min mening till Italien av två huvudorsaker. Den
första orsaken var konsten; sin egen konstutövning och den konst hon kunde uppleva där. ”Det som
inspirerade nordiska konstnärer under denna tid att resa till södern för att måla, var inte bara
konsten de såg utan mestadels själva naturen”, skrev Camilla Granbacka i sin bok om Sigrid
Schauman, en av Elin Danielson-Gambogis samtida konstnärskollegor. ”Det var för att lära sig måla
ljuset så som man upplever det i södern; intrycket av att allt som är längre borta blir ljusare och

311

Stenius, Oss människor emellan, s. 84.

312

Löfgren, ’Längtan till landet annorlunda’, s. 12.

313

Johannisson, Nostalgia, s. 146, 148.

314

Johannisson, Nostalgia, s. 159.

66
blåare. Sådant kunde man inte hitta i Finland315”, står det i samma bok. Själv skrev inte Elin
Danielson-Gambogi mycket om det i breven till Victor Westerholm, hon skrev bara att hon vill se
Italien i sin höstprakt, hon vill se fruktrikedomen.316 Hon sökte inte storslagna vyer eller kända
platser; hon ville ha det vardagliga, skriver Virve Heininen i Italiassa ja Saksanmaalla :
Taiteilijoiden ja taiteentuntijoiden matkassa 1840–1930317.

Fredrika Bremer förvånade sig över den jämställdhet hon såg i Italien, mellan rika och vanligt
folk318, och enligt min mening kan just den jämställdheten ha varit den andra orsaken till att Elin
Danielson-Gambogi längtade till Italien. Hon var en självständig, modern kvinna som öppet hade
börjat visa sitt missnöje med de borgerliga värderingarna, vilket blev orsaken till en växande
irritation mot henne. Hon var frispråkig och ville göra saker på sitt sätt, vilket satte en del käppar i
hjulen för henne. När hon gick miste om en förlängning av den lärartjänst hon hade blev flytten till
Italien – som hon blivit förälskad i under sin första resa – speciellt angelägen.319 Ulla Savojärvi
skriver om en liknande katalysator för hennes avfärd till Italien när hon reste dit första gången; en
underliggande konflikt som gällde en ateljé i Helsingfors, och att Elin Danielson-Gambogi blivit
”trött och olustig av hela affären320”. Baserat på biografierna om henne och de brev hon själv
skrivit, uppfattar jag att Finland var trångt för henne och att det antagligen var lättare att andas i ett
land som var helt annorlunda än hennes eget. Orvar Löfgren skriver i Längtan till Landet
annorlunda om föreställningen att man kan bli en annan människa genom att resa söderut, att en
resenär kunde vara den resenären ville vara utan att bli dömd för det321.

Lisbeth Stenius och hennes man, Göran Stenius, hade konverterat till katolicismen och hade båda en
längtan efter något ursprungligt, djupt och andligt och den inre resan uppfattar jag som den
viktigaste för dem. I Finland fanns inte många katoliker och normen var att vara protestant. Längtan
315

Granbacka, Sigrid Schauman, s. 35.

Konttinen & Savojärvi, Elin Danielsson-Gambogi, s. 23; Elin Danielson-Gambogi till Victor
Westerholm 21.10 1895, Viktor Westerholm II, Handskriftavdelningen, ÅAB.
316

Virve Heininen, ’Elin Danielson-Gambogin maalaukset matkakertomuksina’ Italiassa ja
Saksanmaalla : Taiteilijoiden ja taiteentuntijoiden matkassa 1840-1930, red. Teppo Jokinen &
Hanne Selkokari (Helsingfors 2011), s. 184.
317

318

Bremer, Lifvet i gamla verlden, s.170.

319

Konttinen & Savojärvi, Elin Danielsson-Gambogi, s. 113–116, 124–125.

320

Konttinen & Savojärvi, Elin Danielsson-Gambogi, s. 156.

321

Löfgren, ’Längtan till landet annorlunda’, s. 36.

67
efter det ursprungliga gjorde att de politiskt sett drogs långt åt höger och till en början verkar de ha
haft en respekt för Mussolinis ledarskap. Den verkade gå hand i hand med deras starka
fosterlandskänsla och de nationalistiska strömningarna i Finland. Alla de här sakerna samverkar,
enligt min mening, till en tydlig väg mot Italien, mot Rom. Göran Stenius’ anställning vid Finlands
beskickning i Vatikanen gav dem möjlighet att stanna i Italien många år.322

Enligt mitt källmaterial finns inget tydligt uttalat av Henry Ericsson själv som svarar på varför han
sökte sig till just Italien från första början. I ett brev till sin fru skrev han, under sin andra Italienresa, att han ännu inte hittat det han sökte – d.v.s. romantiken323. Romantiken är följaktligen något
som han sökte, åtminstone inför den andra resan dit. Den första bildningsresan Henry Ericsson
gjorde till Italien var en del av en längre resa där han först reste till Paris och sedan till Spanien.
Italien verkar ha varit det minst viktiga i prioritet för honom medan Paris var den viktigaste.
Christoffer H. Ericsson skrev i biografin om Henry Ericsson att medelhavsområdet och antikens
kultur utövade en stark dragningskraft på honom så det ger eventuellt en insikt i vad som gjorde att
han drogs till Italien.324 Å andra sidan skrev författaren lite senare att antikens kvarlevor inte
intresserade Henry Ericsson, och att renässansens och barockens formspråk intresserade honom
mera.325. Under den första Italien-resan verkar han ha rekognoserat Rom under tre dagar för att veta
vad som fanns att se där och vilka möjligheter det fanns till studier.326 Under den resan fastnade han
för Italien och möjligheterna där och han började längta dit och återvände flera gånger, både ensam
och med sin familj.

De tre resenärerna i avhandlingen skiljer sig från varandra när det gäller vad som lockade dem till
Italien. Elin Danielson-Gambogi och Henry Ericsson har konsten gemensam, men orsaken till att de
reser iväg är ändå olika. Elin Danielson-Gambogi ville utöva sitt redan etablerade konstnärsskap,
och Henry Ericsson ville studera konst – även om han till en början inte verkade säker på att det var
i Italien han skulle göra det. Sökandet efter att få utrymme att vara sig själv drev delvis Elin

Lisbeth Stenius till Astrid Grotenfelt 28.9 1938, 6.5 1943, 11.11 1943, mapp 61 SLSA990,
SLSA; Stenius, Oss människor emellan, s. 101–112.
322

Henry Ericsson till Quita Björnberg-Ericsson 16.12 1922, Björnberg-Ericsson, Quita II,
Handskriftavdelningen, ÅAB.
323

324

Ericsson, Henry Ericsson min far, s. 42.

325

Ericsson, Henry Ericsson min far, s. 49.

326

Ericsson, Henry Ericsson min far, s. 49.

68
Danielson-Gambogis längtan till Italien och för paret Stenius var strävan efter det ursprungliga,
andliga en stark drivkraft. Alla tre tillsammans representerar hela spektrumet av resenärer som
nämns i avhandlingen; människor som reser till Italien för konsten, utbildning, arbete, upplevelser
och sin övertygelse.

Stämde drömmen om Italien överens med den verklighet resenärerna mötte när de kom fram? Den
andra frågan att försöka besvara handlar om hur de upplevde sitt nya land, landet som ”det var
meningen att människan skulle leva i”327. De första breven Elin Danielson-Gambogi skrev efter att
hon flyttat till Italien berättade hon att hon var installerad i en tillfällig bostad, där hon skulle bo en
månad, som bar spår efter ”den stora jordbävningen” och att hon inte har någon eldstad. Hon hade
glödande kol i en potta för att hålla värmen. Hon skrev det inte i någon klagande ton, utan fortsatte
med att berätta om hur älskvärd hyresvärdinnan är.328 Precis som Fredrika Bremer beskrev det hon
såg under sin resa genom Italien – inte klagande men inte heller överdrivet positiv och blind för det
som kan upplevas negativa erfarenheter329 – skildrade Elin Danielson-Gambogi i sina brev till
Viktor Westerholm det hon såg i vardagen. Hon beskrev inte hur hon upplevde det nya landet
speciellt ingående, men människorna verkade göra intryck på henne. I juni flyttade hon till
Antignano, som låg 100 kilometer sydväst om Florens, ute vid havet. Jag uppfattar det som att hon
hade ”hittat hem” enligt de brev hon skrev därifrån; hon trivdes bra, hon njöt av ångbåtarnas och
havets ljud och hon berättade om en italiensk man hon lärt känna.330 Trots att hon skrev om sådant
som inte var positivt – dålig ekonomi, det var kallt under vintern och senare alla problemen med
hennes äktenskap – är min uppfattning att hon fann ett lugn på ett helt nytt sätt i Italien. Hon trivdes
bättre i Italien än i Norden331. Den 10 november 1903, när hon hade varit hemma i Finland en
period, skrev hon att det var härligt att vara tillbaka i Italien och att hon hörde hemma där332.

327

Lisbeth Stenius till Astrid Grotenfelt 21.9 1938, mapp 61 SLSA990, SLSA.

Elin Danielson-Gambogi till Victor Westerholm 19.1 1896, Viktor Westerholm II,
Handskriftavdelningen, ÅAB.
328

329

Bremer, Lifvet i gamla verlden, s. 5, 6, 16.

Elin Danielson-Gambogi till Victor Westerholm 22.6 1896, 19.7 1896, Viktor Westerholm II,
Handskriftavdelningen, ÅAB.
330

331

Konttinen & Savojärvi, Elin Danielsson-Gambogi, s. 168.

Elin Danielson-Gambogi till Victor Westerholm 10.11 1903, Viktor Westerholm II,
Handskriftavdelningen, ÅAB.
332

69
Det finns ett brev som Henry Ericsson skrev från Italien under den första resan, med en skiss över
utsikten från platsen där han övernattade och en kort hälsning till hans fru333. Hur han upplevde det
för honom nya landet under den första resan uttryckte han inte med egna ord i skrift, och om han
gjorde det finns det inte bevarat i de tillgängliga brevsamlingarna. Henry Ericsson trivdes till en
början bättre i Florens än i Rom. Han stannade i Florens en hel månad då han besökte Italien första
gången, och det finns skisser bevarade i släktens ägo från hans tid där. I biografin om honom står
det att han vandrade omkring i Fiesole, som systrarna Thesleff rekommenderat för honom, och att
”det gröna böljande och väl odlade landet blev för honom det ideala landskapet, till vilket han
längtade under kommande år”. I Rom stannade han endast tre dagar.334

Under Henry Ericssons andra vistelse i Italien hade han siktet på Rom med omgivningar. Han
uttryckte tidigt sitt missnöje med Rom i breven till Quita Björnberg-Ericsson. Rom var ”förfärligt
bullersamt” och människorna var så välklädda att han kände sig som en stråtrövare335. Vidare
menade han att italienare inte var särskilt pålitliga och han var lite överrumplad av att ha blivit
dåligt behandlad under ett besök vid banken, så till den grad att ”Rom var förstört för ett par dagar”.
Dessutom hade han inte hittat det han sökte – dvs. romantiken.336 Tre dagar senare delade han med
sig av mer positiva intryck: Han tyckte om husen, arkitekturen och Villa Borghese – som var ”som
en sagovärld”. Klimatet verkar han, enligt min mening, ha delade åsikter om.337 Han hade inte
mycket att säga om italienare i allmänhet, förutom en hyresvärdinna som han skrev varmt om. Hon
var änka och hade en manlig vän som tog hand om henne. ”Värnlösa fruar och änkor lära ej
förekomma i Italien”, skrev han.338

I Anticoli Corrado tillbringade Henry Ericsson en månad år 1924. Det är tydligt av breven att hans
upplevelse av Italien nådde sin höjdpunkt där. Han skrev att han aldrig hade känt sig så väl till mods
Henry Ericsson till Quita Björnberg-Ericsson 26.6 1921, Björnberg-Ericsson, Quita II,
Handskriftavdelningen, ÅAB.
333

334

Ericsson, Henry Ericsson min far, s.48–49.

Henry Ericsson till Quita Björnberg-Ericsson 11.12 1922, Björnberg-Ericsson, Quita II,
Handskriftavdelningen, ÅAB.
335

Henry Ericsson till Quita Björnberg-Ericsson 16.12 1922, 24.12 1922,
Quita II, Handskriftavdelningen, ÅAB.
336

Björnberg-Ericsson,

Henry Ericsson till Quita Björnberg-Ericsson 19.12 1922, Björnberg-Ericsson, Quita II,
Handskriftavdelningen, ÅAB.
337

Henry Ericsson till Quita Björnberg-Ericsson 24.12 1922, Björnberg-Ericsson, Quita II,
Handskriftavdelningen, ÅAB.
338

70
någonstans som där och att han helst aldrig skulle lämna platsen, om det inte vore för frun och
sonen. Han beskrev ”denna obeskrivliga skönhet så att det spränger i bröstet”. Det var där jorden
var som ”den skapades”.339 Några dagar senare skrev han att det var lättare att arbeta i Anticoli
Corrado än någon annanstans och att han aldrig hade arbetat så intensivt som han gjorde där.340 Han
tyckte även om maten; den var god och billig.341 Det enda som verkar ha varit riktigt dåligt är
vädret, när det regnade.342

Likt Greta von Frenckell-Thesleff, som senare skrev om sitt ”längtansland och drömland343”,
fångades Lisbeth Stenius helt av Italien. Förälskelsen var omedelbar: ”Det är ett härligt land som
känt, har inte blivit en besvikelse344”. Under sin och makens första resa skrev hon om kaffet som
var sagolikt, människorna som skrattade och sjöng, och maten som var god345. Hon beskrev den
politiska stämningen i landet som ett stort lugn346. Hon var fascinerad över allt det gamla, det
antika, i Rom347. När de flyttade till Rom, fyra år senare, var Andra världskriget pågående och
upplevelsen blev färgad både av det och av makens nya position vid Finlands beskickning i
Vatikanen. Hon skrev till sin mamma att det kändes svårt med avstånden då det inte var lätt att ta sig
fram. Det var svårt med matanskaffningen. Ändå skrev hon i samma brev att det var underbart att
vara i Rom, så härligt att hon ”bara skulle vilja jubla”.348 Lisbeth Stenius skrev även om den frukt
som fanns där, om hur svårt det var att få bra hemhjälp, att hon var trött för att det fanns för mycket

Henry Ericsson till Quita Björnberg-Ericsson 11.3 1924, Björnberg-Ericsson, Quita II,
Handskriftavdelningen, ÅAB.
339

Henry Ericsson till Quita Björnberg-Ericsson 15.3 1924, 19.3 1924, Björnberg-Ericsson, Quita
II, Handskriftavdelningen, ÅAB.
340

Henry Ericsson till Quita Björnberg-Ericsson 26.3 1924, Björnberg-Ericsson, Quita II,
Handskriftavdelningen, ÅAB.
341

Henry Ericsson till Quita Björnberg-Ericsson 2.4, 3.4 1924, Björnberg-Ericsson, Quita II,
Handskriftavdelningen, ÅAB.
342

343

Frenckell-Thesleﬀ, von, Gyllene år i det svunna Italien, s. 7–9.

344

Lisbeth Stenius till Astrid Grotenfelt 18.9 1938, mapp 61 SLSA990, SLSA.

Lisbeth Stenius till Astrid Grotenfelt 18.9 1938, 21.9 1938, 22.9 1938 mapp 61 SLSA990,
SLSA.
345

346

Lisbeth Stenius till Astrid Grotenfelt 28.9 1938, mapp 61 SLSA990, SLSA.

347

Lisbeth Stenius till Astrid Grotenfelt 13.10 1938, mapp 61 SLSA990, SLSA.

348

Lisbeth Stenius till Astrid Grotenfelt 27.9 1942, mapp 61 SLSA990, SLSA.

71
att göra och om middagar hon måste ordna.349 Det är tydligt att flytten var omtumlande och tung på
många sätt, men att hon var lycklig över att vara där.

Under åren i Italien gick Lisbeth Stenius igenom ett brett spektrum av upplevelser, dels på grund av
kriget, dels för att hennes familj växte och anställda i deras hushåll växlade, och dels genom alla de
människor som kom och gick i deras liv, både privat och genom makens arbete. Dessa upplevelser
speglades i hennes brev. Dessutom färgades hennes upplevelser i Italien av det som hände hemma i
Finland, både politiskt och inom familjen. Kontrasterna syns tydligt i breven då hon i det ena brevet
beskrev apelsinerna som växte utanför deras hus och hur kallt det var inomhus och i det andra
brevet skrev ut sin ångest över Finlands situation.350 Hennes upplevelse av Italiens folk verkade till
en stor del präglas av den solidaritetskänsla hon hade för dem. Jag uppfattar det som att hon
identifierade sig med dem genom att hon såg Italiens kamp som en gemensam kamp med Finland,
mot en gemensam fiende. När folket i Rom efter Tysklands ockupation tog emot de allierade som en
efterlängtad gäst tappade hon all respekt för dem. Enligt min mening ser hon Finlands folk som
överlägsna italienarna. Hon uttryckte upprepade gånger sin stolthet över Finlands folk – ett stolt,
modigt och tappert folk – och över att det lilla landet fortsatte att stå emot en så stor fiende. I
jämförelse med Finlands folk uttrycker hon sitt förakt gentemot italienarna som var ”så utan stolthet
och utan ryggrad”.351 När kriget är över finns det dock inga antydningar i hennes brev att hon skulle
ha något ont att säga om italienarna, tvärtom skrev hon förhållandevis ofta om Italien och dess folk i
positiva ordalag.352

Alla de tre finländska resenärerna upplevde Italien positivt redan vid sin första kontakt med landet,
trots att de kom till landet av lite olika orsaker. De hade höga förväntningar, enligt den litteratur de
läst och de personer de hade pratat med, även om Henry Ericsson inte verkade ha förväntningar på
samma sätt som Elin Danielson-Gambogi då Italien inte var hans huvudmål. De fastnade för olika
platser; Elin Danielson-Gambogi verkade trivas bäst i Antignano, Henry Ericsson i Anticoli Corrado
och Lisbeth upplevde Ovindoli som en av de bästa platserna, vid sidan av Rom. Jag uppfattar det

349

Lisbeth Stenius till Astrid Grotenfelt 2.10 1942, 6.10 1942, mapp 61 SLSA990, SLSA.

350

Lisbeth Stenius till Astrid Grotenfelt 12.11 1942, 29.11, mapp 61 SLSA990, SLSA.

Lisbeth Stenius till Astrid Grotenfelt 10.12 1942, 6.5 1943, 2.10 1943, 11.11 1943, 16.2 1944,
4.6 1944, mapp 61 SLSA990, SLSA.
351

Lisbeth Stenius till Astrid Grotenfelt 31.12 1945, 30.3 1946, 25.7 1946, 5.9 1946, mapp 61
SLSA990, SLSA.
352

72
som att Henry Ericsson var den som mest kritiskt iakttog det nya landet, baserat på de uttalanden
han gjorde i sina brev, kanske för att han inte hade höga förväntningar på det. Det är dock omöjligt
att veta, utifrån materialet som finns, om hans förväntningar var lägre än de andras eller om de
förväntningar han hade infriades. Lisbeth Stenius uttryckte tydligt att hon inte hade blivit besviken
och min uppfattning är att hennes förväntningar överträffades, även om de var höga. Elin
Danielson-Gambogi gav inte heller uttryck för någon besvikelse. Både hon och Lisbeth Stenius
skrev om många saker som var tunga och svåra, men aldrig som en besvikelse över sitt nya land.
För Henry Ericsson, likväl som för Elin Danielson-Gambogi och Lisbeth Stenius, var landet värt att
återvända till, gång på gång. De positiva upplevelserna övervägde utan tvekan de negativa
upplevelserna.

Resenärer på 1800-talet och första halvan av 1900-talet hade inte samma möjlighet att undersöka
resmålet som en resenär av idag, som har tillgång till internet och allt det innebär av bilder, filmer
och virtuella guidningar. De hade tillgång till tidningar, reseguider, reseberättelser och en del bilder
– först målningar och senare foton. Högst antagligen hade de även pratat med någon som rest
tidigare, och en del fick möjligheten att följa med en redan erfaren resenär på resa353. Förutom de
reseguider och reseberättelser som fanns tillgängliga är det tydligt att alla resenärerna i min
avhandling fick impulser av någon de kände, före eller under resan. Elin Danielson-Gambogi
nämnde Axel Gallén och Pekka Halonen som människor hon fick råd av och som själva var på
resande fot354. Gällande Henry Ericsson framkommer det inte av hans brev om han hade kontakt
med någon före sin resa men i biografin om honom skrev Christoffer H. Ericsson att han vandrade
omkring i Fiesole, ”som systrarna Thesleff talat varmt för till den unge konstnären”. Både systrarna
Thesleff och Axel Boethius – alla vana Italien-resenärer – omnämns som några av dem som
uppskattade och stöttade konstnären.355 Lisbeth Stenius och hennes nyblivne make, Göran Stenius,
fick hjälp med kontakter inför resan av bl.a. sin vän Cajus Klinge356. Carina Burman skrev i Vi
romantiska resenärer att ”en personlig vägvisare var naturligtvis det allra bästa357” när man skulle ta
sig fram i en stad. Det var bättre än resehandböckerna. Lisbeth Stenius och hennes familj hade
353

Jokinen & Selkokari, Italiassa ja Saksanmaalla, s. 17.

Elin Danielson-Gambogi till Victor Westerholm 15.1 1895, 21.10 1895, Viktor Westerholm II,
Handskriftavdelningen, ÅAB; Konttinen & Savojärvi, Elin Danielsson-Gambogi, s. 156.
354

355

Ericsson, Henry Ericsson min far, s. 42, 49.

356

Stenius, Oss människor emellan, s. 85.

357

Burman, Vi romantiska resenärer, s. 62.

73
många personliga vägvisare när de väl var framme i Rom. Deras liv var fyllt av diplomatfamiljer,
besökare från olika länder som ofta varit i Italien, tjänstefolk, katolska präster, och nordbor bosatta i
Rom; en uppsjö av människor som redan fanns i Rom och som snabbt kom in i deras liv när de
flyttade dit.

I de reseguider som fanns tillgängliga gjordes försök att förbereda resenärer för olika kulturkrockar
som kunde uppstå. Ellen Rydelius förberedde resenärerna bl.a. på att de högst troligt skulle komma
att bli mycket irriterade över italienarnas tidsuppfattning, som var en helt annan än den punktlighet
nordborna var vana med. Hon talade även om hur annorlunda man kunde uppleva maten och varför
det var viktigt att kunna språk – och konsekvenserna av att inte kunna något språk det gick att
använda sig av358, vilket Baedeker också rådgav resenärerna om359. I en Baedeker-guide över
Italien, från 1928, tas klädkoden upp med förklaringar på t.ex. hur man skulle vara klädd om man
gick på restaurang360. Henry Ericsson skrev till sin fru att människor i Rom var klädda på ett sätt
som gjorde att han kände sig som en stråtrövare361. Han var inte beredd på att de skulle vara så
mycket bättre klädda än han tyckte att han var. Emil Zilliacus skrev om sin förvåning över den tillit
en försäljare visade honom och den gästvänlighet han mötte bland Italienarna362. Visst fanns det
människor som betedde sig oförskämt, men han upplevde inte det som det vanliga utan de
beskrivningarna försvann i hans texter som obetydliga exempel på undantag363. Henry Ericsson blev
dåligt bemött vid ett bankbesök, och det förstörde Rom-upplevelsen för honom för några dagar364.
Enligt hans beskrivning i brevet verkar han van vid att bli bra bemött på banken och var så
oförberedd på att inte bli det att det tog hårt på honom.

Språkbarriärerna var ett hinder för många resenärer och man tydde sig ofta till andra nordbor; i Rom
blev samlingsplatsen Skandinaviska föreningen. Då Elin Danielson-Gambogi var i Rom

358

Rydelius, Rom på 8 dagar, s. 29, 110, 146.

359

Baedeker, Central Italy and Rome (1881), s. xv–xvi.

360

Baedeker, Italy : From The Alps To Naples (1928), s. xiii.

Henry Ericsson till Quita Björnberg-Ericsson 11.12 1922, Björnberg-Ericsson, Quita II,
Handskriftavdelningen, ÅAB.
361

362

Zilliacus, Italienare, s. 111–113, 141–142.

363

Zilliacus, Italienare, s. 113–118.

Henry Ericsson till Quita Björnberg-Ericsson 16.12 1922, Björnberg-Ericsson, Quita II,
Handskriftavdelningen, ÅAB.
364

74
tillsammans med sin man skrev hon till Victor Westerholm att Skandinaviska föreningen var aktiv
och att det fanns många skandinaver och finnar i Rom365. Baserat på Elins brev verkar det inte ha
varit en positiv upplevelse; det var för många människor från hemlandet. När Henry Ericsson var i
Rom skrev han att det var få skandinaviska konstnärer i Rom, men det fanns ändå tillräckligt med
finländare och kända skandinaver att han delade med sig av skvaller om vad som pågick bland
medlemmarna till sin fru när han skrev brev hem366. Ellen Rydelius rekommenderade resenärer att
gå till föreningen för att läsa svenska tidningar och umgås med folk hemifrån, hon skrev att ”ingen
skandinavisk Romfarare bör försumma att uppsöka föreningen” där ”Docent Boethius bekläder […]
posten som ordförande”367. Lisbeth Stenius hade träffas kronprinsen vid Skandinaviska föreningen
och hon skrev i samma brev om hur nordbor gör med eldningen när det är kallt i husen – de eldar
för mycket – och min uppfattning är att hon pratat om det i en grupp nordbor368, vilken hon kunde
ha träffat på där.

Resenärernas förväntningar påverkades av tidigare erfarenheter369 – egna eller andras – och
upplevelsen av Italien och italienarna påverkades, förutom av resenärens egna förväntningar och
inställning, av omständigheterna och omgivningen. De tre finländska resenärerna i den här
avhandlingen reste under olika tider och förhållanden. Elin Danielson-Gambogi upplevde Italien
under ryska tiden och Första världskriget, Henry Ericsson såg Italien i mellankrigstiden och Lisbeth
Stenius upplevde huvuddelen av sin tid i Italien mitt i Andra världskriget och i efterkrigstiden. Elin
Danielson-Gambogi skrev regelbundet till sina vänner och ibland beklagade hon sig över brev som
inte kom fram, både hennes och andras370. Det fanns inte många möjligheter till kommunikation om
brevgången inte fungerade. Henry Ericssons brevväxling med Quita Björnberg-Ericsson kan kallas
något sporadisk, men posten verkade göra sitt jobb. Lisbeth Stenius skrev ofta och regelbundet och
verkade ha sitt hjärta både hemma och i Rom samtidigt. Under kriget fanns det perioder när det

Elin Danielson-Gambogi till Victor Westerholm 3.1 1904, Viktor Westerholm II,
Handskriftavdelningen, ÅAB.
365

Henry Ericsson till Quita Björnberg-Ericsson 27.12 1922, 1.1 1923, 24.2 1924, BjörnbergEricsson, Quita II, Handskriftavdelningen, ÅAB.
366

367

Rydelius, Rom på 8 dagar, s. 102.

368

Lisbeth Stenius till Astrid Grotenfelt 18.11 1949, mapp 61 SLSA990, SLSA.

369

Koselleck, Erfarenhet, tid och historia, s. 170.

Elin Danielson-Gambogi till Victor Westerholm 20.4 1898, 3.1 1904, 27.1 1916, Viktor
Westerholm II, Handskriftavdelningen, ÅAB.
370

75
verkar ha varit svårt med kommunikationen371. Vännerna, de nära relationerna, är personer att lita
på och de är beredda att kommunicera för att upprätthålla och utveckla den relation som finns372. I
brevkommunikationen var det personliga tilltalet i hälsningarna viktiga, eller det som handlade om
personernas relation till varandra. Elin Danielson-Gambogi började ofta sina brev med ”kära
Viktor373” eller ”mina käraste vänner374” och avslutade ibland med ”tillgivna vännen Elin375”. Hon
skrev också ofta om hur hon saknade dem och bad dem komma och hälsa på376. Henry Ericsson
bedyrade ofta sin kärlek till frun och började ofta breven med ”min käraste”377. Lisbeth Stenius
riktade sig till sin ”kära mami och papi” och efter sin pappas död till ”kära mami” och hon skrev
ofta om hur svårt det var att vara ifrån dem, hela familjen378. För att upprätthålla relationerna till
vännerna eller familjemedlemmarna skrevs det mycket om vardagliga saker; vad resenärerna hade
gjort under den tid som gått sedan de skrev senast, vilka personer de hade umgåtts med och hur det
var ställt med hälsan, humöret och ekonomin – och de ville veta samma saker om de nära och kära
därhemma. Ofta handlade breven även om planer för framtiden, planer för ett återseende och
redogörelse för den enskilde personens framtidsplaner.379

Stenius, Oss människor emellan, s. 204-205; Lisbeth Stenius till Astrid Grotenfelt 6.8 1944,
mapp 61 SLSA990, SLSA.
371

372

Österberg, Vänskap, s. 41. Planck, Kärlekens språk, s. 93.

Elin Danielson-Gambogi till Victor Westerholm 11.2 1897, Viktor Westerholm II,
Handskriftavdelningen, ÅAB.
373

Elin Danielson-Gambogi till Victor Westerholm 22.1 1897, Viktor Westerholm II,
Handskriftavdelningen, ÅAB.
374

Elin Danielson-Gambogi till Victor Westerholm 8.3 1897, Viktor Westerholm II,
Handskriftavdelningen, ÅAB.
375

Elin Danielson-Gambogi till Victor Westerholm 3.5 1895, 21.10 1895, 22.5 1897, 14.3 1898, 8.7
1898, 17.2 1899, 2.5 1899, 20.12 1899, mars 1900, 17.4 1900, 27.10 1900, 15.4 1902, 21.12
1902, 10.6 1907, Viktor Westerholm II, Handskriftavdelningen, ÅAB.
376

Henry Ericsson till Quita Björnberg-Ericsson 1.1 1923, 19.3 1924, 24.3 2924, 26.3 1924, 30.3
1924, 8.4 1924, 11.4 1924, Björnberg-Ericsson, Quita II, Handskriftavdelningen, ÅAB.
377

Lisbeth Stenius till Astrid Grotenfelt 30.9 1942, 5.10 1942, 11.10 1942, 29.11 1942, 10.12
1942, 15.12 1942, 29.4 1943, 6.5 1943, mapp 61 SLSA990, SLSA.
378

Elin Danielson-Gambogi till Victor Westerholm dec. 1896, 17.4 1897, 26.10 1897, 8.4 1900,
Viktor Westerholm II, Handskriftavdelningen, ÅAB; Henry Ericsson till Quita Björnberg-Ericsson
16.12 1922, 27.12 1922, 11.3 1924, 26.3 1924, 11.4 1924, Björnberg-Ericsson, Quita II,
Handskriftavdelningen, ÅAB; Lisbeth Stenius till Astrid Grotenfelt 3.11 1942, 29.11 1942, 6.5
1943, 10.3 1950, 14.11 1951, mapp 61 SLSA990, SLSA.
379

76
Personlig erfarenhet är relevant för en persons val och beslut, precis som man även behöver ta
kulturell kontext med i beräkningen, skriver Ute Frevert i Emotions in History – Lost and Found380.
Beslutet att lämna hemlandet och lägga ett helt nytt land under sina fötter gjordes baserat på den
bild resenärerna hade skapat sig genom litteratur och genom tidigare resenärers skildringar. De tog
sin aktuella situation i beaktande lika väl som drömmen om det som kunde bli. Ekonomin avgjorde
om resan kunde gå av stapeln, och tillsammans med språkkunskaper, kontaktnät och omständigheter
spelade den sin roll i upplevelsen av resan. Och de fick alla sin del av negativa och positiva
upplevelser, hur mycket de än älskade Italien. Upplevelserna byggde deras bild av Italien och gav
dem nya erfarenheter som i sin tur blev en del av deras fortsatta resa.

380

Frevert, Emotions in History, s. 24-25.

77
5. Sammanfattning
Finländare har – och har länge haft – en längtan till södern, till Italien. Den längtan har blivit synlig
i antalet resande och alla de berättelser de har lämnat efter sig, både muntligt och i skrift. Längtan
till Italien har återgetts i reseskildringar, dagböcker och brev som skrivits av resenärerna. I
reseguider och reseberättelser som skrevs under 1800- och 1900-talen syns tydliga tecken på en
fascination inför det liv resenärerna mött i Italien; kommentarer om människors yviga gester,
högljudda samtal, livfulla ögon och vänliga – ofta familjära – bemötande av resenärerna, som var
okända främlingar.

Tidigare forskning om resande mellan norden och Italien har gjorts av bl.a. Bengt Lewan, Drömmen
om Italien : Italien i svenska resenärers skildringar från Atterbom till Snolisky; Sabrina Norlander
(red.), Drömmen om Italien : Nordiska resenärer i Södern 1750–1870; Carina Burman, Vi
romantiska resenärer : Med Ellen Rydelius i Rom. De tre utvalda resenärerna i avhandlingen
presenteras närmare i biografier skrivna av Riitta Konttinen, Konstnärspar; Riitta Konttinen och
Ulla Savojärvi, Elin Danielson-Gambogi; Christoffer H. Ericsson, Henry Ericsson. Min far och
Lisbeth Stenius, Oss människor emellan.

Till en början var det de rika adelsmännen som reste, och resan ansågs höra till en människas
utbildning och kunde pågå under flera år. Resan var ingen nöjesresa utan det ställdes höga krav på
den unga resenären av föräldrarna. Under 1800-talet gjordes uppfinningar som underlättade
resandet; ångmaskinen och järnvägen, och resorna blev billigare och snabbare. Samtidigt ökade
välståndet och med tiden blev det vanligare att mindre välbeställda människor reste till Italien. Att
resa med häst och vagn var det vanligaste under största delen av 1800-talet, och från Finland kunde
resenären resa med ångbåt och tåg under senare delen av 1800-talet. Redan på 1920-talet kunde en
resenär välja att ta båt till Stockholm och flyg därifrån till Italien. 1935 öppnades den första
flygplatsen för persontrafik i Finland.

I förberedelse inför sina resor kunde reseberättelser och reseguider från 1800-talet och tidigt 1900tal fungera som en inspirationskälla och en hjälp för resenärerna. Bland de tidigare resenärer och
inspiratörer som nämns finns bl.a. Anders Ramsay, Fredrik Cyngæus, Fredrika Bremer, C.A.
Ehrensvärd och Eero Järnefelt. I avhandlingen presenteras tre av inspiratörer närmare; Karl
Baedeker och hans reseguider, Emil Zilliacus som skrev reseberättelser och Ellen Rydelius som
skrev resehandböcker och var Sveriges svar på Baedeker-guiderna. Eftersom det kunde underlätta

78
att ha något slags kontaktnät i anslutning till resemålet var det vanligt att resenärer tydde sig till
tidigare resenärer för råd och hjälp med kontakter. Det var även vanligt att finländare på resande fot
sökte sig till andra nordbor i Italien, bl.a. genom Skandinaviska föreningen i Rom. En orsak till att
resenärer umgicks med andra nordbor var dels språket och dels att man ofta delade samma
kulturella och religiösa bakgrund.

De tre resenärerna som presenteras närmare i avhandlingen är konstnären Elin Danielson-Gambogi
(1861–1919), konstnären, grafikern och formgivaren Henry Ericsson (1898–1933) och diplomatfrun
och författaren Lisbeth Stenius (1914–2001). De tre resenärerna kommer från olika förhållanden, de
levde under olika tider och de reste till och i Italien under olika omständigheter, och alla resenärerna
upplevde Italien olika. Men de var alla svenskspråkiga resenärer från Finland som hade en längtan
efter, och på olika sätt drömde om, livet i Italien. Elin Danielson-Gambogi sökte sig till Italien för
ljuset, konsten och friheten att kunna vara sig själv; Henry Ericsson satsade på studier i Rom och
på att växa till den konstnär han strävade efter att vara, samtidigt som han sökte äventyret; Lisbeth
Stenius drogs i första till det ursprungliga, djupa, andliga, och när hennes man, Göran Stenius, fick
tjänst vid Finlands beskickning i Vatikanen fick de möjlighet att bo i Rom nio år. Materialet
avhandlingen är baserat på innefattar resenärernas privata brev, skrivna till nära och kära, dagböcker
och biografier. Baserat på det empiriska källmaterialet och det biografiska materialet blir
skildringarna av de tre resenärerna mikrohistoriska mini-biografier, där personerna i fråga är
representanter för kollektivet resenärer.

79

Litteratur och källor
Källor
Svenska Litteratursällskapets arkiv, Göran och Lisbeth Stenius arkiv SLSA990.
Åbo Akademis bibliotek, handskriftavdelningen, Viktor Westerholm II; Björnberg-Ericsson, Quita
II.

Baedeker, Karl, Central Italy and Rome (Koblenz 1881); Central Italy and Rome (Leipzig 1909);
Italy (Koblenz 1870); Central Italy and Rome (Leipzig 1897); Italy : From the Alps to Naples
(Leipzig 1904); Italy : From the Alps to Naples (Leipzig 1928).
Burman, Carina, Vi romantiska resenärer. Med Ellen Rydelius i Rom (Stockholm 2016).
Ericsson, Christoffer H., Henry Ericsson. Min far (Borgå 2002).
Konttinen, Riitta, Konstnärspar (Keuru 1991).
Konttinen, Riitta & Savojärvi, Ulla, Elin Danielson-Gambogi (Tavastehus 1995).
Stenius, Lisbeth, Oss människor emellan (Jyväskylä 1994).
Zilliacus, Emil, Italienare (Helsingfors 1930); Romerska vandringar : och raster vid vinbrunnar
och vattenfontäner (Helsingfors 1924).

Dagstidningar
Jordbävningen i Florens, Aftonposten 21.5.1895.
Jordbävningen i Florens, Stockholmstidningen 25.5.1895.
Jordbävningen i Italien, Hufvudstadsbladet 22.5.1895.
Dopo il terremoto di Toscana, La Stampa 22.5.1895
Jordbäfningarna i Italien, Nya Pressen 31.7.1895.

Elektroniskt material
Baedeker’s Universe <https://www.ctrarebooks.com/media/baedeker.pdf> 27.11.2019.
Biografiakeskus, <https://kansallisbiografia.fi/kansallisbiografia/henkilo/2833>, 11.12.2019.
Biografiskt lexikon för Finland <http://www.blf.fi/artikel.php?id=626>, 4.5.2020.
Gallery ’Charles Eyck' <https://gallerease.com/en/artists/charles-eyck__b16b17757b22>11.3.2020.
Svenskt biografiskt lexikon <https://sok.riksarkivet.se/sbl/artikel/6275>, 28.11.2019.
Svenskt kvinnobiografiskt lexikon <www.skbl.se/sv/artikel/EllenRydelius>, 28.11.2019.

80
Forskningslitteratur
Ahlund, Mikael, ’Reseskildringarna, gravyrverken och bilden av Italien’, Drömmen om Italien.
Nordiska resenärer i Södern 1750–1870 (Stockholm 2004).
Andolf, Göran, ’Turismen i Historien’, Längtan till landet Annorlunda. Om turism i historia och
nutid (Stockholm 1990), s. 50–85.
Andrenius, Isa, ’En Finländsk romantiker i Rom’, Historiska och litteraturhistoriska studier 37
(Helsingfors 1962), s. 171–272.
Annola, Johanna & Kivimäki, Ville & Malinen, Antti (toim.), Eletty historia. Kokemus
näkökulmana menneisyyteen (Tammerfors 2019).
Arfwidsson, Nils, Nord och Söder. Strödda anteckningar under resor emellan Avasaxa och Vesuven
åren 1835–1839. Sednare delen (Stockholm 1843).
Born, Elsa von, Italienska intryck (Helsingfors 1936).
Bremer, Fredrika, Lifvet i gamla verlden. Dagboks-anteckningar under resor i söder- och österland.
Förra bandet, Andra delen; Italien (Stockholm 1860).
Brown, Richard D., ’Microhistory and the Post-modern Challenge’, Theoretical Discussions of
Biography : Approaches from History, Microhistory, and Life Writing, eds. Hans Renders & Binne
de Haan (Leiden 2014), s. 119–128.
Burkart, A. J. & Medlik, S., Tourism. Past, Present and Future (London 1974).
Cygnæus, Fredrik, Samlade arbeten. Literaturhistoriska och blandade arbeten IV (Helsingfors
1889).
Frenckell-Thesleff, Greta von, Gyllene år i det svunna Italien (Helsingfors 1963).
Frevert, Ute, Emotions in History – Lost and Found (Budapest 2011).
Ginzburg, Carlo, ’Microhistory : Two or Three Things I Know about It’ Theoretical Discussions of
Biography : Approaches from History, Microhistory, and Life Writing, eds. Hans Renders & Binne
de Haan (Leiden 2014), s. 139–168.
Granbacka, Camilla, Sigrid Schauman. Med palett och penna (Vasa 2018).
Gunnarson, Torsten & Ahlund, Mikael, ’Drömmen om Italien’ Drömmen om Italien. Nordiska
resenärer i Södern 1750–1870, red. Sabrina Norlander (Stockholm 2004), s. 10–13.
Hapuli, Ritva, Matkalla kotona : Kyllikki Villan matkapäiväkirjoista (Åbo 2008).
Heininen, Virve, ’Elin Danielson-Gambogin maalaukset matkakertomuksina’ Italiassa ja
Saksanmaalla : Taiteilijoiden ja taiteentuntijoiden matkassa 1840-1930, toim. Teppo Jokinen &
Hanne Selkokari (Helsingfors 2011), s. 183–212.
Hirvonen, Maija ’Ramsay, Anders’ Biografiskt lexikon för Finland 2, Ryska tiden (Helsingfors
2009), s. 696–698.
Holmqvist, Ingrid (red.), Könsöverskridande vänskap. Om vänskapsrelationer mellan intellektuella
kvinnor och män (Göteborg / Stockholm 2011).
Hommerberg, Sigge, Om ni reser till Italien (Malmö 1957).
Hulme, Peter & Youngs, Tim (red.), The Cambridge Companion To Travel Writing (Cambridge
2002).

81
Hällström, Ester, Italienska dagar (Helsingfors 1912).
Jokinen, Teppo & Selkokari, Hanne, Italiassa ja Saksanmaalla : Taiteilijoiden ja taiteentuntijoiden
matkassa 1840–1930 (Helsingfors 2011).
Johannisson, Karin, Melankoliska rum (Stockholm 2009); Nostalgia (Stockholm 2001).
Kernell, Per Ulrik & Stenhammar, Christian, Per Ulrik Kernells Anteckningar under en Resa i Det
Sydliga Europa. Utur hans Bref och efterlemnade Dagbok utgifne af C. Stenhammar (Linköping
1825).
Klinge, Matti, ’Cygnæus, Fredrik’, Biografiskt lexikon för Finland 2, Ryska tiden (Helsingfors
2009), 168–172.
Konttinen, Riitta, ’Eero Järnefelt’, Biografiskt lexikon för Finland 2, Ryska tiden (Helsingfors
2009), s. 422–424.
Koselleck, Reinhart, Erfarenhet, tid och historia : Om historiska tiders semantik (Göteborg 2004).
Levi, Giovanni, ’The Uses of Biography’ Theoretical Discussions of Biography : Approaches from
History, Microhistory, and Life Writing, eds. Hans Renders & Binne de Haan (Leiden 2014), s. 61–
72.
Lewan, Bengt, Drömmen om Italien. Italien i svenska resenäers skildringar från Atterbom till
Snoilsky (Lund 1966).
Liljas, Juvas Marianne, ’Från pappas lydige Henric : Pedagogiska perspektiv på det tidiga 1800talets bildningsresande’ Nordic Journal of Educational History 6 : 2 2019, s. 73–99.
Lindgren, Liisa, ’Runeberg, Walter’ Biografiskt lexikon för Finland 2, Ryska tiden (Helsingfors
2009), s. 744–747.
Lokrantz, Giordano, Margherita, Italien och Norden. Kulturförbindelser under ett sekel (Stockholm
2001).
Loriga, Sabina, ’The Role of the Individual in History : Biographical and Historical Writing in the
Nineteenth and Twentieth Century’ Theoretical Discussions of Biography : Approaches from
History, Microhistory, and Life Writing, eds. Hans Renders & Binne de Haan (Leiden 2014), s.75–
93.
Lundström, Marie-Sofie, Travelling in a Palimpsest. Finnish Nineteenth-Century Painters’
encounters with Spanish Art and Culture (Åbo 2007).
Löfgren, Orvar, ’Längtan till landet Annorlunda’, Längtan till landet Annorlunda. Om turism i
historia och nutid (Stockholm 1989), s. 9-49.
Marander-Eklund, Lena & Östman, Ann-Catrin (red.), Biografiska betydelser : Norm och erfarenhet
i levnadsberättelser (Hedemora 2011).
Meinander, Henrik, Finland 1944. Krig samhälle, känslolandskap (Helsingfors 2009).
Norlander, Sabrina (red.), Nationalmuseum Stockholm, Drömmen om Italien. Nordiska resenärer i
Södern 1750–1870 (Stockholm 2004).
Paperno, Irina ’What Can Be Done With Diaries’ The Russian Review 63 : 4 (Oct. 2004), 561–673.
Painter Jr., Borden W., Mussolini’s Rome : Rebuilding the Eternal City (New York 2005).
Pedersen, Toftegaard, Arne, Helena Westermarck – Intellektets idoga arbetare (Vasa 2016)

82
Peltonen, Matti, ’What is Micro in Microhistory?’ Theoretical Discussions of Biography.
Approaches from History, Microhistory, and Life Writing, eds. Hans Renders & Binne de Haan
(Leiden 2014), s. 105–118.
Planck, Brita, Kärlekens språk. Adel, kärlek och äktenskap 1750-1900 (Göteborg 2014).
Planck, Brita & Steinrud, Marie, ’Eliters privata brev som mikrohistorisk källa’ Historisk Tidskrift
137:3 (Stockholm 2017), s. 463–474.
Renders, Hans, ’The Limits of Representativeness : Biography, Life Writing, and Microhistory’
Theoretical Discussions of Biography. Approaches from History, Microhistory, and Life Writing,
eds. Hans Renders & Binne de Haan (Leiden 2014), s. 129–138.
Renders, Hans & de Haan, Binne, ’Introduction. The Challenges of Biography Studies’ Theoretical
Discussions of Biography : Approaches from History, Microhistory, and Life Writing, eds. Hans
Renders & Binne de Haan (Leiden 2014), s. 1–10.
Rydelius, Ellen, Rom på 8 dagar (Stockholm 1927).
Schreck, Hanna-Reetta, Jag målar som en gud. Ellen Thesleffs liv och konst (Stockholm &
Helsingfors 2019).
Stewart, George R., Pickett’s Charge: A Microhistory of the Final Attack at Gettysburg, July 3,
1863 (Boston 1959).
Stjernschantz, Torsten, Alexander Laureus (Helsingfors 1914).
Suvikumpu, Liisa, Kulttuurisia Kohtaamisia. Suomalaiset kuvataiteilijat ja Rooma 1800-luvulla
(Helsingfors 2009); Rooma, Kirjailian kaupunki (Helsingfors 2004).
Westermarck, Helena, Tre konstnärinnor –Fanny Churberg, Maria Wiik, Sigrid af Forselles
(Helsingfors 1937).
Österberg, Eva, Vänskap – en lång historia (Stockholm 2007).

