Anni-Maija Ilola

Hur går finländska små och medelstora företag i konkurs? En identifiering
av konkursprocesserna med hjälp av nyckeltal

Anni-Maija Ilola
Pro gradu-avhandling i Redovisning
Handledare: Karolina Söderlund
Fakulteten för Samhällsvetenskaper och Ekonomi
Åbo Akademi
Åbo 2020

Anni-Maija Ilola
ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Abstrakt för avhandling pro gradu
Ämne: Redovisning
Författare: Anni-Maija Ilola
Arbetets titel: Hur går finländska små- och medelstora företag i konkurs? En identifiering av
konkursprocesserna med hjälp av nyckeltal
Handledare: Karolina Söderlund
Forskning inom konkursprediktion har fokuserat på att hitta de lämpligaste modellerna för att
prediktera konkurs med hög tillförlitlighet. Tillförlitligheten påverkas av huruvida nyckeltalen
försämras systematiskt då konkursen närmar sig och detta är ofta inte fallet. Syftet med denna
avhandling är att undersöka de olika konkursprocesserna bland konkursföretag med hjälp av
nyckeltal.
I avhandlingens teorikapitel behandlas organisationsekologiska hypoteser, resursteorin,
slumpvandringsteorin, tidigare forskning inom konkursprediktion och konkursprocesserna samt
teori bakom orsakerna till konkurs.
I denna avhandling har diskriminantanalys tillämpats som metod till att skilja mellan
konkursföretag och friska företag. Faktoranalys har tillämpats som metod till att upptäcka mönster
bland nyckeltalens utveckling bland konkursföretagen. Data består av resultat- och balansräkningar
för finländska små- och medelstora företag för de fem senaste räkenskapsperioderna före konkurs.
Data har samlats från Voitto plus-databasen.
Resultaten av studien tyder på att det finns olika konkursprocesser bland finländska konkursföretag
som gick i konkurs år 2019. Fyra processer kunde urskiljas. En av processerna kan i enlighet med
nyckeltalens beteende beskrivas som en akut nedgång, den andra kan beskrivas som en stegvis
nedgång och den tredje som en kronisk konkursprocessen. Den fjärde processen kännetecknades
speciellt av hög skuldsättning och svag betalningsförmåga. Processerna har mycket gemensamt
och skillnaderna mellan de är inte märkbara.
Studien bidrar till att få en ökad förståelse av konkursprocesserna av finländska företag. Förståelsen
kring konkursprocesserna bidrar vidare till att kunna prediktera konkurs mer tillförlitligt för olika
slags företag på olika slags marknadsomständigheter.
Nyckelord: Konkursprognostisering, Konkursprocesser, Små- och medelstora företag, Nyckeltal,
Diskriminantanalys, Faktoranalys
Datum: 06.10.2020

Sidantal: 80

Anni-Maija Ilola

Innehåll
1. Inledning ................................................................................................................................... 1
1.1 Problemområde ....................................................................................................................2
1.2 Syfte .....................................................................................................................................4
1.3. Avgränsningar .....................................................................................................................6
2. Teoretisk referensram................................................................................................................ 7
2.1 Organisationsekologi ...........................................................................................................7
2.2 Liability of newness .............................................................................................................8
2.3 Slumpvandring och resursteori ......................................................................................... 11
2.4 Varför går företag i konkurs? ............................................................................................ 12
2.5 Konkursprediktion ............................................................................................................ 16
2.6 Konkursprocesser .............................................................................................................. 20
2.7 Sammanfattning av den presenterade teorin och litteraturen ............................................ 30
3. Metod och data ........................................................................................................................ 32
3.1 Organisationsekologi som utgångspunkt .......................................................................... 32
3.1.1 Avgränsning av sampel .............................................................................................. 33
3.1.2 Ett longitudinellt sampel ............................................................................................ 34
3.1.3 Jämförelsegrupp ......................................................................................................... 35
3.1.4 Reliabilitet .................................................................................................................. 37
3.1.5 Validitet ...................................................................................................................... 38
3.2 Konkurslagstiftning ........................................................................................................... 38
3.3 Val av nyckeltal ................................................................................................................ 40
3.4 Statistiska metoder ............................................................................................................ 46
3.4.1 Multipel diskriminantanalys....................................................................................... 46
3.4.2 Faktoranalys ............................................................................................................... 48
3.5 Data ................................................................................................................................... 49
3.5.1 Val av sampelföretag.................................................................................................. 49
3.5.2 Beskrivande statistik .................................................................................................. 51
3.5.3 Normalitetstesterna .................................................................................................... 54

Anni-Maija Ilola
4. Resultat.................................................................................................................................... 57
4.1 Diskriminantanalys ........................................................................................................... 57
4.2. Faktoranalys ..................................................................................................................... 60
4.3 Observerade konkursprocesser.......................................................................................... 62
4.3.1 Hur konkursföretag skiljer sig från friska företag? .................................................... 62
4.3.2 Konkursprocess av grupp 1 ........................................................................................ 66
4.3.3 Konkursprocess av grupp 2 ........................................................................................ 67
4.3.4 Konkursprocess av grupp 3 ........................................................................................ 68
4.3.5 Konkursprocess av grupp 4 ........................................................................................ 69
5. Tolkning och beskrivning av konkursprocesser ...................................................................... 71
5.1 Jämförelser mellan konkursprocesser i denna studie och i tidigare studier ...................... 71
5.1.1 En stegvis nedgång av grupp 1................................................................................... 71
5.1.2 En akut nedgång av grupp 2 ....................................................................................... 72
5.1.3 Ett kroniskt misslyckande av grupp 3 ........................................................................ 73
5.1.4 Överskuldsättning och en bristfällig betalningsförmåga av grupp 4 .......................... 74
5.2 Trovärdighet av resultaten................................................................................................. 75
6. Avslutande diskussion............................................................................................................. 78
6.1 De sista orden om konkurs ................................................................................................ 79
6.2 Förslag på vidare forskning............................................................................................... 80
Källförteckning ........................................................................................................................... 81
Bilagor......................................................................................................................................... 87

Tabeller

Tabell 1: Fördelningen av näringsgrenar bland företagen.............................................................52
Tabell 2: Beskrivande statistik för konkursföretagen....................................................................53
Tabell 3: Beskrivande statistik för jämförelseföretagen................................................................53
Tabell 4: Normalitetstesterna för konkursföretagen......................................................................54
Tabell 5: Normalitetstesterna för jämförelseföretagen..................................................................55
Tabell 6: Beskrivande statistik för konkursföretagen utan uteliggare............................................55

Anni-Maija Ilola
Tabell 7: Normalitetstesterna för konkursföretagen utan uteliggare.............................................56
Tabell 8: Beskrivande statistik för jämförelseföretagen utan uteliggare........................................56
Tabell 9: Normalitetstesterna för jämförelseföretagen utan uteliggare.........................................56
Tabell 10: Statistik för de två klasserna i diskriminantanalys........................................................58
Tabell 11: Signifikansen av skillnaderna mellan gruppernas medelvärden.................................59
Tabell 12: Korrelationsmatrisen...................................................................................................59
Tabell 13: Klassificeringsresultatet..............................................................................................60
Tabell 14: Den roterade faktorlösningen......................................................................................62
Tabell 15: Kvartilerna av nyckeltalen för konkursföretag och jämförelseföretag.......................63
Tabell 16: Kvartilerna av nyckeltalen för grupp 1, för alla konkursföretag och för
jämförelseföretag..........................................................................................................................67
Tabell 17: Kvartilerna av nyckeltalen för grupp 2, för alla konkursföretag och för
jämförelseföretag..........................................................................................................................68
Tabell 18: Kvartilerna av nyckeltalen för grupp 3, för alla konkursföretag och för
jämförelseföretag..........................................................................................................................69
Tabell 19: Kvartilerna av nyckeltalen för grupp 4, för alla konkursföretag och för
jämförelseföretag..........................................................................................................................70

Bilagor

Bilaga 1: Parvis lista över konkursföretag och motsvarande icke-konkursföretag samt bokslut som
används i studien...........................................................................................................................87

Anni-Maija Ilola

1. Inledning
Konkurs är ofta en oönskad avslutning på ett företags existens. Företagets ledning gör sitt
bästa för att undvika detta öde och för att behålla företaget verksamt medan företagets
intressenter vill förbereda sig för en eventuell konkurs. Av denna orsak har forskare och
kreditgivare utvecklat olika sätt för att prediktera konkurs. Prediktionen av finansiella
svårigheter är enligt Shumway (2001) av betydelse bland annat då finansiella institut gör
utvärderingar om

företags kreditvärdighet

och revisorer gör

going-concern-

utvärderingar. Andra situationer där konkursprediktion kan vara viktigt är mätning av
risken i aktieportföljen samt i prissättning av skuldebrev eller andra värdepapper med
kreditrisk (Shumway, 2001).
Undersökning av konkurser började enligt Beaver (1966) på 1930-talet och redan då
märkte forskare att det fanns en skillnad mellan konkursföretag och icke-konkursföretag
beträffande nyckeltalen under de sista åren före konkurs. De efterföljande
undersökningarna visar liknande resultat och dessutom har forskare observerat att
skillnaden i nyckeltalen mellan konkursföretag och icke-konkursföretag blir större ju
närmare man kommer konkursen (Beaver, 1966). Konkursforskningen har därmed varit
väldigt koncentrerad kring nyckeltalsanalys. Med hjälp av nyckeltalen kan man inte
prediktera konkurs i sig, men dock de underliggande finansiella händelserna som kan leda
till en konkurs (Beaver, 1966).
Det har utvecklats många olika modeller för att prognostisera konkurs med hjälp av
nyckeltal så tillförlitligt som möjligt i olika ekonomiska miljöer och branscher (Laitinen,
Lukason & Suvas, 2014). Undersökningarna av Altman (1968) och Beaver (1966) har en
viktig roll i utvecklingen av prediktionsmodeller. Beaver (1966) undersökte de finansiella
nyckeltalens förmåga att prediktera konkurs med hjälp av en endimensionell modell och
Altman (1968) utvecklade en flerdimensionell konkursprediktionsmodell som kallas för
Z-Score-modell. Bägge modellerna används än idag. Ohlson (1980) utvecklade en modell
som tillämpar den enkla logistiska regressionen, vilket inte kräver matchande par. Under
senare år har det utvecklats modeller som baserar sig på marknadsdata och som påstås
fungera mer tillförlitligt än de modeller som baserar sig på redovisningsdata (Shumway,
2001). I realiteten varierar modellernas tillförlitlighet mellan olika sampel och
omgivningar (Altman, Iwanicz-Drozdowska, Laitinen & Suvas, 2017).
1

Anni-Maija Ilola
Användningen av nyckeltal i konkursprognostisering baserar sig på antagandet att
konkursprocessen kännetecknas av en systematisk försämring i nyckeltalen (Laitinen,
1991). Faktum är dock att företag kan ha väldigt många olika vägar till konkurs (Argenti,
1976; D’Aveni, 1989; Laitinen, 1991). I vissa fall kan företagets konkurs hända så snabbt
att man inte kan se några varningstecken i nyckeltalen ens i det sista bokslutet före
konkurs. I andra fall kan företagets nedgång ske succesivt varvid nyckeltalen försämras
stegvis slutligen ledande till konkurs (Laitinen, 1991). Laitinen (1991) förklarar att
eftersom konkursprocesserna varierar mellan olika konkursföretag, ger de olika
konkursprognostiseringsmodellerna oprecisa resultat.
Undersökning av konkursprocesserna är en viktig del av konkursforskningen eftersom
det längre tidsperspektivet tillåter företagsledningen och aktieägarna att i god tid förstå
de olika stegen i processen och förhoppningsvis hinna vidta åtgärder för att undvika krisen
(Lukason & Laitinen, 2019). Forskare ännu är oeniga om hur många olika processer som
finns och i fall de varierar mellan olika företagstyper (Lukason, Laitinen & Suvas, 2016).
Enligt Lukason, Laitinen och Suvas (2016) har ordet misslyckande många olika
betydelser. I vissa fall syftar man på breda definitioner, såsom att företaget misslyckas
med att uppnå sina mål, medan man i andra fall syftar på konkurs och bestående insolvens
(Lukason m.fl., 2016). Begreppet konkurs har varit populärt i undersökning av företags
misslyckanden eftersom då är det möjligt att få veta den exakta tidpunkten och orsaken
för misslyckandet (Lukason m.fl., 2016). Därför används begreppet och konceptet
konkurs också i denna studie medan andra slags företagsmisslyckanden inte beaktas i
studien. När jag använder ordet misslyckande i denna studie syftar jag till det ekonomiska
misslyckandet som har lett till en konkurs. Med begreppet ”konkursprocess” syftar jag på
den tidsperiod som innefattar förändringar i de finansiella nyckeltalen och som slutar med
konkurs.

1.1 Problemområde
Det har utvecklats många olika modeller för att prognostisera konkurs i olika omgivningar
och branscher (Lukason, Laitinen & Suvas, 2014a). Trovärdigheten i dessa modeller
beror på homogeniteten av företagen i samplet, dvs. huruvida de går igenom en liknande
process mot konkurs (Lukason, Laitinen & Suvas, 2014a; Laitinen, 1991). Som tidigare
2

Anni-Maija Ilola
nämndes har företag många olika vägar till konkurs (Argenti, 1976; D’Aveni, 1989;
Laitinen, 1991). Konkursprediktion utgår ofta ifrån att en framtida konkurs kan
observeras i systematiskt försämrande nyckeltal. Detta kan leda till vilseledande
tolkningar eftersom företag som har misslyckats kan ha olika slags konkursprocesser,
vilket syns genom att nyckeltalen beter sig på olika sätt under de sista åren före konkurs
(Laitinen, 1991). Laitinen (1991) förklarar att eftersom konkursprocesserna varierar
mellan olika konkursföretag ger de olika konkursprognostiseringsmodellerna oprecisa
resultat. Vad som är en optimal modell för konkursprognostisering beror på företaget, och
den predikterande förmågan av de finansiella nyckeltalen kan vara olika företagen
sinsemellan (Laitinen, 1991).
Enligt Lukason, Laitinen och Suvas (2014b) består en konkursprocess både av orsaker
och symptom. Orsakerna sätter igång processer i den interna eller externa omgivningen
av företaget, medan symptomen är en följd av orsakerna och det som ofta avslöjar
situationen till utomstående (Lukason m.fl., 2014b). I vissa fall kan det vara svårt att skilja
mellan orsaker och symptom. Exempelvis kan företagsledningens ogynnsamma agerande
symbolisera både orsakerna och symptomen till nedgången. I en konkursprocess är
orsakerna och symptomen kopplade till varandra och normalt finns det flera olika faktorer
som bidrar till misslyckandet (Lukason m.fl., 2014b). För utomstående är finansiella
variabler i bokslutet det allra mest synliga symptomet. De mest använda finansiella
variablerna i konkursforskningen är finansiella nyckeltal som uttrycker lönsamhet,
kassaflöde, skuldsättningsgrad, likviditet och effektivitet (Lukason m.fl., 2014b). Man
har även använt förändringar i de finansiella variablerna, men deras användningspotential
är begränsad. Ett exempel som Lukason m.fl. (2014b) ger angående detta är att
minskningen av ett företags försäljning kan ses som en negativ trend endast om man vet
att det leder till en minskning i lönsamhet.
Undersökningen av konkursprocesserna är en viktig del av konkursforskningen eftersom
man inom den studerar beteende av företag som har misslyckats under en längre tid före
den slutliga konkursen, medan konkursprognostiseringsundersökningarna främst
fokuserar på de få sista åren före konkurs (Lukason & Laitinen, 2019). Lukason och
Laitinen (2019) förklarar att det längre tidsperspektivet tillåter företagsledningen och
aktieägarna att i god tid förstå de olika stegen i processen och förhoppningsvis hinna vidta
åtgärder för att undvika en eventuell kris. Genom sitt verk Corporate Collapse: The

3

Anni-Maija Ilola
causes and symptoms var Argenti (1976) den första forskaren att undersöka olika
konkursprocesser. Argenti (1976) hittade tre olika typer av konkursprocesser som skiljer
sig från varandra beträffande hur konkurs syns i den finansiella hälsan av företaget. Än
idag behandlar den merparten av konkursforskningen orsakerna till konkurs eller de
observerbara symptomen som föregår en konkurs (Laitinen, 1991) och forskare är ännu
oeniga om hur många processer som förekommer och ifall det varierar mellan olika
företagstyper (Lukason m.fl., 2016).

Happy companies are all alike, every unhappy company is unhappy in its own way
- Anpassad från Anna Karenina (Tolstoy) av Ooghe och De Prijcken (2008)

1.2 Syfte
I denna avhandling undersöker jag konkursprocesserna hos finländska små och
medelstora företag som gick i konkurs år 2019. Jag identifierar de olika
konkursprocesserna bland dessa företag och beskriver processernas egenskaper med hjälp
av nyckeltalens utveckling över tid. Syftet är att öka förståelsen för konkursprediktion
genom att tydliggöra hur företag går i konkurs i dagens Finland.
Sampelföretagen kommer att delas in i olika grupper på basen av företagens likheter.
Varje grupp kommer att beskriva en viss typs konkursprocess. Detta innebär att man
behandlar företagen gruppvist. Det enskilda företaget inom en grupp kännetecknas
nödvändigtvis inte helt och hållet av de egenskaper som kännetecknar hela gruppen.
Nyckeltalen hos ett företag utvecklas inte nödvändigtvis helt på samma sätt som
nyckeltalen hos gruppen som helhet. Detta innebär att man utifrån företagets egenskaper,
såsom ålder och storlek, inte kan dra slutsatser om företagets konkursprocess. Man kan
enbart konstatera att en viss konkursprocess karakteriseras av några gemensamma
egenskaper hos merparten av företagen inom en grupp.
Den redan existerande litteraturen om konkursprocesser används till att formulera
hypoteserna. Argenti (1976) märkte att stora och gamla företag som grupp brukar ha en
lång konkursprocess. En sådan process kännetecknas av att omsättningen och vinsterna
så småningom avtar och nyckeltalen försämras stegvist tills den slutliga konkursen.
Undersökningen av Lukason m.fl. (2016) visar att ju äldre konkursföretagen är, desto
4

Anni-Maija Ilola
oftare förekommer den stegvisa nedgången. Trots att samtliga företag i samplet av
Lukason m.fl. (2016) är unga, kan man observera bland företag att andelen
konkursprocesser som kännetecknas av en stegvis nedgång ökar i takt med företagens
ålder. Förutom att den tidigare forskning används till att formulera hypotesen, kan man
även motivera den med Gamblers Ruin-teorin som behandlas senare i kapitel 2.3. Stora
företag som har varit verksamma under lång tid brukar ha en större tillgångsbas än yngre
och mindre företag. De stora företagen kanske har gjort vinst i flera år, vilket har
möjliggjort att så småningom expandera företaget från litet till stort. Företaget kanske har
en etablerad kundbas som bidrar till lönsamheten. Sedan sker det en förändring i
marknaden. Det stora företaget är eventuellt oflexibelt och misslyckas därmed att anpassa
sig till förändringen. Det förlorar då en del av sina kunder till konkurrenterna och
vinsterna börjar avta. Företaget kan dock ha en buffert i form av ackumulerade vinster
från tidigare år samt ett stort antal tillgångar som i värsta fall kan säljas för att täcka
utbetalningarna. På grund av sin storlek kan företaget då ha en lång väg till konkurs, vilket
syns som stegvis försämrade nyckeltal. Med ”gamla företag” avses i denna studie företag
som varit verksamma i minst 12 år.
Hypotes 1: Man kan observera en stegvis nedgång hos gruppen med den högsta
medelåldern
Lukason m.fl. (2016) undersökte konkursprocesserna i unga, tillverkande mikroföretag i
Europa. Man undersökte skilt företag som var tre, fyra, fem respektive sex år gamla.
Bland de allra yngsta företagen, dvs. de tre år gamla, var den akuta nedgången den oftast
förekommande konkursprocessen. Argenti (1976) märkte att små och nyligen grundade
konkursföretag generellt sätt har en konkursprocess som är kort. En längre
konkursprocess kunde däremot observeras bland företag vars genomsnittsålder var högre.
Man kan därmed observera ett samband mellan konkursprocessens längd och företagens
storlek. Detta ska dock ses som en trend hos ett större antal företag och inte som ett direkt
samband. Även bland unga företag har man observerat stegvisa nedgångar (Lukason
m.fl., 2016). Andra faktorer, såsom företagens storlek eller bransch, kan dessutom
påverka sannolikheten för en viss konkursprocess. Med unga företag avses i denna studie
företag som varit verksamma i högst 6, men minst 4 år. Företagens ålder begränsar
mängden olika konkursprocesser som kan observeras i nyckeltalen. Yngre än fyra år
gamla företag kan inte ha någon annan konkursprocess än en akut nedgång eftersom det

5

Anni-Maija Ilola
inte finns tillräckligt många verksamma år för att kunna observera stegvist försämrade
nyckeltal. Unga företag som genomgått minst fyra räkenskapsperioder möjliggör att
undersöka den akuta nedgången bland företag som skulle kunna ha någon annan slags
konkursprocess.
Hypotes 2: Man kan observera en akut nedgång hos gruppen med den lägsta medelåldern
Den akuta nedgången är en intressant konkursprocess, eftersom denna typ av konkurs
sällan kan predikteras på förhand, alternativt att den kan predikteras först så sent att
korrigerande åtgärder inte kan göras i tid. Ytterligare kunskap om egenskaperna hos de
företag som har genomgått en akut nedgång skulle vara en fördel vid utvärderingen av
konkursprediktionsmodellernas prediktionsförmåga. Detta möjliggör även att företagens
intressenter kan ta bättre hänsyn till en relativt högre risk för en plötslig konkurs.

1.3. Avgränsningar
Jag undersöker finländska små och medelstora företag. Resultaten kan därmed inte
generaliseras till att beskriva konkursprocesserna i stora privata företag samt börsbolag.
Det är inte heller möjligt att göra en liknande undersökning om konkursprocesserna hos
börsbolag eftersom det är sällsynt att finländska börsbolag går i konkurs. På 2000-talet
gick enbart tre finländska börsbolag i konkurs och på 1990-talet var konkursbörsbolag
fyra till sitt antal (Kauppalehti, 2017). Konkurs är dessutom väldigt sällsynt bland stora
företag (Beaver, 1966; Laitinen, 1991). De sällsynta börsbolagskonkurserna har skett vid
olika tidpunkter, vilket gör att de makroekonomiska faktorerna påverkar resultaten. Detta
minskar

ytterligare

möjligheter

till

generaliseringar

bland

börsbolag.

Vissa

undersökningar visar att modeller som baserar sig på marknadsdata har en bättre
prognostiseringsförmåga än modeller som baserar sig på redovisningsdata (Shumway,
2001), men eftersom de avser börsbolag måste jag förkasta dem i denna studie. Enligt
Laitinen, Lukason och Suvas (2014) finns det skillnader i olika länders konkursprocesser.
På grund av landspecifika skillnader i företagens interna styrning eller externa omgivning
kan resultaten av denna studie inte nödvändigtvis tillämpas på konkursprocesser i andra
länder. Dessutom innefattar undersökningen endast företag som är minst fyra år gamla.
Sådana processer som observerats i denna studie kan man därmed inte med säkerhet
identifiera ifall man undersöker företag med färre än fyra räkenskapsperioder.
6

Anni-Maija Ilola

2. Teoretisk referensram
I detta kapitel går jag igenom teorier som i denna studie används till att tolka konkurs
som fenomen. Dessutom behandlar jag central forskning inom konkursprediktion och
konkursprocesser.

2.1 Organisationsekologi
Organisationers födsel, utveckling och död kan undersökas utgående från teorin om
överlevnadskamp,

ursprungligen

introducerat

av

Charles

Darwin

(1859).

Organisationsekologi är ett forskningsområde inom vilket man undersöker organisatorisk
förändring med hjälp av biologiska teorier. Under vissa förutsättningar är det möjligt att
parallellt undersöka förändringsprocesser inom organisationspopulationer och biologiska
populationer (Jitendra & Lumsden, 1990). Enligt Jitendra och Lumsden (1990) är
organisationsekologins huvudprincip att en organisation omfattas av stark påtryckning
efter dess grundande samt att förändringar i organisationspopulationerna orsakas av såväl
grundandet (födsel) och upplösningen (död) av organisationerna. Enligt Wholey och
Brittain (1986) skiljer sig organisationsekologin från andra organisationsteorier i och med
att den betonar urvalsmekanismen.
Organisationsekologin kan delas i tre olika nivåer; den organisatoriska nivån med ett
utvecklingstillvägagångssätt, populationsnivån med ett urvalstillvägagångssätt och
samhällsnivån med ett makroekonomiskt tillvägagångssätt (Carroll, 1984). Carroll (1984)
förklarar att organisationsekologin skiljer sig från dess företrädare, d.v.s. den mänskliga
ekologin, på åtminstone fyra fundamentala sätt. Det första är att fokus i den evolutionära
analysen har skiftat från ett utvecklingstillvägagångssätt till ett urvalstillvägagångssätt.
Det andra är att fokus skiftat från teorier som betonar förhållanden mellan olika sociala
enheter till teorier som betonar konkurrensförhållanden. Det tredje är ett skift från
deterministiska modeller till probabilistiska modeller. Det sista och fjärde är ett skift från
teorier som antar att temporär jämvikt existerar till teorier som uttryckligen betonar
obalans. När det gäller individuella organisationer kan organisationsekologi användas för
att undersöka demografiska händelser och livscykelprocesser. Detta studieområde kallas

7

Anni-Maija Ilola
för organisationsdemografi och tillämpas utvecklingstillvägagångssätt för att undersöka
evolutionen av organisationer (Carroll, 1984).
Evolution likställs enligt Carroll (1984) inte längre med framsteg, utan med förändring
över tid. Utvecklingstillvägagångssättet går ut på att organisationer förändras över tid i
enlighet med strukturella påtryckningar och begränsningar. Organisationen ses i dess
miljömässiga kontext där den är beroende av externa resurser för sin näring. De
miljömässiga omständigheterna begränsar organisationens form och struktur. Emellertid
påverkas organisationens struktur även av interna faktorer, såsom dess storlek och
teknologi. Utvecklingsteoretiker antar att organisationer är väldigt anpassningsbara. De
strukturella förändringarna sker automatiskt som en respons till de externa och interna
förändringarna. I jämförelse till utvecklingsteorier är de ekologiska teorierna om
anpassning mer deterministiska och antar att det finns en temporär jämvikt (Carroll,
1984). Hannan och Freeman (1977) påstår däremot att organisationer inte alls är
anpassningsbara, utan tröga. Hannan och Freeman (1977) påstår att den dominanta
mekanismen i den sociala förändringen är naturligt urval som styrs av konkurrens och
miljömässiga begränsningar. Enligt Carroll (1984) avser naturligt urval elimineringen av
vissa typer av organisationer. Elimineringen, dvs. organisationens död, kan ske via
antingen ske via upplösning, absorptionsfusion eller radikal förändring (Carroll, 1984).
Organisationsekologin är i denna avhandling en metodteori. En metodteori är en teori
som tillämpas i ett ämnesområde, annat än ämnesområdet var den har sitt ursprung
(Lukka & Vinnari, 2014). I detta sammanhang blir teorierna inom organisationsekologin
metodteorier eftersom de har sitt ursprung inom sociologin (se Carroll, 1984), men
används här för att förklara vissa fenomen inom redovisning.

2.2 Liability of newness
Enligt Jitendra och Lumsden (1990) finns det många tillvägagångssätt inom
organisationsekologin för att studera död av organisationer. Exempel på sådana är
liability of newness, resursteorin, the liability of smallness och påverkan av
omständigheterna vid grundandet. Liability of newness introducerades av Stinchcombe
(1965) (refererad i Gianpaolo, Cafferata & Poggesi, 2012), vars undersökning om
förhållanden mellan sociala strukturer och organisationers strukturer starkt påverkade den
8

Anni-Maija Ilola
ekologiska forskningen (Wholey & Brittain, 1986). Denna konstruktion inspirerades av
överlevnadskampen av Darwin (1859) och förklarar varför organisationer har den högsta
dödlighetsgraden under de första stegen av sin livscykel. Stinchcombe (1965) påstod att
organisationers strukturer påverkas av de sociala strukturerna som gäller vid grundandet
av organisationen, vilket leder till bestående mönster i till exempel arbetsfördelningen
inom organisationen (refererad i Wholey & Brittain, 1986).
Enligt liability of newness-hypotesen är dödlighetsgraden hög under de första åren av
organisationernas livscykler och den minskar monotoniskt under åren (Gianpaolo,
Cafferata & Poggesi, 2012). Denna konstruktion innebär att många nygrundade företag
inte överlever länge efter grundandet (Yang & Aldrich, 2017). Stinchcombe (1965)
presenterade detta som en allmän regel enligt Yang och Aldrich (2017). Orsaken till
liability of newness är enligt Stinchcombe (1965) att unga organisationer saknar
erfarenheter av lärande (se Gianpaolo, Cafferata & Poggesi, 2012). Unga organisationer
har dessutom sämre möjligheter än stora organisationer att överleva, eftersom de måste
lita på ”främlingar” i samarbete (Stinchcombe, 1965 refererad i Gianpaolo, Cafferata &
Poggesi, 2012). I och med att organisationen får erfarenhet av lärande, ökar sannolikheten
av för dess överlevande över tid (Esteve-Pérez & Mañez-Castillejo, 2008). En
organisation som har grundats nyligen ska etableras, göra investeringar, skapa
fackkunskap och bygga upp förtroende inom organisationen och med andra
organisationer. Under den här tiden är har den inte lika stor kunskap om att klara av
utmaningarna i omgivningen som äldre och bättre etablerade organisationer (EstevePérez & Mañez-Castillejo, 2008).
Denna konstruktion kan användas som förklaring till att unga och små företag misslyckas
samt till dessas högre sannolikhet till akut nedgång i nyckeltalen. Enligt Wholey och
Brittain (1986) är det ändå svårt att inom forskning åtskilja ungdom och litenhet eftersom
de ofta går hand i hand. Dock är det viktigt att skilja mellan effekterna av ungdom och
litenhet för att kunna förstå förhållandet mellan urval och organisationens storlek. Wholey
och Brittain (1986) påstår att en av orsakerna till att unga organisationer misslyckas är att
kortvariga sociala omständigheter uppmanar företagare att grunda organisationer som
ofrånkomligen misslyckas då omständigheterna förändras.
Många studier som undersöker liability of newness-konstruktionen visar att den
uppkommer i diverse populationer även då effekten av storlek elimineras (Yang &
9

Anni-Maija Ilola
Aldrich, 2017). Det finns ändå studier som visar annorlunda samband mellan företagets
ålder och dess risk till misslyckande (Esteve-Pérez & Mañez-Castillejo, 2008; Yang &
Aldrich, 2017). En del undersökningar visar att sannolikheten för misslyckande minskar
under den största delen av organisationens livscykel, men ökar under de första månaderna
(Yang & Aldrich, 2017). Denna konstruktion beskriver sambandet mellan åldern och
sannolikheten för misslyckandet som en U-formad kurva (Esteve-Pérez & MañezCastillejo, 2008). Teoretikerna förklarar detta mönster, liability of adolescence, med att
det finns en tidsperiod, en så kallad smekmånadsperiod, där den ursprungliga låga risken
för misslyckande är låg på grund av att organisationen använder sitt startkapital, dvs.
resurserna som de har vid grundandet. Risken för misslyckande ökar då startkapitalet har
använts. Hypotesen går ut på att organisationer kan överleva en tid med låg risk för
misslyckande genom att använda det initiala lagret av medel som de förvärvade vid
grundandet (till exempel banklån eller riskkapitalfond). När de ursprungliga medlen har
använts för att driva verksamheten kvarstår endast de starkaste organisationerna kvar på
marknaden. Skillnaderna mellan dessa två mönster, liability of newness och liability of
adolescence, gäller de allra första månaderna i en organisations livscykel. Det finns en
konsensus om att sannolikheten för misslyckande minskar på lång sikt. Denna fråga
förblir oklar för forskare (Yang & Aldrich, 2017).
Det finns ännu en tredje konstruktion som används för att förklara misslyckanden hos
gamla företag. Liability of obsolence innebär att sannolikheten för misslyckande ökar
efter en viss tid, eftersom äldre organisationer blir stela och inkompetenta att klara av den
förändrande och konkurrerande omgivningen (Esteve-Pérez & Mañez-Castillejo, 2008).
Yang och Aldrich (2017) anger att trots att det finns vissa risker för misslyckandet i
anslutning till omständigheterna vid grundandet, spelar de efterföljande handlingarna en
mycket större roll. Dessa handlingar avser till exempel att säkerställa tillgången till
resurser och utvecklingen av rutiner. Tillgången till resurser avser organisationens
humankapital, socialt kapital och finansiellt kapital. Organisationens grundare kan ha
antingen generella kunskaper eller specifika kunskaper från sina tidigare arbeten och
erfarenheter (Yang & Aldrich, 2017). Båda är till nytta för det nygrundade företagets
utveckling. På samma sätt spelar det ursprungliga finansiella kapitalet en viktig roll i
organisationens tidiga utveckling.

10

Anni-Maija Ilola
Ett problem inom forskningen i liability of newness är att organisationens ”död” har inte
definierats tillräckligt noggrant (Wholey & Brittain, 1986). Unga organisationer kan
misslyckas ekonomiskt (konkurs), men också försvinna som en följd av fusion eller
företagsförvärv. Dessa processer är i grund och botten olika (Wholey & Brittain, 1986).
Enligt Yang och Aldrich (2017) är formen och orsaken till liability of newness ännu
öppen för forskning.

2.3 Slumpvandring och resursteori
Coad, Frankish, Roberts och Sorey (2013) påstår att prestationen hos ett nygrundat
företag bäst kan beskrivas med slumpvandring (random walk)-processen. Enligt Coad
m.fl. (2013) är dock företagets överlevnad icke-slumpmässig och beror främst på
mängden ackumulerade vinster i företaget eller andra resurser som företaget samlat in
antingen före eller efter dess grundande.
Coad m.fl. (2013) antar att nygrundade företags överlevnad och tillväxt följer Gambler’s
Ruin-teorin. Enligt teorin behöver spelaren (företaget), för att komma vidare i spelet,
resurser som kan dras av spelarens ”vinster” eller resurser spelaren hade vid starten.
Enligt Code m.fl. (2013) är teorin om Gambler’s Ruin tillämpbar i samband med
företagets överlevnad och tillväxt. Liksom hasardspelare tenderar även företagsledarna
vara överoptimistiska gällande sina möjligheter att ”vinna” (Cassar, 2010).
Code m.fl. (2013) märker att överlevnaden hos ett nygrundat företag beror både på
företagets ursprungliga storlek och dess tillväxt. Enligt Gambler’s Ruin-teorin skulle
tillväxthändelserna (vinsterna) uppstå slumpmässigt (i enlighet med slumpvandring) och
överlevnad skulle bero på mängden ackumulerade resurser. På detta sätt gör Gambler’s
Ruin antaganden om både överlevnad och tillväxt. Enligt Code m.fl. (2013) underskattar
denna teori ändå tillväxtens roll i överlevnad. Tillväxt har en positiv påverkan på
överlevnad både på kort och lång sikt. Dessutom observerades vissa finansiella variabler
såsom volatiliteten av inkomsterna ha en stor påverkan på överlevnad. Code m.fl. (2013)
påstår att trots att tillväxt inte helt är en slumpvandring så har slump ändå en stor påverkan
på tillväxt. Många andra aspekter såsom företagets ålder, grundarens tidigare erfarenhet
och utbildning, kön och möjligheter till rådgivning har en mer begränsad påverkan i
företagets prestation (Code m.fl., 2013).

11

Anni-Maija Ilola
Code m.fl (2013) introducerar också resursteorin som går ut på att ett företags prestation
reflekterar tillgängligheten och användningen av resurser och förmågor. Resursteorin
föreslår att ett företag som har tillräckligt med resurser och förmågor presterar bättre än
dessas konkurrenter som inte har dessa resurser och förmågor. Ett företag som är större
vid grundandet skulle därmed ha samlat in resurser, förmågor, tillgångar och
nätverkskopplingar som de kan mobilisera till att skydda från tidig utgång då de kommer
till marknaden (Code m.fl., 2013).

2.4 Varför går företag i konkurs?
Experterna inom affärspolitik brukar enligt Carroll (1984) förklara en organisations
misslyckande med hjälp av interna faktorer, medan organisationsekologister påstår att
många misslyckanden beror på externa omständigheter. Detta tillvägagångssätt föreslår
att förtagets misslyckande (eller framgång) inte alltid kan kontrolleras av företagsledarnas
åtgärder (Carroll, 1984). En hel del studier föreslår ändå att konkurs beror på
administrativa felsteg (Ooghe & De Prijcker, 2008). Wilcox (1971) föreslår att de flesta
företagsmisslyckanden skulle kunna ha undvikits med hjälp av tillräckliga
ledningskunskaper och tillräckligt med utomstående kapital. Undersökningen som
presenteras nedan fokuserar sig på orsaker till konkurs som beror på ledningens åtgärder
och egenskaper.
Ooghe och De Prijcker (2008) undersökte de mest förekommande orsakerna för konkurs
för olika slags företag som går igenom olika konkursprocesser. Först identifierade Ooghe
och De Prijcker (2008) de olika konkursprocesserna bland sampelföretagen. Den första
processen identifieras av unga start-up företag som har misslyckats att växa och är
olönsamma dvs. har väldigt dåliga förutsättningar att överleva. En typisk orsak för
nedgången bland dessa företag är att ledningen saknar industrirelaterad erfarenhet. De
saknar en affärsplan och klar strategi och har troligtvis otillräckliga kontrollmekanismer.
Dessa brister syns som höga kapitalkostnader, låg omsättning och underskattade utgifter.
Ett lågt kassaflöde och lönsamhet leder till likviditetsproblem och företagets nedgång
börjar kort efter grundandet (Ooghe & De Prijcker, 2008).
Den andra konkursprocessen kännetecknas av ambitiösa tillväxtföretag (Ooghe & De
Prijcker, 2008). Ledningen av dessa typs företag är ofta risktagande människor som har
12

Anni-Maija Ilola
erfarenhet av branschen och ambitiösa målsättningar. En del kan till och med vara
överoptimistiska. Företaget expanderar sin verksamhet vilket leder till en ökning av
företagets skuld på eget kapital-nyckeltalet. Felsteget av dessa företag är att de överskattar
efterfrågan på grund av överoptimism, att de uppskattar marknadens storlek fel eller
kundernas ändrade beteende fel. Den sistnämnda kan kopplas till liability of newness.
Konsekvensen av detta blir att inkomsterna inte räcker till för att täcka utgifterna och
leder till otillräckligt kassaflöde och otillräckliga vinster. Den erfarna ledningen är ofta
medveten om problemen, men återhämtningen av situationen blir svårt utan interna medel
då banken inte beviljar ytterligare lån (Ooghe & De Prijcken, 2008).
Den tredje typen av företag är enligt Ooghe och De Prijcker (2008) mycket likadana som
företagen i den andra gruppen. Dessas nedgång börjar också som en följd av misslyckade
försök till tillväxt. Företag i den tredje gruppen är ändå mer starka ekonomiskt, eftersom
de är mer mogna och ledningens egenskaper skiljer sig från de i den andra gruppen. Dessa
företag utvecklar en ny strategi och lanserar kanske en ny produkt. Strategin visar sig vara
lyckad och ledningen reagerar med farlig överoptimism. Tillväxt och kapitalkostnaderna
ökar, men ledningen bortser från fallgropar. Detta leder till otillräcklig kontroll och
omedvetenhet om eventuella problem som kan påverka effektiviteten eller omsättningen.
Detta kan synas till exempel i att försäljningen överskattas, överkapacitet eller höga
utgifter. Lönsamheten och den finansiella styrkan sjunker kraftigt och det uppstår
svårigheter såsom en låg betalningsförmåga och betalningsförseningar. Efter detta är
möjligheten till överlevnad svag, eftersom aktieägarna känner sig svikna och tappar
förtroendet (Ooghe & De Prijcken, 2008).
Den sista typen av företag som Ooghe och De Prijcken (2008) presenterar är väletablerade
och apatiska företag som har existerat i flera år. Ledningen i dessa typer av företag
kännetecknas av låg motivation och engagemang. De tillämpar strategier som har visat
sig vara framgångsrika tidigare utan att ta hänsyn till den förändrade omgivningen.
Företaget förlorar sina strategiska fördelar då dess konkurrenter lyckas att reagera på den
förändrade omgivningen. Kunderna vänder sig till konkurrenterna och omsättningen
minskar. Ledningen misslyckas med att identifiera de grundläggande orsakerna för detta
och förklarar de minskande vinsterna bero på temporära anledningar. Den låga
omsättningen leder sist och slutligen till att företaget inte kan täcka utgifterna med

13

Anni-Maija Ilola
inkomsterna och det uppkommer problem med företagets betalningsförmåga. Kunderna
och borgenärerna förlorar tilliten till företaget (Ooghe & De Prijcken, 2008).
Dessa exempel på orsakerna till konkurs tydliggör ledningens betydelse i företagets
eventuella misslyckande eller framgång. I det sista fallet var det omgivningen som
påbörjade processen, men även i detta exempel hade ledningen en stor roll i hur företaget
reagerar på förändringarna i omgivningen. En motiverad och engagerad ledning skulle
med egna åtgärder ha kunnat undvika nedgången som ledde till konkurs. Laitinen och
Lukason (2014c) påstår de facto att konkurs, i utvecklade länder såsom i Finland, ofta
beror på brist av ledningens administrativa kunskaper.
Trots att en del av konkurserna kan härledas från ledningens åtgärder och egenskaper,
kan givetvis detta inte vara orsaken till alla konkurser. Ledningen kan dessutom inte heller
kontrollera allt och därmed undvika företagsmisslyckandet i alla situationer. Lukason och
Hoffman (2014) undersökte orsakerna till konkurs bland estniska små- och medelstora
tillverkande företag som gick i konkurs mellan 2002 och 2009. Resultaten av studien visar
att företag som endast hade en identifierbar orsak (antingen extern eller intern) till
konkurs ofta inte visar några varningstecken till konkurs ett år före konkurs, istället är
deras observerbara finansiell hälsa i genomsnitt på en god nivå (Lukason & Hoffman,
2014). Företag som har flera olika orsaker till konkurs har märkbart sämre observerbar
finansiell hälsa före konkurs. Av detta kan man enligt Lukason och Hoffman (2014) dra
slutsatsen att den plötsliga nedgången (konkursprocess presenterat av D’Aveni (1989))
och den akuta nedgången (konkursprocess presenterat av Laitinen (1991)) kan kopplas
med enbart en orsak till konkurs. Denna slags orsak är ofta en drastisk förändring i
omgivningen eller misskötsel av företagets administration (Lukason & Hoffman, 2014).
Tvärtom kan den gradvisa konkursprocessen (presenterat bland annat av D’Aveni (1989)
och Laitinen (1991)) ofta kopplas med flera olika orsaker till nedgång och konkurs. Då
konkurs kan härledas till flera olika orsaker börjar nedgången tidigare före konkurs samt
att den finansiella hälsan är svag innan företaget går i konkurs (Lukason & Hoffman,
2014).
Oavsett om det finns en eller flera olika orsaker till konkurs syns den kommande
konkursen i nyckeltalen för de båda slags företagen senast ett år före konkurs (Lukason
& Hoffman, 2014). När det finns flera orsaker syns sen försvagade finansiella hälsan i
genomsnitt tidigare i de finansiella nyckeltalen. Enligt Lukason och Hoffman (2014) har
14

Anni-Maija Ilola
företag med flera interna brister, till exempel för höga fasta kostnader och låg kvalitet på
produkter, en liknande nedgång än företag med både interna och externa orsaker, till
exempel dålig finansiell planering och ökad konkurrens. Detta undersökningsresultat
stödjer enligt Lukason och Hoffman (2014) resursteorin (se till exempel Code m.fl. 2013)
som går ut på att företag som agerar i en föränderlig omgivning kan misslyckas på samma
sätt som ett företag som agerar i en oförändrad omgivning. Resultatet av denna studie
visar att konkursprocesserna påverkas mer av mängden olika orsaker istället för typen av
orsaker till konkurs.
Det finns ofta flera olika orsaker till konkurs, men det är också möjligt att konkurs orsakas
av enbart en orsak såsom ett allvarligt administrativt misstag eller extern chock (Lukason
& Hoffman, 2014). Ett administrativt misstag är en orsak som kan vara sådan som Ooghe
och Prijcken (2008) beskrev. Dock kan de administrativa bristerna som Ooghe och
Prijcken (2008) behandlade också ha orsakat flera olika orsaker till konkurs. Till exempel
kan en oerfaren ledning ses som en orsak till konkurs, men denna oerfarna ledning kan
också ha gjort flera misstag som kan ses som orsaker till konkurs. Administrativa misstag
kan ses som något som företaget i viss mån kan kontrollera. Ledningen kan till exempel
undvika vissa misstag genom att konsultera mer erfarna företagare i de frågor de inte själv
har mycket erfarenhet av.
Externa chocker är däremot något som sällan eller till och med aldrig kan kontrolleras.
Till exempel är ökad konkurrens något som företaget inte kan kontrollera då de bara måste
försöka hålla igång konkurrensen för att överleva på marknaden. En global pandemi är
ett till exempel på en sådan extern chock. Vissa externa orsaker är sådana som företaget
inte kan ens försöka anpassa sig. Till exempel kan förändrad lagstiftning hindra företaget
att sälja sin produkt som inte längre bemöter kraven som ställs av den nya lagstiftningen.
Också böter och brottslighet kan leda företaget i konkurs. Ett av sampelföretagen
anklagades för brottsligt beteende år 2017 (Etelä-Suomen Sanomat, 2017) och följande
år hamnade företaget på protestlistan för obetalade skatter (Protestilista, 1). Man kan inte
bedöma huruvida dessa händelser specifikt har orsakat att företaget gick i konkurs, men
man kan anta att det finns en koppling mellan det brottsliga agerandet, de obetalda
skatterna och konkursen. Sammanfattningsvis kan orsakerna till konkurs vara antingen
interna eller externa samt antingen sådana som företaget kan kontrollera eller vilka är
utanför deras kontroll. Oavsett vad som är orsaken bakom företagets finansiella

15

Anni-Maija Ilola
svårigheter är den praktiska följden alltid antingen bristfällig betalningsförmåga och
överskuldsättning i enlighet med det som regleras i konkurslagen (120/2004).
Konkurslagen (120/2004) behandlas senare i kapitel 3.2.

2.5 Konkursprediktion
Altman (1968) och Beaver (1966) har en central roll i undersökningar av konkurser.
Beaver (1966) undersökte finansiella nyckeltals förmåga att prediktera konkurs och
använde sig av en endimensionell analys där nyckeltalens predikterande förmåga
analyseras skilt. Altman (1968) undersökte huruvida konkurs kan prognostiseras med
hjälp av nyckeltal. Undersökningen var flerdimensionell, vilket innebär att man använde
en kombination av flera nyckeltal, eftersom en endimensionell analys kan leda till
tolkningsfel (Altman, 1968). Ett exempel som Altman (1968) presenterar är
problematiken med att tolka situationen av ett företag med låg lönsamhet, men med bra
likviditet.
Både Beaver (1966) och Altman undersökte finansiella nyckeltals förmåga att prediktera
konkurs. För varje i samplet tillhörande krisföretag valde Beaver (1966) ett liknande friskt
företag som motpart. Motparten skulle agera inom samma bransch och vara av samma
storlek, mätt med tillgångarnas värde. Beaver (1966) påstår att denna parad sampel är väl
motiverad, eftersom den tillåter kontroll över faktorer som annars skulle kunna
otydliggöra relationen mellan nyckeltalen och misslyckandet. Samplet bestod av 79 friska
företag och 79 krisföretag, varav 59 hade gått i konkurs. Samplet i Altmans (1968)
undersökning bestod av 33 konkursbolag och 33 icke-konkursbolag som alla är
tillverkande företag. Konkursbolagen var sådana som gick i konkurs mellan åren 1946
och 1965, medan icke-konkursbolag fortfarande existerade år 1966. Väldigt stora och
väldigt små företag lämnades utanför samplet på grund av den stora variationen mellan
tillgångarnas totala värde. Enligt Altman (1968) är det dessutom sällsynt med konkurs
bland stora företag och när det kommer till små företag kunde man inte hitta tillräckligt
med väsentliga data.
Data i Beavers (1966) undersökning består av boksluten för de fem föregående åren före
konkurs. Data grupperades i enlighet med årtalet på det sista året före konkurs. För varje
företag i samplet, beräknade Beaver (1966) 30 olika nyckeltal. De 30 nyckeltalen valdes
16

Anni-Maija Ilola
i enlighet med deras popularitet i konkurslitteraturen, hur bra nyckeltalen har presterat i
tidigare studier och kassaflödesbasering (utgift mot inkomst-principen). Sådana nyckeltal
som var transformationer av redan valda nyckeltal lämnades bort, men de valda
nyckeltalen hade ändå delvis samma täljare och nämnare. Beaver (1966) motiverade
användbarheten av nyckeltalen också genom vissa antaganden. Dessa antaganden baserar
sig på teorin enligt vilken ett företag kan ses som ett lager som består av likvida medel,
där likvida medel flödar in och ut. Om lagret blir tomt, hamnar företaget i kris.
Antaganden som Beaver (1966) gjorde på basis av denna teori är följande:
1. Ju större lagren är, desto mindre är sannolikheten för en kris.
2. Ju större den operativa vinsten som ökar lagren är, desto mindre är sannolikheten för
en kris.
3. Ju mer skulder och därmed betalningsskyldigheter som ska täckas från lagren företaget
har, desto större är sannolikheten för en kris.
4. Ju mer lagerminskande operativa utgifter företaget har, desto större är sannolikheten
för en kris.
De utvalda 30 nyckeltalen fördelades mellan sex olika grupper i enlighet med
nyckeltalens gemensamma egenskaper. De sex nyckeltalen var kassaflöde på totala
skulder, nettovinst på totala tillgångar, totala skulder på totala tillgångar, rörelsekapital
på totala tillgångar, balanslikviditet och likvida tillgångar på dagliga operativa kostnader.
Altman (1968) sammanställde 22 olika nyckeltal från sampelföretagens bokslut och
klassificerar nyckeltalen till fem olika grupper; lönsamhet, likviditet, skuldsättningsgrad,
solvens och aktivitet. Dessa nyckeltal valdes ut på grund av deras potentiella relevans
gällande studien samt att de har varit populära i de tidigare liknande undersökningarna
(Altman, 1968). Från de ursprungliga 22 nyckeltalen valdes fem nyckeltal ut som bäst
skulle kunna användas i konkursprediktionssyfte.
Beaver (1966) valde att i analysen fokusera på ett nyckeltal i varje grupp och beräknade
skillnader i medelvärden av nyckeltalen mellan konkursföretag och icke-konkursföretag
för vardera fem år. Skillnaden blir allra störst ett år före konkurs. Detta synliggör de
allmänna skillnaderna mellan konkursföretag och icke-konkursföretag. Användningen av
medelvärden är dock enligt Beaver (1966) inte alltid oproblematiskt, eftersom bara några
få uteliggare bland observationerna märkbart kan påverka resultaten. Beaver (1966)
17

Anni-Maija Ilola
genomförde därför ett tudelat klassificeringstest som klassificerar ett företag som
antingen konkursföretag eller icke-konkursföretag. Denna typ av test har en någorlunda
hög prediktionsförmåga. Beaver (1966) fördelade varje nyckeltal till en uppåtstigande
ordning. Det kritiska värdet bestämdes visuellt i enlighet med det värdet som minimerade
andelen okorrekta observationer. Detta tillvägagångssätt kan enligt Beaver (1966)
kritiseras för att det kritiska värdet bestäms först när man har undersökt data. I det verkliga
livet måste man fatta beslut utan att veta den egentliga statusen (konkurs eller frisk).
Observationer som hamnar under det kritiska värdet indikerar att företaget är ett
konkursförtag och observationer som är högre än det kritiska värdet innebär att företaget
är ett icke-konkursföretag. Detta tillvägagångssätt fungerar i samplet, eftersom den
faktiska mängden konkursföretag respektive icke-konkursföretag i samplet är lika stor
(Beaver, 1966).
Beaver (1966) märkte att medelvärdena av nyckeltalen mellan konkursföretag och ickekonkursföretag skiljde sig från varandra redan fem år före konkurs. Förutom att
konkursföretag hade ett lägre kassaflöde än icke-konkursföretag hade de även ett mindre
lager av likvida tillgångar. Konkursföretagen tenderade dessutom att åta sig mer skulder
än icke-konkursföretag. Sedan jämförde Beaver (1966) medelvärden på tillgångarnas
värden mellan konkursföretagen och icke-konkursföretagen och märkte att både
konkursföretagen och icke-konkursföretagen hade tillväxt två till fem år före konkurs,
men att tillväxten av konkursföretagen är mindre. Ett år före konkurs fortsatte ickekonkursföretag att växa, medan värdet på tillgångarna hos konkursföretag minskade
(Beaver, 1966). Altman (1968) däremot, testade de olika nyckeltalens individuella
förmåga att särskilja mellan grupperna med hjälp av ett F-test. F-testet jämför skillnaden
mellan genomsnittsvärden av nyckeltalen i de olika grupperna med spridningen av värden
mellan de olika grupperna (Altman, 1968). Altmans (1968) F-test visar att fyra av de fem
variablerna är signifikanta på 0,001 nivån, vilket betyder att det finns signifikanta
skillnader mellan grupperna. Som kombinationstal i undersökningen använde Altman
(1968) den linjära funktionen dvs. den viktade summan av nyckeltalen och estimerade
deras vikter med hjälp av diskriminantanalysen. Altmans (1968) beräknade
kombinationstal kallas för Z-modell.
Då Beaver (1966) hade klassificerat varje observation jämförde han prediktionerna med
företagets egentliga status. I klassificeringen kunde det uppkomma två typer av fel. Typ

18

Anni-Maija Ilola
1 innebär att ett konkursföretag klassificeras som ett friskt företag och typ 2 innebär att
ett friskt företag klassificeras som ett konkursföretag. Resultaten av testet visar att
kassaflöde på totala skulder-nyckeltalet fungerar allra bäst med att prediktera konkurs.
Ett år före konkurs är andelen felklassificerade företag bara 13 % och fem år före konkurs
är andelen 22 %. Den näst bäst predikterande förmågan har rörelseintäkter på totala
tillgångar. Eftersom testet enbart delar företag i två grupper menar Beaver (1966) att
svagheten i detta test utgörs av att man inte kan analysera skillnader mellan enstaka
observationer inom grupperna. Till exempel innebär en observation som är nära det
kritiska värdet en större sannolikhet för observationen att egentligen höra till den andra
gruppen än en sådan observation som är långt borta från det kritiska värdet. Den andra
svagheten som Beaver (1966) poängterar är att det bestämda kritiska värdet inte kan
användas i andra situationer, eftersom den är bestämd på basis av samplet och därmed
inte nödvändigtvis representerar hela populationen.
Den diskriminerande analysen av Altman (1968) visade sig vara användbar i
konkursprediktionssyftet. 95 % av sampelföretagen hamnade i de förutbestämda
grupperna för dem ett år före konkurs. Undersökningen visar att konkurs tillförlitligt kan
predikteras två år innan företaget går i konkurs, medan felprocenten blir 52 % redan tre
år före konkurs. Altman (1968) undersökte också det kritiska värdet för Z-modellen.
Företag, vars funktions värde är 2,99 är friska företag. Då värdet på funktionen är mindre
än 1,81 är företaget ett konkursföretag. Dessa kritiska värden baserar sig på observationen
av att då det kritiska värdet är 2,99 uppkommer det inget typ 1 fel, dvs. funktionen
klassificerar alla konkursföretag rätt. Då det kritiska värdet är 1,81 blir alla friska företag
rätt klassificerade (Altman, 1968).
Båda av dessa undersökningar har använts mycket i senare forskning om
konkursprediktion. Undersökningarna är gamla och samplen var relativt små. Altmans
(1968) sampel med bara 33 företag skulle kunna kritiseras för att resultatet kan vara
sampelspecifikt och inte går att generalisera. Värdet av dessa undersökningar är ändå
märkbart. Metoderna har i senare undersökningar visat sig vara fungerande i
konkursprediktion och de har utvecklats vidare. Diskriminantanalys kommer att användas
även i denna studie. Resultaten av undersökningarna har också visat sig vara
generaliserbara, eftersom flera senare studier har kommit till liknande slutsatser om
nyckeltalens förmåga att prediktera konkurs.

19

Anni-Maija Ilola

2.6 Konkursprocesser
De olika konkursprocesserna kan undersökas med kvalitativa metoder, kvantitativa
metoder eller med en kombination av dessa. John Argenti (1976) var den första att
undersöka konkursprocesserna och använde både kvantitativa och kvalitativa metoder;
fallstudier, intervjuer och statistik. Argenti (1976) presenterade tre olika slags
konkursprocesser för konkursföretag i boken Corporate Collapse: the causes and
symptoms. Dessa olika typer av konkursföretag beter sig olika då kris närmar sig.
Företag som genomgår den första typen av konkursprocess är nyligen grundade och små
företag och processen är kort. Ett sådant företag går sannolikt i konkurs inom fem år efter
grundandet och lyckas aldrig bli lönsamt under sin livslängd (Argenti, 1976, s. 153).
Den andra typen av konkursprocess är också relativt kort. I samplet av Argentis (1976)
undersökning var det yngsta företaget bara fyra år gammalt och det äldsta 14 år gammalt
då misslyckandet startade bland de företag som gick igenom den andra typen av konkurs
(Argenti, 1976, s. 157). Företaget har en utmärkt början och framgången uppmuntrar att
expandera företaget vidare. Företaget satsar då på mer kapital och resurser och
försäljningen och vinsterna ökar (Argenti, 1976, s. 158). På grund av den enorma
tillväxten och intressenternas höga förväntningar börjar företaget få mer press på att också
i framtiden kunna fortsätta med den höga tillväxten och de ökande vinsterna. Vid något
skede fortsätter omsättningen att växa medan vinsterna inte gör det. Efter det upplever
företaget en snabb nedgång och konkurs (Argenti, 1976, s. 159). Argenti (1976, s. 160)
poängterar att denna typ av process är väldigt sällsynt.
Den tredje typen av konkursföretag är gamla och oftast stora företag som har varit
verksamma redan i många år eller till och med många årtionden (Argenti, 1976, s. 160).
Denna typ av företag har en rimlig tillväxt i omsättningen och god vinstmarginal före
misslyckandet. Typiskt börjar nedgången av en förändring i den externa omgivningen
som företaget inte tar tillräckligt seriöst och väljer att inte anpassa sig i enlighet med den
förändrade marknaden. Omsättningen och vinsterna börjar så småningom avta och
nedgången fortsätter stegvis tills att den slutliga konkursen är ett faktum (Argenti, 1976,
s. 162).

20

Anni-Maija Ilola
Ooghe och De Prijcker (2008) har senare kritiserat Argentis (1976) studie på två grunder.
För det första är Argentis (1976) koncept om ”finansiell hälsa” inte baserat på finansiella
indikatorer. Därmed kan detta koncept enligt Ooghe och Prijcker (2008) vara
vilseledande. För det andra, trots att Argenti (1976) betonade vikten av administrativa fel,
är förekomsten av specifika fel oklar i de olika konkursprocesserna och i de olika faserna
av konkursprocesserna (Ooghe och De Prijcker, 2008).
D’Aveni (1989) undersökte strategiska och administrativa påföljder av organisationers
nedgång. D’Aveni (1989) undersökte 49 företag som hade gått i konkurs och lika många
företag som hade undvikit konkurs. D’Aveni (1989) definierar dessa nedåtgående företag
som företag som har försämrade finansiella resurser, vilket innebär försämrad likviditet,
lönsamhet och kapacitet att ta nytt lån (på grund av den redan höga skuldsättningsgraden).
D’Aveni (1989) presenterar tre olika konkursprocesser som har upptäckts i tidigare
studier. Den första är plötslig nedgång som kännetecknas av en snabb kollaps som följs
av konkurs. Företag som upplever en plötslig nedgång brukar vara småföretag som tar för
stora risker till exempel genom att expandera verksamheten så snabbt att det överskrider
företagets förmåga att betala kostnaderna för expansionen. Denna process liknar den av
Argenti (1976) identifierade processen. Enligt D’Aveni (1989) kännetecknas den stegvisa
nedgången av en långsam, stegvis nedgång som följs av konkurs. Företag med en stegvis
nedgång brukar vara stela och planlösa företag som misslyckas att anpassa sig till
förändringarna i den externa omgivningen. Den sista typen av konkursprocesser som
D’Aveni (1989) presenterar är den kroniska processen. Den kroniska konkursprocessen
kan antingen vara snabb eller långsam och den kännetecknas av att företaget skjuter upp
konkursen på flera år efter att nedgång har börjat. Konkursen skjuts upp till exempel
genom att skära ner verksamheten och på detta sätt försöka överleva temporärt.
Undersökningen

av

Laitinen

(1991)

är

gjord

med

hjälp

av

kvantitativa

forskningsmetoder. Laitinen (1991) undersökte huruvida det finns olika konkursprocesser
bland finländska konkursföretag. Identifiering av de olika konkursprocesserna skedde
genom faktoranalys tillämpad på olika nyckeltal av företag som har misslyckats. Det
andra målet med Laitinens (1991) undersökning var att välja nyckeltalen i enlighet med
en teoretisk modell. Syftet med modellen är att visa de viktigaste dimensionerna av de
faktorer som påverkar de finansiella nyckeltalen av företag som har misslyckats. Laitinen
(1991) har i undersökningen definierat företag som har misslyckats som företag som inte

21

Anni-Maija Ilola
kan betala sina finansiella skyldigheter då de förfaller. En konkursprocess som definieras
på detta sätt innebär enligt Laitinen (1991) att inkomsterna är för låga för att finansiera
verksamheten. Ju mera företaget kan finansiera sin verksamhet med inkomster desto
mindre behövs det extern finansiering och desto mindre har företaget finansiella
skyldigheter (Laitinen, 1991).
Undersökningens data består av 40 slumpmässigt valda finska konkursföretag och lika
många icke-misslyckade motparter (Laitinen, 1991). Motparten ska höra till samma
bransch som konkursföretaget och vara ungefär i samma storlek som konkursföretaget.
Laitinen (1991) utvärderade nyckeltalens förmåga att prognostisera konkurs med hjälp av
diskriminantanalys. Modellens diskriminerande förmåga visade sig vara hög det första
året före konkurs, men de försämrades ju längre tid det var till misslyckandet. Modellen
klassificerar konkursbolag fel med 10 % sannolikhet ett år före konkurs och med 30 %
sannolikhet två år före konkurs. Modellen kan därmed inte påstås vara tillförlitlig tidigare
än två år före konkurs. Modellens predikteringsförmåga blev inte avsevärt bättre då
antalet predikterande nyckeltal höjdes till 20. Därmed kan man enligt Laitinen (1991)
påstå att dessa valda sex nyckeltal representerar all relevant information i de
underliggande boksluten. Den diskriminanta modellens förmåga att förutspå konkurs är
beroende av frekvenserna av de olika konkursprocesserna i samplet (Laitinen, 1991).
Identifieringen av dessa processer gjordes med faktoranalys. Faktoranalys tillämpades till
de sex utvalda nyckeltalen sex, fyra och två år före konkurs. På detta sätt kunde Laitinen
(1991) identifiera beteendet av de olika nyckeltalen under tidsperioden. Faktorlösningen
baserade sig på 18 variabler och tre faktorer. Modellen förklarade ungefär 52 % av den
totala variationen i de ursprungliga variablerna. Betoningen på de olika faktorerna
beskriver egenskaperna i konkursprocesserna som kan kopplas till de olika faktorerna.
Laitinen (1991) tolkade mönstren bakom de olika faktorlösningarna genom att
klassificera sampelföretagen i tre grupper i enlighet med den faktorn som har den högsta
förklaringsgraden. Ett exempel som Laitinen (1991) presenterar är att i fall faktorpoängen
var högst på den första faktorn, klassificerades företaget till grupp ett.
Resultaten av undersökningen av Laitinen (1991) visar att 32,5 % av företagen hör till
grupp ett, 27,5 % av företagen hör till grupp två och de resterande 40 % av företagen hör
till grupp tre. Den första gruppen av företag kännetecknas av att de första signalerna av
konkurs kan ses i nyckeltalen redan fyra är före konkurs. Dessa företag har fyra år före

22

Anni-Maija Ilola
konkurs ett lågt värde på avkastning på investering-nyckeltalen, kassaflöde på
nettoförsäljning, totala skulder på totala tillgångar-nyckeltalen samt balanslikviditetnyckeltalen. Laitinen (1991) förklarar att nyckeltalen försämras systematiskt ju närmare
den slutliga konkursen är. Den här gruppen kan enligt Laitinen (1991) då kallas för
”Chronic failure firm” det kroniska misslyckandet. De flesta av dessa företag kan
klassificeras som konkursföretag redan sex år före konkurs.
Grupp två kännetecknas av att avkastning på investering-nyckeltalen, nettoförsäljning på
totala tillgångar-nyckeltalen och kassaflöde på nettoförsäljningen är märkbart låga två år
före konkurs. Dock kan man enligt Laitinen (1991) inte märka några statistiskt
signifikanta skillnader på totala skulder på totala tillgångar-nyckeltalen och
balanslikviditet-nyckeltalen mellan konkursföretag och icke-konkursföretag. Orsaken till
konkurs verkar enligt Laitinen (1991) vara dålig inkomstfinansiering. Dessa företag kan
då kallas för ”revenue financing failure firms”. Resultaten visar att konkurs av dessa
företag kan prognostiseras två år före konkurs. Prognostiseringsförmågan blir dock sämre
då tidigare data används i diskiminantanalys.
Bland den tredje gruppen finns det inga statistiskt signifikanta skillnader i nyckeltalen
mellan konkursföretag och icke-konkursföretag förrän ett år före konkurs. Den enda
svaga signalen på konkurs före detta år är enligt Laitinen (1991) den relativt dåliga
inkomstfinansieringen som mäts med hjälp av kassaflöde på nettoförsäljning-nyckeltalen.
Det sista året för dessa företag är ändå märkbart dålig och alla nyckeltal har försämrats
enormt. Den här gruppen kan då enligt Laitinen (1991) kallas för den akuta nedgången.
Prediktionsförmågan av den diskriminanta fuktionen är inte speciellt hög för företag som
tillhör den tredje gruppen.
Resultaten av Laitinens (1991) undersökning visar att konkursprognostiseringen kan
påverkas av frekvensen av de olika konkursprocesserna i olika företag i samplet. Detta
beror på att de skilda processerna kännetecknas av olika beteenden bland de finansiella
nyckeltalen före konkurs. De populära prognostiseringsnyckeltalen, totala skulder på
totala tillgångar-nyckeltalen och balanslikviditet, kan inte skilja mellan konkursföretag
och icke-konkursföretag när det gäller företag med dålig inkomstfinansiering. Dessutom
är nästan alla finansiella nyckeltal ineffektiva redan två år före konkurs då man analyserar
företag i den andra gruppen, den akuta nedgången. Eftersom frekvensen av denna grupp
är 40 % kan man enligt Laitinen (1991) påstå att konkursprognostiseringen i hela samplet
23

Anni-Maija Ilola
är otillförlitligt två år före konkurs. Laitinen (1991) påstår att noggrannheten av
konkursprediktionen kan förbättras antingen genom att ta hänsyn till de olika processerna
då man väljer nyckeltalen i diskriminantnalysen eller genom att identifiera den sannolika
typen av konkursprocessen för ett företag så tidigt som möjligt. Identifieringen kan
genomföras genom att analysera de finansiella nyckeltalen. Fördelningen mellan dessa
grupper kan också utvärderas genom att ta hänsyn till branschen och storleken av
företaget.

Laitinens

(1991)

resultat

visar

till

exempel

att

de

flesta

metallprodukttillverkarna och återförsäljarna av bilar samt småföretag tillhör oftast i
gruppen akut nedgång. De största företagen kunde oftast identifieras som kroniskt
misslyckande företag.
Lukason m.fl. (2016) undersökte hur konkursprocessen ser ut i unga, tillverkande
mikroföretag i Europa. Den första hypotesen är att unga tillverkande mikroföretag går
igenom olika konkursprocesser. Den andra hypotesen är att antalet olika
konkursprocesser varierar för olika gamla företag. Den tredje hypotesen baserar sig på
undersökningen av Laitinen m.fl (2014) och påstår att det finns en statistiskt signifikant
koppling mellan de identifierade konkursprocesserna och företagets hemland. Den fjärde
hypotesen av Lukason m.fl. (2016) är att det finns en statistiskt signifikant koppling
mellan den identifierade konkursprocessen och företagets engagemang att exportera.
Alla företag i undersökningen av Lukason m.fl. (2016) var grundade år 2005 eller senare
och hade gått i konkurs senast år 2015. Eftersom de första fem åren är de allra mest
avgörande för ett ungt företag, har Lukason m.fl. (2016) enbart valt att undersöka sex år
gamla eller yngre företag. Studien har genomförts med hjälp av faktoranalys och
klusteranalys. Metoden tillåter utskiljning av en mängd latenta variabler som baserar sig
på olika finansiella variabler (Lukason m.fl., 2016). Varje latent variabel, dvs. faktor, har
sina specifika egenskaper som representerar interaktionen i de finansiella variablerna
mellan de olika perioderna. Faktorpoängen för varje företag används för att identifiera en
mängd homogena grupper.
Lukasons m.fl. (2016) val av nyckeltalen baserar sig på tidigare undersökningar om
konkursprocesserna och konkursprediktion. I denna undersökning tillämpades elva olika
nyckeltal och olika gamla företag analyserades skilt. Resultaten av analysen visar att
mängden olika konkursprocesser är mindre för äldre företag. Tre eller fyra år gamla
konkursföretag kan delas i fyra olika processer, medan fem eller sex år gamla företag kan
24

Anni-Maija Ilola
ha två olika konkursprocesser. Den första och andra hypotesen kan bekräftas. Lukason
m.fl. (2016) påstår att hypotesen om liability of adolescence troligtvis stämmer för fem
eller sex år gamla företag, eftersom de har överkommit de svårigheter som uppstår efter
grundandet av företaget medan konkursprocesserna för yngre företag kan beskrivas med
hjälp av liability of newness-teorin. Medianerna för de olika undergrupperna för unga
företag tyder på dålig prestation, men i de observerade grupperna varierar prestationerna
från bra till dålig. De äldre företagen presterar mer sannolikt mer lika (på
marknadsgenomsnittsnivån)

och

det

blir

svårare

att

observera

varierande

konkursprocesser.
Bland tre år gamla företag i undersökningen av Lukason m.fl. (2016) finns det enligt
resultaten fyra olika slags konkursprocesser. Den allra mest dominerande processen
representerar 59,4 % av alla fall. Nyckeltalet resultat före skatt på totala tillgångar blir en
aning negativ två år före konkurs och nyckeltalet rörelseresultat på totala tillgångar ett år
före konkurs. Denna process innebär bland annat en hög skuldsättningsgrad, låg
produktivitet på tillgångarna och låg likviditet. Två av de fyra processerna i denna grupp
av företag kännetecknas av ett akut misslyckande, vilket betyder att det är svårt att
prediktera konkursen med hjälp av nyckeltal. Skillnaden mellan dessa processer är att den
ena processen innebär en snabb expansion före misslyckandet. Den mest sällsynta
processen bland tre år gamla företag är den där företaget har svaga värden för de
finansiella nyckeltalen under hela sin livslängd (Lukason m.fl., 2016).
Lukason m.fl. (2016) förklarar att fyra år gamla företag i undersökningen hade fyra olika
konkursprocesser såsom också tre år gamla företag. Den första processen beskriver det
akuta misslyckandet där de finansiella nyckeltalen inte ger någon signal om den
försämrade verksamheten ens ett år före konkurs. Den andra processen kan kallas för
kroniskt misslyckande där de finansiella nyckeltalen har svaga värden under hela
livscykeln. De två resterande processer innebär en stegvis nedgång, men på grund av att
fyra år är en kort tid för en stegvis nedgång så uppnår dessa företag aldrig någon hög
lönsamhet eller likviditet. Skillnaden mellan dessa två processer är att den ena processen
kännetecknas av en snabb expansion före konkurs (Lukason m.fl., 2016).
Bland de fem år gamla företagen i undersökningen av Lukason m.fl. (2016) kan enbart
två olika konkursprocesser observeras. Den ena processen kännetecknas av en stegvis
nedgång där de finansiella nyckeltalen uttrycker en normal prestation tre och fyra år före
25

Anni-Maija Ilola
konkurs, vilket följs av en nedgång två år före konkurs. Den andra processen skiljer sig
från den första processen i och med att nedgången i de finansiella nyckeltalen börjar
tidigare och produktiviteten på tillgångarna i genomsnitt är lägre i denna grupp (Lukason
m.fl., 2016). De sex år gamla företagen i undersökningen av Lukason m.fl. (2016) har två
konkursprocesser som skiljer från varandra. Den mer dominerande processen
kännetecknas av en stegvis nedgång som slutar med dåliga värden på de finansiella
nyckeltalen ett år före konkurs. Den andra processen liknar den första processen med den
skillnaden att nedgången börjar tidigare och att de finansiella nyckeltalen kan ha dåliga
värden under företagets hela livslängd (Lukason m.fl., 2016).
Lukason m.fl. (2016) gör vissa generaliseringar om de olika konkursprocesserna som
observerades i undersökningen. Enligt Lukason m.fl. (2016) har de flesta tillverkande
konkursföretag en negativ lönsamhet, väldigt låg likviditet och en ohållbar kapitalstruktur
ett år före konkurs. För alla grupper är den mest förekommande konkursprocessen en
stegvis nedgång där de flesta nyckeltal försämras årsvis tills att konkurs har deklarerats.
En process där företaget upplever ett akut misslyckande eller en process där företaget
presterar dåligt hela sin livslängd förekommer mer sällan. I de flesta processerna hade
företagen dessutom en beständig hög skuldsättningsgrad.
Lukason och Laitinen (2016) undersökte också gamla europeiska tillverkande företag och
deras konkursprocesser. Lukason och Laitinen (2016) använder både de finansiella
variablerna som Laitinen (1991) använde i sin undersökning och en bredare data av elva
variabler fem år före konkurs. Studien bidrar till liability of obsolescence-teorin som kan
förklara misslyckandet av gamla företag (Lukason & Laitinen, 2016). Teorin går ut på att
gamla företag blir ovilliga att förändras i enlighet med den externa omgivningen och
därför ökar risken för misslyckandet. Samplet består av 1235 åtminstone 10 år gamla
tillverkande konkursföretag i 15 olika europeiska länder. Data innehåller små, medelstora
och stora företag, men andelen stora företag är liten. Metoden för undersökningen har två
olika steg, faktoranalys och klusteranalys. Faktoranalysen minskar antalet ursprungliga
variabler till ett mindre antal icke-korrelerade latenta variabler. De i faktoranalysen
erhållna faktorpoängerna delas med hjälp av klusteranalys till olika homogena grupper.
Lukason och Laitinen (2016) upptäckte två olika slags konkursprocesser bland gamla
europeiska tillverkande konkursföretag. Båda processerna innehåller element av både
akut nedgång och stegvis nedgång. Dessa processer skiljer sig mest i processens hastighet

26

Anni-Maija Ilola
dvs. hur snabbt de finansiella nyckeltalen börjar försämras. Mellan de olika länderna finns
det variation beträffande vilken process som uppkommer mest. Lukason och Laitinen
(2016) märkte att företagets storlek i detta sampel inte har någon stor påverkan
beträffande hurdan konkursprocess företaget har.
Lukason och Laitinen (2019) undersökte hur de olika stegen i konkursprocessen varierar
i samband med konkursrisken. Konkurslitteraturen saknar riktlinjer för konkursrisken och
därmed har Lukason och Laitinen (2019) valt att tillämpa de teoretiska
konkursprocesserna presenterat av D`Aveni (1989). Lukason och Laitinen (2019)
förklarar att den allra högsta konkursrisken innehas av de företag som kan klassificeras
som konkursföretag tidigast ett är före konkurs och de företag där det inte alls finns tecken
för konkurs. Lukason och Laitinen (2019) väljer att kalla denna typ av process för
kortvarig konkursprocess.
Den andra typen av konkursprocess kännetecknas av en ökad risk till konkurs som kan
observeras två eller tre år före konkurs och risken förblir hög hela den tiden från de första
tecknen av konkurs tills att konkurs förverkligas (Lukason & Laitinen, 2019). Lukason
och Laitinen (2019) kallar den här typen av konkursprocess för medellång
konkursprocess.
Den sista typen av konkursprocesser syftar på företag vars konkursrisk är observerbar
tidigare än tre år före konkurs och risken förblir hög tills att konkurs har deklarerats
(Lukason & FLaitinen, 2019). Lukason och Laitinen (2019) kallar den sista typen av
process för långvarig konkursprocess.
Den empiriska data för undersökningen innehåller 1234 konkursföretag från olika
europeiska länder. Att samplet innehåller företag från olika länder har den fördelen att
omgivningens påverkan i resultaten försvinner. Alla företag är olistade företag. Lukason
och Laitinen (2019) delar alla sampelföretag i enlighet med den teoretiska
konkursprocessen, till exempel om den vägda sannolikheten för ett företag att gå i
konkurs kan observeras först ett år före konkurs, hör företaget till gruppen ”kortvarig
konkursprocess”. Uppdelningen av sampelföretagen till teoretiska konkursprocesser visar
att 49 % av företagen har en kortvarig konkursprocess, 28,5 % av företagen hör till
gruppen medellång konkursprocess och de resterande 22,5 % av företagen hör till
gruppen långvarig konkursprocess. Lukason och Laitinen (2019) påstår att skillnaden
gentemot D`Avenis (1989) undersökning, där enbart 10 % av företagen hade en kort
27

Anni-Maija Ilola
konkursprocess, kan förklaras med att D’Avenis (1989) undersökning mest innehöll stora
företag, vars konkursprocess brukar vara längre än småföretagens konkursprocess.
Därmed undersökte Lukason och Laitinen (2019) också den empiriska lösningen till att
uppdela sampelföretagen i grupper i enlighet med konkursprocesserna. Resultaten av
undersökningen visar att den största komponenten i konkursrisken för företag med en
kortvarig konkursprocess är en negativ årlig lönsamhet. För den medellånga
konkursprocessen är den största risken för konkurs både den årliga och ackumulerade
lönsamheten. För den långvariga konkursprocessen är den största risken ackumulerad
lönsamhet. Likviditeten och skuldsättningsgraden har inte en stor roll i bestämmandet av
konkursrisken för de olika stegen i konkursprocessen.
Du Jardin (2015) påstår att de traditionella konkursprediktionsmodellerna fungerar väl på
kort sikt (ett år före konkurs), men blir oprecisa på en längre tidsperiod. Därför utvecklade
Du Jardin (2015) konkursprediktionsmodeller som tar hänsyn till de olika
konkursprocesserna företagen går igenom. Modellerna baserar sig på tre olika slags
konkursprocesser som enbart illustrerar de tre sista åren av ett företag. Bland de företag
som går igenom samma process går en del i konkurs medan en del lyckas att undvika
konkurs. Efter att de olika processerna har blivit bestämda, klassificeras företagen i
grupper i enlighet med processerna och sedan utvecklas den mest användbara
konkursprediktionsmodellen för varje grupp av företag (Du Jardin, 2015).
Modellen av Du Jardin (2015) innebär fem olika steg. Först samlas det ihop ett sampel av
företag varav hälften har gått i konkurs vid tidpunkt t. Du Jardin (2015) samlar in
bokslutsdata för dessa företag för de tre åren innan tidpunkt t. Det andra steget är att
kvantifiera med hjälp av ”kartor” som representerar alla potentiella finansiella situationer
för sampelföretagen skilt för de tre åren. Det tredje steget är att beräkna varje företagets
position i de olika kartorna. Varje sekvens av positionerna motsvarar en av processerna.
Det fjärde steget är att alla de individuella processerna klassificeras i några få prototyper
av processer. Det femte steget innebär klassifikation av företagen i grupper i enlighet med
den prototypprocessen som bäst motsvarar företagets individuella process varefter den
mest lämpliga modellen för konkursprognostisering bestäms för varje grupp (Du Jardin,
2015). Du Jardin (2015) utvecklar en modell som är lika tillförlitlig som de traditionella
konkursprediktionsmodellerna ett år före konkurs. Detta kan enligt Du Jardin (2015)
förklaras med att data på kort sikt inte innehåller tillräckligt med sådan information som

28

Anni-Maija Ilola
skulle kunna göra en modell bättre än den andra. På en tvåårs eller treårs tidsperiod
fungerar modellerna av Du Jardin (2015) märkbart bättre än de traditionella modellerna.
Detta förklarar Du Jardin (2015) med att sådana modeller som baserar sig på
konkursprocessen på en längre tidshorisont lyckas fånga de skillnader som klassificerade
företagen.
Flores-Jimeno och Jimeno-García (2017) undersökte om det finns olika konkursprocesser
inom ett sampel som bestod av 163 olika företag som antingen hade sökt konkurs eller
upplösts. Flores-Jimeno och Jimeno-García (2017) studerar detta på två olika sätt. För det
första antar de att samtliga av dessa företag går igenom en liknande process mot konkurs.
Hypotesen är att de utvalda finansiella nyckeltalen har ett samband med konkursrisken
för alla sampelföretagen under studieperioden. På detta sätt undersöker Flores-Jimeno
och Jimeno-García (2017) hur signifikanta resultat om konkursrisken man kan uppnå utan
att ta hänsyn till de olika konkursprocesserna. För det andra antar Flores-Jimeno och
Jimeno-García (2017) att det finns olika konkursprocesser bland sampelföretagen. Den
andra hypotesen är att de utvalda finansiella nyckeltalen har ett samband med
konkursrisken för varje grupp av företag som följer en liknande konkursprocess under
studieperioden.
Samplet bestod av spanska företag som deklarerades som misslyckade år 2012 och 2013.
Dessa företag hade antingen blivit insolventa eller upplösta. Samplet innehöll inte några
företag som hade grundats efter år 2002 för att exkludera nya företag som har en högre
risk till att misslyckas. Nyckeltalen som Flores-Jimeno och Jimeno-García (2017)
inkluderade i studien var avkastning på totala tillgångar (ROA), försäljning på totala
tillgångar, den årliga tillväxten av tillgångarna, kassaflöde på försäljning, totala skulder
på totala tillgångar och balanslikviditet. Resultaten av undersökningen visar att det finns
olika konkursprocesser bland sampelföretagen. Varningssignalerna av konkurs är olika
bland de olika företagen, eftersom de variabler som identifierar konkursrisken är olika för
de olika grupperna. Därmed påstår Flores-Jimeno och Jimeno-García (2017) att
misslyckandet av ett företag är en evolutionsprocess. Med detta menar de att vägen till
misslyckandet har olika faser. Konkursprocessenen är inte heller densamma mellan olika
företag och därmed uppstår varningssignalerna för konkurs på olika sätt och vid olika
tidpunkter (Flores-Jimeno & Jimeno-García, 2017).

29

Anni-Maija Ilola
Forskningen av konkursprocesser visar att mängden olika konkursprocesser inte är
bestämd. Alla de behandlade undersökningarna har hittat liknande men ändå unika
processer. Problemet med de olika konkursprocesserna i samband med konkursprediktion
är att företagen inte går i konkurs på liknande sätt, vilket betyder att
konkursprediktionsmodellerna misslyckas att prognostisera ett företags framtid rätt när
det gäller en eventuell konkurs.

2.7 Sammanfattning av den presenterade teorin och litteraturen
Företag kan undersökas som individer och populationer på marknaden. Dessa individer
och populationer agerar på marknaden som kan ses som företagens naturliga omgivning.
Utveckling av dessa individer och populationer påverkas starkt av omgivningen. Av
denna orsak kan man undersöka konkurs med teorier som har sitt ursprung långt tillbaka
i historien i evolutionsteorin. Evolutionsteorin är dock inte tillämpbar i sig men de
efterföljande sociologiska konstruktioner som förklarar företagens livscykel på
marknadsmiljön bidrar till att förstå företagets väg till konkurs. Företag påverkas av
extern påtryckning och kan öka sina möjligheter att överleva genom att skaffa resurser. I
tidiga faser av företagets livscykel är de mer känsliga för den externa miljön och risken
för misslyckandet ökar. Man har dock observerat att också i de senare faserna kan risken
för misslyckandet öka om företaget blir stelt.
Orsakerna till konkurs kan antingen vara externa eller interna, men ofta finns det flera
olika orsaker till konkurs. Med mängden resurser som företaget har till förfogande ökar
dess möjligheter att överleva på marknaden. Detta kan både ses som en intern fördel och
extern fördel. Då företaget har tillräckligt med resurser kan det till exempel expandera
verksamheten och skaffa stordriftsfördelar. Företaget kan då minska sina kostnader och
antingen generera mer vinst (som kan användas senare som buffert) eller sälja billigare
och på detta sätt få konkurrensfördelar (bättre position på den externa marknaden).
Litteratur om konkursprediktion och konkursprocesserna förtydligar hur den försämrade
ekonomin och kommande konkursen i praktiken kan observeras i de finansiella
nyckeltalen under en längre tidsperiod. Det har observerats vissa samband mellan
företagens egenskaper och konkursprocessernas natur. Detta kommer att användas till att

30

Anni-Maija Ilola
validera resultaten av denna studie. Hypoteserna som formulerades utifrån litteraturen
och redan tidigare presenterades i kapitel 1.2 är följande:
Hypotes 1: Man kan observera en stegvis nedgång hos gruppen med den högsta
medelåldern
Hypotes 2: Man kan observera en akut nedgång hos gruppen med den lägsta medelåldern
Dessa hypoteser provas i undersökningen, vars metod presenteras i följande kapitel och
vars resultat presenteras i kapitel 4.

31

Anni-Maija Ilola

3. Metod och data
I detta kapitel presenteras metoden och data för undersökningen. I undersökningen
tillämpas den organisationsekologiska teorin om organisationernas utveckling. Denna
utveckling kan ibland leda till misslyckande som i denna avhandling likställs med
konkurs. Konkurs är ett i lagen reglerat förfarande som ofta avslutar organisationens
existens som en affärsverksamhet, och bolagets ekonomiska ställning före konkurs kan
utvärderas med hjälp av bokslutsinformationen. För att kunna tolka informationen bakom
bokslutssiffrorna används nyckeltal. Informationen som nyckeltalen avslöjar om en stor
mängd sampelföretag tolkas med hjälp av statistiska metoder.

3.1 Organisationsekologi som utgångspunkt
Organisationsekologerna är intresserade av utvecklingen av organisationer i populationer
och inom samhället (Wholey & Brittain, 1986). Det finns två olika sätt att definiera en
population. Det ena sättet är enligt Wholey och Brittain (1986) att definiera en population
som en faktisk grupp. Wholey och Brittain (1986) ger som exempel att då man studerar
organisationernas dödlighet på en nationell nivå, så utgörs populationen av alla
organisationer i nationen. Det andra sättet är att själv definiera populationen. Denna
population

kan

till

exempel

bestå

av

specialiserade

organisationer

eller

generalistorganisationer. Problemet med att forskaren själv definierar populationen är
enligt Wholey och Brittain (1986) att definitionen systematiskt förvränger
undersökningens resultat. Detta kan utvärderas enbart från fall till fall. Det andra
problemet med detta tillvägagångssätt är att kunna generalisera resultaten till andra slags
populationer. Å andra sidan kan det enligt Wholey och Brittain (1986) hävdas att
klassificering av populationen är nödvändigt för att kunna veta i vilken utsträckning det
går att generalisera resultaten. Trots att generaliseringen kan ifrågasättas i samband med
detta tillvägagångssätt blir inte resultaten av undersökningen mindre tillförlitliga (Wholey
& Brittain, 1986).

32

Anni-Maija Ilola
3.1.1 Avgränsning av sampel
Samplet består av slumpmässigt valda finländska små och medelstora företag som har
påbörjat konkursförfarandet år 2019 samt av deras motparter som fortfarande fortsatte sin
verksamhet år 2019 och presterade minst nöjaktigt. Kriterierna för nöjaktig prestation
förklaras senare i kapitel 3.5.1. Samplet har då definierats på tre olika sätt. De
slumpmässigt valda konkursföretagen är finländska företag där den finländska
lagstiftningen tillämpas. Detta medför att konkurs innebär att konkursföretaget är
insolvent eller i vissa fall överskuldsatt (konkurslagen 120/2004 2. kapitel §1). Konkurs
kan i andra länder förutsätta olika ekonomiska situationer. Att sampelföretagen är
finländska innebär även att de troligtvis har varit verksamma inom Finland och därmed
påverkats av landets allmänna ekonomiska läge. Förutom den demografiska
omgivningen, ger också tidpunkten ramar till en analys av det dåvarande ekonomiska
läget. År 2019 erfor Finland en låg tillväxt. Enligt Statistikcentralens nationalräkenskap
(1)

för

2019

ökade

Finlands

bruttonationalprodukt

med

en

procent.

Bruttonationalproduktens ökning år 2019 var lägre än åren 2016–2018, men högre än år
2015 (Statistikcentralen, 1). Antalet sysselsatta och ökningen av hela ekonomins
lönesumma avtog år 2019 och den offentliga sektorns finansiella ställning blev sämre
(Statistikcentralen, 1). Ekonomins avtagande tillväxt syntes speciellt i att konkurser inom
byggbranschen och industrin ökade med 50 % jämfört med år 2018 (Vantaan Sanomat,
2019). Den tredje aspekten som definierar samplet är storleken på företagen, eftersom
samplet enbart består av små och medelstora företag.
Avgränsningen av samplet kan förvränga resultaten och begränsa möjligheten till
generaliseringar. Det allmänna ekonomiska läget i Finland år 2019 kan påverka andelen
olika

slags

konkursprocesser

som

kan

observeras

i

sampelföretagens

nyckeltalsutveckling. År 2019 kännetecknades av låg ekonomisk tillväxt inom den
finländska ekonomin. Resultaten går möjligtvis då inte att generalisera till sinsemellan
mycket olika ekonomiska tider. År 2020 kommer att vara ekonomiskt ett särskilt svårt år
för många företag på grund av begränsningarna till följd av coronapandemin. Antalet
konkurser kommer troligtvis att öka enormt från de tidigare åren och speciellt bland småoch

medelstora

företag

(Talouselämä,

2020).

Man

kan

därmed

påstå

att

konkursprocesserna som syns i boksluten för de företag som har påbörjat konkursen år
2020 eller de efterföljande åren på grund av pandemibegränsningar visar mycket oftare
33

Anni-Maija Ilola
en snabb nedgång som kanske inte alls syns ens i det sista bokslutet före konkurs.
Resultaten kan därmed generaliseras till liknande ekonomiska år som det undersökta året.
Definitionen av sampelföretagens storlek kommer att styra resultaten åt ett visst håll
eftersom olika stora företag har olika typiskt förekommande konkursprocesser (se t.ex.
Laitinen, 1991). Dessa begränsningar till möjligheterna att generalisera resultaten tas
hänsyn till i analysen av resultaten.

3.1.2 Ett longitudinellt sampel
Wholey och Brittain (1986) förklarar att organisationsekologin betonar dynamiken av
populationens tillväxt och nedgång och därför litar man på longitudinella sampel av en
stor mängd organisationer för att kunna uppskatta de empiriska effekterna. Enligt Wholey
och Brittain (1986) använder man tre olika slags modeller inom organisationsekologin
för att fånga dessa utvecklingsprocesser i de olika nivåerna av analysen. Den första
modellen innebär att analysenheterna är organisationer och den beroende variabeln är
något mått av organisationens prestation som kan vara till exempel misslyckande. Den
andra modellen innebär att analysenheten är omgivningen och raterna ”ingång” och
”utgång” används som beroende variabler. Den tredje modellen betonar konkurrens och
använder flera populationer som analysenheter där konkurrenskoefficienterna fungerar
som parameter. I varje nivå av analysen utifrån den ekologiska teorin ställs
forskningsfrågor beträffande fundamentala demografiska processer. Dessa frågor innebär
bland annat organisationens förändring, utveckling, nedgång och misslyckande (Wholey
& Brittain, 1986). Wholey och Brittain (1986) påstår de longitudinella samplen är
nödvändiga eftersom organisationsekologin koncentrerar sig på förändringsraterna i
organisationernas demografi.
Ett longitudinellt sampel är nödvändigt i denna undersökning eftersom konkursprocessen
kan vara en lång process där det sista bokslutet inte nödvändigtvis ger mycket information
om företagets väg till konkurs. Tidigare undersökningar (se t.ex. Beaver, 1966) visar att
konkurs i vissa fall kan predikteras med någorlunda hög säkerhet redan sex är före
konkurs. Detta medför att företagets väg till konkurs har börjat åtminstone sex år före
konkurs. Bokslutsdata för sampelföretagen innehåller därför bokslut från fem år före

34

Anni-Maija Ilola
konkursåret för att kunna samla så mycket information som möjligt om de finansiella
händelserna som föregår den slutliga nedgången.

3.1.3 Jämförelsegrupp
Många forskare jämför misslyckade bolag med bolag som har överlevt (se t.ex. Beaver,
1966 eller Laitinen, 1991). Dessa modeller kan enligt Wholey och Brittain (1986) hävdas
att fånga en fundamental aspekt av organisationens prestation, dvs. överlevnad. Andra
forskare kritiserar dock detta tillvägagångssätt på grund av att den inte berättar vad som
skapar organisationens framgång. Forskningen kring misslyckande är dock viktigt också
i sig. Uppskattningar av antalet konkurser används bland annat i politiska beslut. I den
privata sektorn används informationen om sannolikheten för misslyckande till exempel
som hjälpmedel i samband med kreditbeslut (Wholey & Brittain, 1986).
Enligt Beaver (1966) hade det redan år 1923 förespråkats för praxis att alltid tillämpa
branschfaktorer i konkursforskningen för att kunna utföra en fullständig nyckeltalsanalys.
Detta härstammar från att det finns skillnader mellan olika branscher som förhindrar
direkta jämförelser. Beaver (1966) förklarar att till exempel värdet 2 på balanslikviditet
innebär olika stora sannolikheter för risk i olika branscher. Det är dock möjligt att olika
andelar konkurser i olika branscher kompenserar skillnaderna i nyckeltalen. Beaver
(1966) påstår ytterligare att stora företag har en mindre sannolikhet att misslyckas än
mindre företag med liknande värden på nyckeltal, samt att värdet på totala tillgångar kan
påverka sannolikheten för misslyckande. Variationen i den totala avkastningen av
företaget ökar mindre än proportionellt med företagets storlek dvs. avkastningen blir mer
stabil då värdet på tillgångar ökar. Stora företag är därmed mer solventa än småföretag
fastän värdet på nyckeltalen skulle vara lika (Beaver, 1966). Detta betyder enligt Beaver
(1966) att nyckeltalen av olika stora företag inte kan jämföras direkt. Den parade
sampeldesignen och den parade analysen gör det möjligt att kompensera effekten av
branschen och storleken. I den parade analysen jämförs värden på nyckeltalen hos
krisföretag med värden på nyckeltalen hos friska företag, vilket betyder att analysen
baserar sig på skillnader mellan nyckeltalen och inte värden på nyckeltalen i sig. Denna
sampeldesign har dock sina nackdelar. Företagets storlek eller bransch kan i sig vara

35

Anni-Maija Ilola
fungerande indikatorer för kris, men deras predikterande potential mildras i denna typ av
studie (Beaver, 1966).
I den här undersökningen ska konkursföretag jämföras med friska företag (dvs. företag
som fortfarande år 2019 är verksamma). Detta tillvägagångssätt är motiverat, eftersom
det första steget i undersökningen är att ta reda på vilka nyckeltal som bäst fungerar som
konkursprediktionsmått, dvs. som mest skiljer sig mellan konkursföretag och friska
företag och därmed kan antas ha en koppling till konkursföretagens misslyckande. Den
största delen av konkursundersökningar tillämpar detta tillvägagångssätt som innebär att
50 % av sampelföretag är konkursföretag (Laitinen & Laitinen, 2004, s. 125). Andelen
konkursföretag i samplet är därmed mycket högre än andelen konkursföretag av alla
företag. På samma sätt är andelen friska företag i samplet mycket lägre än andelen friska
företag av alla företag. Detta kan orsaka att de estimerade modellerna visar för små
klassificeringsfel för konkursföretag och för stora klassificeringsfel för friska företag på
grund av deras statistiskt sätt för lilla andel i samplet (Laitinen & Laitinen, 2004, s. 125).
Förvrängningen som detta tillvägagångssätt orsakar är dock så liten att användningen av
jämförelsegruppen är ofta väl motiverat eftersom det möjliggör att kontrollera effekten
av externa faktorer genom att välja sådana jämförelseföretag som är liknande än
konkursföretag när det gäller de externa faktorer (Laitinen & Laitinen, 2004, s. 125).
Friska företag som används som jämförelse har valts både på grund av att de fortsätter att
existera år 2019 och på grund av att de presterar åtminstone nöjaktigt under den
undersökta räkenskapsperioden. Jag gjorde detta val för att kunna bättre differentiera
mellan konkursföretag och friska företag och på detta sätt bestämma vad som gör ett
företag framgångsrikt respektive misslyckad, dvs. svara på kritiken som Wholey och
Brittain (1986) tog upp. Laitinen och Laitinen (2004, s. 126) påstår vidare att
användningen av överlevda företag som jämförelseföretag leder till problem, eftersom
det finns företag bland både konkursföretag och överlevda företag som har en lika dålig
ekonomisk ställning. Då man ger samma vikt åt svagt presterande företag som åt väl
presterande företag kan det resultera till en konkursmodell vars faktorer är förvrängda
(Laitinen & Laitinen, 2004, s. 126). Dessa slags observationer kan enligt Laitinen och
Laitinen (2004, s. 126–127) försämra modellens klassificeringsförmåga och öka
frekvensen av feltyp II som betyder att ett friskt företag klassificeras till ett
konkursföretag (Beaver, 1966).

36

Anni-Maija Ilola
Det första försöket av ett jämförelsesampel gjorde jag utan att ta hänsyn till
jämförelseföretagets prestation. Tanken var att koncentrera mig på konkurs respektive
överlevnad och därmed var de enda kriterierna för jämförelseföretagen att de skulle agera
inom

samma

bransch

som

konkursföretaget

och

vara

av

samma

storlek.

Jämförelsesamplet bestod därmed av företag som presterade utmärkt, företag som
presterade riktigt svagt och allt däremellan. Jag använde diskriminantanalysen för detta
sampel och märkte att modellen enbart klassificerade 71,6 % av företagen rätt dvs.
grupperade dem till de på förhand bestämda grupperna. Konkursföretag blev rätt
klassificerade med 93,8 % säkerhet, men liknande procentandel för friska företag var bara
55 % dvs. nästan hälften av friska (eller verksamma företag) blev klassificerade som
konkursföretag. Detta betyder att det valda tillvägagångssättet har problemet som Wholey
och Brittain (1986) och Laitinen och Laitinen (2004, s. 126–127) tog upp. Efter att jag
märkte klassificeringsfelet tog jag reda på att hur jag kan förbättra modellen och bestämde
mig att använda företag som presterar minst nöjaktigt.

3.1.4 Reliabilitet
Samplet ska representera hela populationen (alla finländska företag som gick i konkurs
år 2019) och detta säkerställs med ett slumpmässigt sampel. Samplet på 50
konkursföretag och 50 jämförelseföretag är tillräckligt stort för att täcka de mest
förekommande processerna bland alla konkursföretag. Det är möjligt att hela
populationen innefattar företag med sådana processer som inte kan observeras i denna
studie, men detta minskar inte resultatens generaliserbarhet, eftersom man är ute efter
sådana processer som är gemensamma för ett stort antal företag och därmed kan användas
till att vidare studera konkurser och konkursprediktionens noggrannhet. Resultatens
reliabilitet säkerställs ytterligare genom att jämföra resultaten med resultaten av tidigare
studier kring ämnet. Om liknande konkursprocesser upptäcks kan man anta att resultaten
är trovärdiga.

37

Anni-Maija Ilola
3.1.5 Validitet
Data består av bokslutsinformation som erhålls av databasen Voitto+. Databasen
innehåller informationen i resultaträkningen och balansräkningen, men till exempel fattas
bilagorna. Företag som har gått i konkurs kan antas ha presterat svagt de senaste åren före
konkurs. Företag som har finansiella svårigheter är mer benägna än andra företag att
manipulera sin bokslutsinformation för att ge en bättre bild av dessas finansiella ställning
(Arnis, Karamanis & Kolias, 2019). I Finland följer man ändå god bokföringssed som
regleras i bokföringslagen (1997/1336) kap 1 § 3. Dessutom är de flesta företag tvungna
att välja en revisor i enlighet med det som regleras i revisionslagen (2015/1141). Revisorn
ska enligt revisionslagen (2015/1141) kap 4 § 1 utföra sina uppgifter med yrkeskunskap,
objektivitet, integritet och omsorg. Fastän det finns en risk för resultatmanipulering bland
svagt presterande företag kan bokslutsinformationen om finländska företag i allmänhet
anses vara trovärdig och användbar.

3.2 Konkurslagstiftning
Om konkurs regleras i konkurslagen (120/2004). Enligt konkurslagen (120/2004) 1
kapitel §1 är konkurs ”ett insolvensförfarande som omfattar gäldenärens samtliga skulder
och som innebär att gäldenärens egendom används till att betala konkursfordringarna”.
Enligt konkurslagen (120/2004) 2 kapitel §1 syftar man i denna lag med insolvens på att
”gäldenären inte kan betala sina skulder när de förfaller till betalning och att denna
oförmåga inte är endast tillfällig”.
I konkurslagen (120/2004) 2 kap. §3 1 mom. förklaras närmare vad som menas med
insolvens. En gäldenär anses vara insolvent om gäldenären påstår sig vara insolvent och
om det inte finns särskilda skäl att inte acceptera detta påstående.
Enligt konkurslagen (120/2004) 2 kap. §3 2 mom. ska en gäldenär anses vara insolvent
särskilt när
”1) gäldenären har ställt in sina betalningar,

38

Anni-Maija Ilola
2) en utsökning under de senaste sex månaderna före konkursansökan har visat att
gäldenären saknar medel till full betalning av en fordran, eller
3) gäldenären är eller under det senaste året före konkursansökan har varit
bokföringsskyldig för sin rörelse eller sin yrkesutövning och har underlåtit att betala en
klar och förfallen fordran inom en vecka efter att ha borgenärens uppmaning att betala
denna fordran.” (Konkurslagen 120/2004 2 kap. §3 2 mom.)
Överskuldsättning är en förutsättning för konkurs eftersom en gäldenär som är försatt i
likvidation samt ett konkursbo (och dödsbo) kan enligt konkurslagen (120/2004) 2 kap.
§5 försättas i konkurs när tillgångarna inte täcker skulderna.
Enligt aktiebolagslagen (624/2006) 20 kap. 25 § 1 mom. kan bolagets egendom avträdas
till konkurs genom styrelsens beslut eller med stöd av likvidatorernas beslut om bolaget
har gått i likvidation. Om det inte finns några tillgångar när konkursen avslutas eller om
det har bestämts under konkursen om användningen av de återstående tillgångarna, anses
bolaget vara upplöst när slutredovisningen har blivit godkänd (aktiebolagslagen
(624/2006) 20 kap. 25§ 2 mom.). Konkurslagen (120/2004) 3 kap. §1 konstaterar att
gäldenären förlorar rätten att råda över den egendom som ingår i konkursboet när
konkursen har börjat.
Flores-Jimeno och Jimeno-García (2017) samt Lukason och Hoffman (2014) förklarar att
i många konkursstudier likställer man verksamhetens misslyckande med en specifik
tidpunkt för att göra fenomenet och insamlingen av data enklare. Oavsett att
misslyckandet egentligen är en process måste man bestämma en viss tidpunkt för
misslyckandet för att kunna utföra studien. Ofta är denna tidpunkt densamma som den
juridiska definitionen av misslyckande (Flores-Jimeno & Jimeno-García, 2017).
Konkurslagstiftningen ger därmed ramarna för att bestämma tidpunkten för
misslyckandet. I denna undersökning är tidpunkten för misslyckandet det datum som
Rättsregistercentralen har angett för konkursförfarandets påbörjan.

39

Anni-Maija Ilola

3.3 Val av nyckeltal
Användningen av finansiella nyckeltal i konkursprediktionssyftet baserar sig på tanken
att konkursprocessen kan observeras som en systematisk försämring i nyckeltalens värden
(Laitinen, 1991). Finansiella nyckeltal har visats sig att ha en viktig roll i att utvärdera
den ekonomiska ställningen av ett bolag och det är möjligt att kunna skilja mellan
konkursföretag och friska företag med 90 % säkerhet ett år före konkurs (Chen &
Shimerda, 1981). Altman (1968) påstår att nyckeltalsanalys är speciellt passande för
undersökningen av företagens finansiella svårigheter. Innan dessa finansiella mått hade
utvecklats brukade man tillämpa kvalitativ information i utvärderingen av
kreditvärdigheten för ett företag. Redan på 1930-talet kunde man i undersökningar
observera att nyckeltalen för företag som misslyckats avviker märkbart från nyckeltalen
för friska företag. Nyckeltal kan därmed vara till nytta vid prognostisering av konkurs
(Altman, 1968). Speciellt nyckeltal som uttrycker likviditet, lönsamhet och
betalningsförmåga har upptäckts vara de mest signifikanta mätinstrumenten för konkurs.
Dock finns det motstridigheter beträffande vilket av dessa tre nyckeltal som är det mest
användbara mätinstrumentet eftersom undersökningarna om detta visar varierande
resultat (Altman, 1968).
I många undersökningar har man enligt Laitinen (1991) valt nyckeltalen i enlighet med
deras popularitet i litteraturen. Laitinen (1991) poängterar att då valet av de finansiella
nyckeltalen inte baserar sig på någon teori kan resultaten bli sampel-specifika varvid
konkursprediktionsmodellen blir instabil. Valet av de finansiella nyckeltalen förblir
därför en empirisk fråga (Laitinen, 1991).
Nyckeltalen som kommer att användas i denna studie har valts i enlighet med hur
användbara de har visat sig vara i tidigare konkursstudier och i enlighet med teoretiskt
resonemang. De valda nyckeltalen är följande:
1. Nyckeltalet för avkastning på investering (ROI)
Lönsamheten för ett företag mäts enligt Kaisanlahti, Leppiniemi och Leppiniemi (2017)
ofta med hjälp av vinstmarginal eller kapitalets avkastningsprocent. Den förstnämnda
metoden ger ett noggrant värde på företagets relativa lönsamhet, men nackdelen är att den
inte ger ett lika jämförbart resultat som den sistnämnda metoden (Kaisanlahti m.fl. 2017).
Kapitalets avkastningsprocent innebär att företagets resultat delas med dess tillgängliga
40

Anni-Maija Ilola
resurser, dvs. kapital. Denna metod är ofta matematiskt mindre noggrann, men mer
jämförbar mellan olika företag (Kaisanlahti m.fl. 2017). Kapitalets avkastningsprocent
uttrycker den årliga räntan som företaget genererar till det i verksamheten bundna
kapitalet (Kaisanlahti m.fl. 2017). Avkastning på investerat kapital är enligt Kaisanlahti
m.fl. 2017) det mest använda bokslutsbaserade nyckeltalet för att mäta ett företags
lönsamhet. Nyckeltalet avkastning på investering har även i tidigare forskning visat sig
vara ett väldigt lämpligt nyckeltal för att mäta lönsamheten (Chen, Kung & Shimerda,
1981). Dålig lönsamhet i sin tur har kopplats ihop med risken för konkurs i flera tidigare
studier (Laitinen, 1991; Lukason m.fl., 2016; Lukason & Laitinen, 2019; Ooghe & De
Prijcker, 2008). Därmed kommer nyckeltalet användas som lönsamhetsmått i denna
studie. Formeln för nyckeltalet är följande (Kaisanlahti m.fl. 2017):

Detta nyckeltal har beräknats färdigt i Voitto + för sampelföretagen. Formeln som
används i Voitto + motsvarar ovanstående formel (Asiakastieto, 1). Nyckeltalen
avkastning på investering har den nackdelen att det kan vara problematiskt att jämföra
värden på nyckeltalen mellan företag i olika branscher. Inom vissa branscher är det
vanligt att det behövs mycket kapital (såsom industribranscher) medan andra branscher
är mindre kapitalintensiva (såsom tjänstebranschen). Till exempel kan tjänsteföretag ha
relativt höga värden på nyckeltalet avkastning på investerat kapital på grund av ett lågt
värde på kapital snarare än till följd av hög lönsamhet. Dessutom kan nyckeltalet
avkastning på investerat kapital ha ett relativt högt värde i ett företag med mycket skulder
även om företaget har dålig lönsamhet (Laitinen & Laitinen, 2004, s. 277–278). Därför
har jag valt att komplettera studien med ett till nyckeltal på lönsamhet.
2. Nettovinstprocent
Nettovinstprocenten beräknas genom att dela företagets nettovinst med omsättningen
(Laitinen & Laitinen, 2004, s. 278). Vinstprocent uttrycker att hur många vinstcent av en
vinsteuro kvarstår i företaget (Kaisanlahti m.fl. 2017). Detta nyckeltal passar bäst till att

41

Anni-Maija Ilola
analysera förändringen av lönsamheten inom ett företag. Formeln för nyckeltalet är enligt
Kaisanlahti m.fl. (2017) följande:
Nettovinstprocent = 100 x Nettovinst / Omsättning
I studien använder jag dock kvoten istället för procent.
3. Tillväxt i tillgångar
Enligt Laitinen (1991) är dålig inkomstfinansiering en fundamental orsak till att ett
företag inte kan betala sina finansiella skyldigheter då de förfaller. Den dåliga
inkomstfinansieringen kan orsakas av dålig lönsamhet, snabb tillväxt, långsam
vinstackumulering eller en kombination av dessa. Tillväxt i tillgångar kan till exempel
mätas med nyckeltalet tillväxt i tillgångar (Laitinen, 1991).
Nyckeltalet tillväxt i tillgångar kan beräknas enbart till fyra år före konkurs eftersom man,
för att kunna räkna tillväxt, behöver man veta också föregående räkenskapsperiodens
värde på tillgångar. I Voitto+ finns bokslutsdata för fem år och därmed har jag räknat
tillväxten för sampelföretagen för fyra år. På grund av detta nyckeltal och nyckeltalet
kassaflöde på nettoförsäljning, som behandlas senare i detta kapitel, används nyckeltal
för fyra år före konkurs för att kunna beräkna alla nyckeltalen till en lika lång tidsperiod.
Formeln som jag använder för att beräkna tillväxt i tillgångar är följande:

Vinstackumuleringen kan enligt Laitinen (1991) uppskattas med följande nyckeltal:
4. Försäljning på totala tillgångar = Kapitalomsättningshastigheten
Effektivitet betyder enligt Kaisanlahti m.fl. (2017) relationen mellan företagets
avkastning eller resultatet och dess resurser. Nyckeltalet försäljning på totala tillgångar
uttrycker effektiviteten av vinstgenereringen och beräknas som nettoförsäljning dividerat
med summan av tillgångarna (Laitinen, 1991). Formeln som används är densamma som
Laitinen (1991) använde i sin undersökning och är följande:
Försäljning på totala tillgångar = Nettoförsäljning / Balansomslutningen
42

Anni-Maija Ilola
5. Kassaflöde på nettoförsäljning
Tillräckligheten av inkomstfinansieringen kan enligt Laitinen (1991) beräknas med olika
kassaflödesnyckeltal. Rapporten över kassaflöden uttrycker hur företagets likvida medel
har förändrats under räkenskapsperioden. Rapporten innehar tre delar; kassaflöde från
den löpande verksamheten, kassaflöde från investeringsverksamheten och kassaflöde från
finansieringsverksamheten (IAS 7). Den löpande verksamheten innebär de väsentliga
intäktsgenererande aktiviteterna hos företaget. Företaget kan välja att använda antingen
den direkta eller den indirekta metoden för att redovisa kassaflöde från den löpande
verksamheten. Den direkta metoden innebär att det erhålls uppgifter om viktiga slag av
in- och utbetalningar (IAS 7). Den indirekta metoden innebär att resultatet justeras med
icke-kassaflödesbaserade poster såsom till exempel avskrivningar (IAS 7).
Undersökningen av Shamsudin och Kamaluddin (2015) visar att fyra olika
kassaflödesmönster kan fungera som varningstecken för finansiellt nödläge och kan
kopplas med ett högre risk för misslyckande. Det första av dessa mönster är att företaget
har genererat ett positivt kassaflöde från den löpande verksamheten och har använt dessa
likvida medel för att finansiera framtida investeringar och långfristiga skulder.
Sampelföretagen med finansiellt nödläge hade detta typs kassaflöde, eftersom företagen,
trots att de hade gjort förlust, lyckades generera positiva kassaflöden från den löpande
verksamheten på grund av ökning i förändringen av rörelsekapitalet. Förändringen i
rörelsekapitalet innebär en ökning i varulagret och fordringar samt en minskning i
leverantörsskulderna. Det andra kassaflödesmönster som kan fungera som ett
varningstecken av konkurs är att kassaflöden inte räcker till att täcka företagets finansiella
förpliktelser varvid det varit tvunget att sälja sina tillgångar. Vid detta skede är företaget
redan nära likvidation. Den tredje typen av kassaflödesmönster uttrycker att företaget har
en högre sannolikhet till att skaffa utomstående finansiering, eftersom kassaflödet från
den löpande verksamheten är otillräckligt. Det kan hävdas att företaget ansöker om
utomstående finansiering för att finansiera nutida investeringar för företaget, detta i syfte
att kunna generera mer intäkter i framtiden och komma bort från dess nödläge. Det fjärde
och sista kassaflödesmönster innebär att kassaflöden från såväl den löpande
verksamheten, investeringarna som det finansiella kassaflödet visar att företaget gör
förlust och har dåliga möjligheter till utomstående finansiering. Vid detta skede är
företaget ofta väldigt nära misslyckandet (Shamsudin & Kamaluddin, 2015).

43

Anni-Maija Ilola
Eftersom det finns en signifikant skillnad i kassaflöden mellan friska företag och företag
i nödläge (Shamsudin & Kamaluddin, 2015) har ett kassaflödesnyckeltal inkluderats i
studien. Laitinen (1991) använde nyckeltalet kassaflöde på nettoförsäljning som uttrycker
huruvida företaget kan generera kassaflöde och därmed den kortfristiga likviditeten av
företaget och detta nyckeltal används också i denna studie.
Kassaflöde från den löpande verksamheten används och den räknas med hjälp av den
indirekta metoden. Utgångspunkten för att beräkna kassaflöden med den indirekta
metoden är rörelseresultatet. Rörelseresultatet justeras sedan med att lägga till
avskrivningar och nedskrivningar, minska (lägga till) ökningen (minskningen) av
varulager, minska (lägga till) ökningen (minskningen) i försäljningsfordringar, lägga till
(minska) ökningen (minskningen) i leverantörsskulder samt lägga till de betalda räntorna
och den betalda direkta skatten (IAS 7). Detta sätt att beräkna kassaflödet innebär
osäkerhet; räntekostnaderna och skatterna i resultaträkningen har inte nödvändigtvis
blivit betalda, eftersom det inte går att veta vad som ingår i de aktiva och passiva
resultatregleringarna i boksluten som finns i Voitto+. Eftersom denna osäkerhet finns för
alla sampelföretag anser jag ändå att nyckeltalen sinsemellan är jämförbara och därmed
uppfyller sin funktion. Detta nyckeltal kan inte räknas för den sista (femte)
räkenskapsperioden för sampelföretagen, eftersom man inte kan räkna förändringen av
försäljningsfordringar

och

leverantörsskulder

utan

att

veta

föregående

räkenskapsperiodens värden för dessa. Samma stämmer för företag som har mindre än
fem räkenskapsperioder; nyckeltalet för den allra tidigaste räkenskapsperioden går inte
att räkna. Formeln för nyckeltalet är följande:
Kassaflöde på nettoförsäljning = Kassaflöde / nettoförsäljning (omsättning)
6. Totala skulder på totala tillgångar (skuldkvot)
Soliditet uttrycker enligt Kaisanlahti m.fl. (2017) företagets förmåga att klara av sina
finansiella skyldigheter på lång sikt. En bra soliditet innebär ofta att företaget har
möjligheten att få främmande kapital till verksamheten då företagets finansiella ställning
eller verksamhetsplaner förutsätter det. Soliditet handlar i grund och botten om företagets
finansiella hälsa och flexibilitet (Kaisanlahti m.fl., 2017). Företagets soliditet fungerar
enligt Kaisanlahti m.fl. (2017) därmed som mått till den finansiella risken; ju mindre
företagets soliditet är desto högre är dess finansiella risk. Småföretag som har gått i
konkurs har vanligtvis haft en stor andel främmande kapital, speciellt mycket kortvarigt
44

Anni-Maija Ilola
främmande kapital. Dessa företag har också ofta kännetecknats av en speciellt liten
mängd säkerheter, investerat eget kapital och en otillräcklig inkomstfinansiering
(Kaisanlahti m.fl., 2017).
Totala skulder på totala tillgångar mäter skuldsättningsgraden och uttrycker därmed
mängden av företagets finansiella skyldigheter. Den höga skuldsättningsgraden är oftast
en följd av dålig inkomstfinansiering (Laitinen, 1991). Konkursstudien gjord av Aatto
Prihti (1975) visar att företagets skuldsättningsgrad ökar ju närmare det är konkurs.
Skuldsättningsgraden beräknas enligt följande formel (Kaisanlahti m.fl. 2017):
Skuldsättningsgrad = 100 x Främmande kapital / Balansomslutning
I studien använder jag ändå kvoten istället för procent. En del av kvoten är väldigt höga
(över 1,0) på grund av förluster som äter upp eget kapital. Detta gör att mängden skulder
till och med kan bli högre än mängden tillgångar totalt. Förutom att nyckeltalet berättar
om hög skuldsättning, berättar den också om dålig lönsamhet.
7. Balanslikviditet (Current ratio)
Likviditeten uttrycker företagets förmåga att klara löpande av dess betalningsskyldigheter
(Kaisanlahti m.fl. 2017). Balanslikviditeten dvs. nyckeltalet current ratio mäter den
statiska likviditeten (Laitinen, 1991). Ett likviditetsnyckeltal ska vara med i
undersökningen, eftersom likviditeten (förmågan att betala sina skyldigheter när de
förfaller) sist och slutligen avgör om företaget går i konkurs eller inte, eftersom den finska
konkurslagstiftningen ställer insolvens som krav för konkursförfarandet (Konkurslag
(120/2004) 2. kapitel §1).
Formeln för balanslikviditet är enligt Kaisanlahti m.fl (2017) följande:

Värdet på detta nyckeltal finns färdigt beräknad i Voitto +. Formeln som används i Voitto
+ motsvarar ovanstående formel (Asiakastieto, 1).
Balanslikviditeten anses vara på god nivå om den är över 2 och nöjaktig om den är mellan
1 och 2. Ett värde som är mindre en ett uttrycker en svag balanslikviditet (Kaisanlahti
45

Anni-Maija Ilola
m.fl. 2017). Man måste ändå vara speciellt kritisk i tolkningen av värdet på detta
nyckeltal. Situationen beträffande pengarnas tillräcklighet kan enligt Kaisanlahti m fl.
(2017) förändras snabbt, även som en följd av enstaka händelser. Dessutom kan man
tänka sig att ett företag vars likviditet är på kritisk nivå tenderar att ha en ännu sämre
likviditet än vad nyckeltalet skulle tyda på. Detta på grund av att företaget kan tänkas vara
speciellt optimistiskt när det gäller fordringarnas sannolika värde för att skydda eget
kapital. Respektive redovisning av kreditförluster görs mer omsorgsfullt då företagets
balans inte är i speciellt kritisk ställning (Kaisanlahti m.fl., 2017).
Laitinen (1991) påstår att företagets lönsamhet är en viktig aspekt; den påverkar nämligen
alla andra nyckeltalen som används både i Laitinens (1991) studie och denna studie.
Också tillväxtgraden har en viktig roll. Relationen mellan lönsamheten och tillväxten
bestämmer nivån av kassaflödesnyckeltalen, skuld på tillgångar-nyckeltalen och
balanslikviditeten. Ackumuleringen av vinsterna har möjligtvis betydelse enbart till den
grad att den påverkar tillräckligheten av inkomstfinansieringen. Intensiteten av företagets
låntagande påverkar direkt skuld på tillgångar-nyckeltalen. Statiska likviditetsmått såsom
balanslikviditet påverkas ytterligare av harmonin av lånefinansieringen (Laitinen, 1991).

3.4 Statistiska metoder
I detta kapitel presenteras de två statistiska metoderna som använts i undersökningen;
multipel diskriminantanalys och faktoranalys.

3.4.1 Multipel diskriminantanalys
Den diskriminanta analysen används för att hitta de nyckeltal som har den bästa förmågan
att prediktera konkurs i samplet dvs. de nyckeltal som skiljer mest mellan konkursföretag
och icke-konkursföretag. Multiple discriminant analysis (MDA) har använts inom
konkursforskning sedan 1930 (Altman, 1968). MDA är en statistisk metod som används
för att klassificera observationer i på förhand bestämda grupper i enlighet med deras
individuella egenskaper. Metoden används främst för att klassificera eller göra prognoser
för observationer där den beroende variabeln är i kvalitativ form, till exempel
konkursbolag och icke-konkursbolag. Det första steget i användningen av denna metod
46

Anni-Maija Ilola
är att bestämma dessa grupper (Altman, 1968). Laitinen och Kankaanpää (1999) förklarar
vidare att den diskriminanta analysen går ut på att hitta den linjära kombinationen av
variabler som bäst urskiljer en viss klassificering givet mellan grupperna.
Altman (1968) genomförde sin undersökning med MDA och för att göra detta delade han
observationerna till konkursbolag och icke-konkursbolag. Multipel diskriminantanalys
drar en linjär sammanställning av de egenskaper som bäst förklarar skillnaden mellan de
två grupperna. Egenskaperna i dessa fall är de olika nyckeltalen. De nyckeltal som
används till prognostiseringen ska väljas ut noggrant på grund av att flera av dem kommer
att ha en märkbar korrelation eller kollinearitet med varandra. Dock betyder detta också
att man kan få mycket information bara av att använda vissa få utvalda nyckeltal (Altman,
1968). Förutom att undersöka i fall de utvalda variablerna (nyckeltalen) i Altmans (1968)
undersökning avslöjar information om den finansiella framtiden av ett företag är frågan
om hur märkbar skillnaden mellan nyckeltalen för de bestämda grupperna
(konkursföretag och icke-konkursbolag) av ännu större vikt. Fördelen med att använda
MDA-metoden i denna undersökning är enligt Altman (1968) att man samtidigt kan
undersöka alla variablernas påverkan istället för att undersöka dem separat.
Laitinen och Kankaanpää (1999) påstår att användningen av modellen begränsas av två
statistiska förutsättningar. Den första förutsättningen är att de oberoende variablerna är
normalfördelade och den andra är att de två gruppernas kovariansmatriser ska vara
samma. Fastän den diskriminanta analysen är känslig för avvikelser från
normalfördelningen kan den numeriska effekten av icke-normalfördelning i resultaten
ändå vara liten (Laitinen & Kankaanpää, 1999). Laitinen och Kankaanpää (1999) påstår
att modellen kan förbättras genom att transformera variablerna genom den naturliga
logaritmen eller kvadratroten, alternativt genom att ta bort uteliggare från data. Problemet
med detta tillvägagångssätt i den här studien är att variablerna (nyckeltalen) innehåller
negativa värden där det inte går att använda sig av den naturliga logaritmen eller
kvadratroten. Den andra förutsättningen av lika kovarianser kan mätas genom att använda
till exempel den kvadratiska diskriminantanalysen. Dock visar tidigare studier att
klassificeringsnoggranheten inte nödvändigtvis kan förbättras genom att förbättra den
statistiska kvaliteten av modellen (Laitinen & Kankaanpää, 1999).

47

Anni-Maija Ilola
3.4.2 Faktoranalys
Identifieringen av de olika konkursprocesserna utförs med faktoranalys. Faktoranalys är
ett statistiskt verktyg som minskar ett stort antal korrelerade variabler till färre orelaterade
variabler som dimensioner som identifierar en typindelning (Laitinen, 1991).
Faktoranalysen kommer att tillämpas i denna undersökning för att fånga olika beteenden
av nyckeltalen i konkursföretag och på detta sätt identifiera mönster dvs. de olika
konkursprocesserna som beskriver företagets väg till konkurs. Denna typ av analys är en
explorativ faktoranalys som innebär att man från början inte har några fördomar om
hurdana mönster som finns utan man prövar sig fram till en lösning (Djurfeldt & Barmark,
2009, s. 73). En av faktoranalysens målsättningar är att en så stor andel av variansen ska
sammanfattas av så få faktorer som möjligt (Djurfeldt & Barmark, 2009, s. 84).
Egenvärdet av varianser visar den andel av variansen som varje faktor förklarar. Storleken
på egenvärdet anger den relativa förklaringsgraden för varje faktor (Djurfeldt & Barmark,
2009, s. 84).
Principal Components analysis (PCA) är en av de vanligaste extraktionsmetoderna som
används i samband med faktoranalys (Costello & Osborne, 2005). Forskarna är dock inte
eniga om i hurudana situationer denna metod är passlig. Costello och Osborne (2005)
påstår att andra extraktionsmetoder borde föredras, eftersom PCA först och främst är en
metod för reduktion av data. I enlighet med Costellos och Osbornes (2005)
rekommendationer valde jag en av de bättre passande extraktionsmetoder till
faktoranalys, vilket blev ”Unweighted Least Squares”.
Syftet med rotation är att förenkla datastrukturen (Costello & Osborne, 2005). Dock ska
man komma ihåg att rotation inte kan förbättra de grundläggande aspekterna av analysen
till exempel genom att öka andelen av den totala variansen som kan extraheras (Costello
& Osborne, 2005). Tolkningen av resultaten av faktoranalysen i denna studie kommer att
underlättas med Varimax Rotation. Detta är den mest använda rotationsmetoden enligt
Costello och Osborne (2005) och användes också till exempel av Laitinen (1991) i
samband med faktoranalysen.

48

Anni-Maija Ilola

3.5 Data
I detta kapitel presenteras data för studien. Data består av finansiella nyckeltal av
sampelföretagen. Först presenteras sampelföretagen och sedan deras statistiska
egenskaper.

3.5.1 Val av sampelföretag

Samplet innehåller 50 finländska företag som har gett in en konkursansökan år 2019 och
50 icke-konkursföretag som representerar friska företag. Icke-konkursföretag och
konkursföretag ska paras ihop med varandra så att konkursföretagets egenskaper (storlek
och bransch) motsvarar icke-konkursföretagets egenskaper. Data består av boksluten för
dessa företag för de fem åren före konkursförfarandet inleddes. För alla företag finns inte
år 2018 bokslut tillgängligt och då har jag använt det senaste bokslutet och de fyra
föregående räkenskapsperiodens bokslut. Information om vilka företag som har påbörjat
konkursförfarandet år 2019 har beviljats från Rättsregistercentralen. Boksluten av dessa
företag och dess motparter fås från Voitto+- databasen. Voitto + upprätthålls av Suomen
Asiakastieto Oy och innehåller bokslut av finska företag för de fem senaste åren.
Boksluten i databasen är justerade bokslut, eftersom man har tagit informationen av
resultaträkningen och balansräkningen, men exempelvis fattas bilagorna av det officiella
bokslutet. Allt som allt har 2165 företag ansökt om konkurs år 2019 enligt
Rättsregistercentralen.
Samplet består av små och medelstora företag. Definitionen av små och medelstora
företag finns i bokföringslagen (1336/1997). Ett litet företag är enligt bokföringslagen
(1336/1997) 1 kap. 4 a § bokföringsskyldig som på den senaste räkenskapsperioden och
dess föregående räkenskapsperiod överskrider högst ett av följande kriterier:
1) balansomslutningens summa 6 000 000 euro
2) omsättning 12 000 000 euro
3) antalet anställda under räkenskapsperioden i genomsnitt 50 personer.

49

Anni-Maija Ilola
Mikroföretag tillhör gruppen småföretag. I denna studie görs ändå skillnad mellan
småföretag och mikroföretag för att kunna ta hänsyn till storleken ännu mer noggrant.
Enligt bokföringslagen (1336/1997) 1 kap. 4 b § är ett mikroföretag bokföringsskyldig
som på den senaste räkenskapsperioden och dess föregående räkenskapsperiod
överskrider högst ett av följande kriterier:
1) balansomslutningens summa 350 000 euro
2) omsättning 700 000 euro
3) antalet anställda under räkenskapsperioden i genomsnitt 10 personer.
Om medelstora företag bestäms inte i Bokföringslagen. Däremot har det i
bokföringslagen (1336/1997) definierats stora företag i 1 kap. 4 b § på följande sätt; på
den senaste räkenskapsperioden och dess föregående räkenskapsperiod på bokslutsdagen
överskrids högst två av följande kriterier:
1) balansomslutningens summa 20 000 000 euro
2) omsättning 40 000 000 euro
3) antalet anställda under räkenskapsperioden i genomsnitt 250 personer.

Medelstora företag är å sin sida företag som inte uppfyller kriterierna till ett stort företag
eller till ett småföretag. Voitto+ har den nackdelen att den ofta inte visar mängden
anställda, vilket gör att ett företag kan bli felklassificerat. Detta tas hänsyn till med att
klassificera företaget som antingen litet eller medelstort genom att enbart klassificera
företaget i enlighet med balansomslutningens och omsättningens storlek. Detta kan
möjligtvis leda till enstaka felklassifikationer, men högst sannolikt blir alla företag ändå
rättklassificerade, eftersom balansomslutningen eller omsättningen av de flesta företag
inte var nära gränsvärden. För det mesta mäts storleken av företagen med hjälp av
omsättningen. Till exempel väljs jämförelseföretagen i enlighet med omsättningens
storlek.
Sampelföretagen valdes för det mesta slumpmässigt av Rättsregistercentralens lista över
alla konkursföretag. Jag var ändå tvungen att välja bort ett av de valda företagen, eftersom
det visade sig att företagets bokslutsinformation i Voitto + - databasen var så ofullständigt

50

Anni-Maija Ilola
att det inte var möjligt att tillförlitligt räkna nyckeltalen för företaget. Detta kan förvränga
resultaten. Då det förutsätts att den finns fullständig information blir samplet inte
slumpmässigt utan villkorligt (Laitinen & Laitinen, 2004, s. 126). Enligt Laitinen och
Laitinen (2004, s. 126) är de företag som oftare redovisar bristfällig information mer ofta
företag som inte presterar högt. Därmed kan resultaten förvrängas till att sampelföretagen
presterar högre än motsvarande företag i genomsnitt. Denna bias har dock enbart en liten
effekt till klassificeringen (Laitinen & Laitinen, 2004, s. 126).
Jämförelsegruppen valdes i enlighet med bransch och storlek. Jag mätte storleken av
företagen med omsättningen. Jämförelseföretagets omsättning skulle vara lika stor som
konkursföretagets omsättning med 5000 euros noggrannhet. För vissa branscher behövde
jag ändå utbreda omsättningens fluktuationsmarginal för att kunna hitta åtminstone en
träff. Förutom bransch och storlek skulle jämförelseföretaget fortfarande vara verksamt
vid datainsamlingstidpunkten (som var senast 25.6.2020) och dessutom prestera
åtminstone nöjaktigt i enlighet resonemanget som presenterades i kapitel ”3.1.3
Jämförelsegruppen”. Voitto + uttrycker företagens prestation i skalan svag, acceptabel,
nöjaktig, god och utmärkt. Klassificeringen baserar sig på lönsamhetens, soliditetens och
betalningsförmågans nyckeltal under den senaste räkenskapsperioden (Asiakastieto, 2).
Jämförelsesamplet består av företag vars ekonomiska klassificering är antingen nöjaktig,
god eller utmärkt.

3.5.2 Beskrivande statistik
Sampelföretagens genomsnittliga ålder är 13,52 år. Det allra äldsta företaget är 49 år
gammalt och de yngsta företagen är 4 år gamla. Yngre företag än detta togs inte med i
samplet på grund av bristfälliga data (man kan inte undersöka processen för fyra
räkenskapsperioder om företaget är yngre än detta). Åldern har beräknats som skillnaden
mellan året för grundandet och år 2018 som är det sista hela räkenskapsperioden för alla
företagen. Unga företag är i denna studie företag som är högst sex år gamla (vilket är
samma definition som Lukason m.fl. (2016) använde i sin undersökning. Som gamla
företag däremot räknas de företag som är mer än tolv år gamla. Med denna definition
täcker de två sista åldersklasserna (medelgamla företag och gamla företag) mer
åldersklasser än gruppen unga företag. Dock kommer åldern att behandlas som
51

Anni-Maija Ilola
kontinuum, dvs. att det beaktas att till exempel 13 år gamla och 49 år gamla företag har
en märkbar åldersskillnad trots att båda hör till gruppen ”gamla företag” enligt den
bestämda definitionen. Medianåldern för sampelföretagen är 10 år och typvärdet är 8 år.
Av detta kan man observera att samplet varken är ungt eller gammalt. Av samplets 50
företag hör 14 stycken dvs. 28 % till gruppen ”unga företag”. Mängden medelgamla
företag är 19 stycken dvs. 38 % av de totala 50 företagen. De resterande 17 stycken dvs.
34 % av sampelföretagen gör till gruppen ”gamla företag”.
Omsättningen av det sampelföretag som har den allra största omsättningen är 36 317 000
euro. Företaget är ett medelgammalt företag som klassas som ett litet företag, eftersom
antalet anställda är 13 och balansomslutningen underskrider 10 miljoner euro. Det minsta
sampelföretaget har en omsättning på 13 000 euro och företaget är ett mikroföretag. Av
50 sampelföretag är enbart tre företag medelstora företag enligt de kriterierna som anges
i bokföringslagen (1336/1997). Resterande 47 företag är småföretag varav 31 företag är
mikroföretag. Småföretag dominerar samplet, vilket är naturligt med tanke på att det är
ofta småföretag som går i konkurs i Finland (se till exempel Laitinen, 1991).
Den största delen av sampelföretagen agerar inom tillverkningsbranschen och
byggbranschen (se tabellen nedan). Den stora andelen företag som agerar inom
byggbranschen stämmer överens med det som angavs i Vantaan Sanomat (2019) och
därmed kan man påstå att också när det gäller branscher, representerar samplet väl alla
konkursföretag år 2019. Den näst största branschen är handel.

Tabell 1: Fördelningen av näringsgrenar bland företagen
Näringsgrensindelningen anges av Statistikcentralen (2).
52

Anni-Maija Ilola
Samplet av Laitinen (1991) bestod av företag som agerade inom tillverkning,
byggverksamhet, detaljhandel, transport och byråer. Samplet av Laitinen (1991) och detta
sampel liknar varandra ganska mycket beträffande branscher. Branscherna kan påverka
huruvida de olika nyckeltalen fungerar som mått för olika aspekter. Därför är det möjligt
att en viss slags konkursprocess är mer förekommande bland företag inom en viss
bransch.
Med den beskrivande statistiken söker man information om variablernas fördelning,
centraltendens och spridning (Djurfelt, Larsson & Stjärnhagen, 2010, s. 39). Skewness
beskriver symmetrin hos fördelningen och kan ha ett positivt eller negativt värde. Värdet
noll anger att fördelningen är helt symmetrisk (Djurfelt m.fl., 2010, s. 56). Kurtosis
beskriver huruvida fördelningen är toppig eller utdragen. Negativa värden på kurtosis
betyder att fördelningen är platt och utdragen och positiva värden betyder att fördelningen
är toppig (Djurfelt m.fl., 2010, s. 56).
Konkurssamplet:

Tabell 2: Beskrivande statistik för konkursföretagen
Jämförelsesamplet:

Tabell 3: Beskrivande statistik för jämförelseföretagen
53

Anni-Maija Ilola
Den beskrivande statistiken för konkurssamplet visar att data för alla sju olika nyckeltalen
är snedvridna. För de nyckeltal som har ett negativt värde på snedheten är den ”vänstra
sidan” av fördelningen längre; den största delen av observationerna finns på den ”högra
sidan” av fördelningen. Medelvärdet och medianen är större än typvärdet. Positivt värde
på snedheten betyder det motsatta. Data på de flesta nyckeltalen är toppig (värdet mer än
3). Data för balanslikviditeten av konkursföretag och nyckeltalet skuld på totala kapital
för jämförelseföretag kan dock vara normalfördelad, eftersom data inte är toppig och inte
heller mycket snedvriden.

3.5.3 Normalitetstesterna
Enligt Laitinen och Kankaanpää (1999) kan den diskriminanta funktionen fungera bättre
om data är normalfördelad. Enligt Kolmogorov-Smirnov och Shapiro-Wilkinsonnormalitetstesterna är data för det mesta icke-normalfördelad, då den inte har justerats på
något sätt, både för det ursprungliga samplet och jämförelsesamplet (eftersom p-värden
för nyckeltal är mindre än 0,05) förutom nyckeltalet balanslikviditet för konkursföretag
och nyckeltalet skuld på totala kapital för jämförelseföretag.

Konkurssamplet:

Tabell 4: Normalitetstesterna för konkursföretagen

54

Anni-Maija Ilola
Jämförelsesamplet:

Tabell 5: Normalitetstesterna för jämförelseföretagen
Observationer går inte att logaritmera, eftersom data innehåller också negativa
observationer och nollor. Därför har jag valt att välja bort uteliggare för att göra data mer
normalfördelad. Jag sökte uteliggarna genom Box plot-grafen. Efter att ha gjort detta ser
den beskrivande statistiken och normalitetstesterna ut som följande:
Konkursföretag:

Tabell 6: Beskrivande statistik för konkursföretagen utan uteliggare

55

Anni-Maija Ilola

Tabell 7: Normalitetstesterna för konkursföretagen utan uteliggare

Jämförelseföretag:

Tabell 8: Beskrivande statistik för jämförelseföretagen utan uteliggare

Tabell 9: Beskrivande statistik för jämförelseföretagen utan uteliggare
56

Anni-Maija Ilola
Efter att ha valt bort uteliggare är data mer normalfördelad. Data är mindre toppig och i
genomsnitt mindre snedvriden. Normalitetstesterna visar att sannolikheten för att data är
normalfördelad har ökat. Testen Kolmogorov-Smirnov visar att data för konkurssamplets
balanslikviditet och tillväxt är normalfördelade (p-värdet är högre än 0,05) och data för
jämförelsesamplets skulder på totala tillgångar, tillväxt, balanslikviditet och avkastning
på investerat kapital är normalfördelade. Kvaliteten på data har därmed ökat och den
diskriminanta analysen kan förväntas ge mer tillförlitliga resultat.

4. Resultat
I detta kapitel presenteras resultaten som erhölls av den diskriminanta analysen och
faktoranalysen.

4.1 Diskriminantanalys
Den diskriminanta analysen genomfördes för data. Först jämfördes medelvärden av de
två olika grupperna; konkursföretag och friska jämförelseföretag. Medelvärden av
nyckeltalen av de två grupperna visar att konkursföretag i genomsnitt har en svagare
ekonomisk ställning med svagare värden på nyckeltal. Den enda överraskande skillnaden
i medelvärden finns på nyckeltalet nettoförsäljning på totala tillgångar som är högre för
konkursföretag än för friska företag. Detta kan förklaras exempelvis med att eventuella
förluster har minskat det totala kapitalet hos konkursföretag. Ifall försäljningen inte har
minskat samtidigt blir värdet på nyckeltalet högre. Tillväxt i tillgångar-nyckeltalet är
högre för konkursföretag än friska företag, men tolkningen av detta är mer neutral. Trots
att tillväxt ofta ses som något positivt, visar tidigare studier att tillväxt kan gå hand i hand
med vissa slags konkursprocesser (Argenti, 1976; Ooghe & De Prijcker, 2008).

57

Anni-Maija Ilola

Tabell 10: Statistik för de två klasserna i diskriminantanalys

Testet om jämlikheten av gruppernas medelvärden visar att det är möjligt att skilja mellan
de två grupperna med dessa variabler (nyckeltal). Wilks’ Lambda anger huruvida man
kan skilja mellan grupperna (Lipovetsky, 2015). Wilks’ Lambda ger ett värde mellan 0
och 1 där 0 betyder att gruppernas medelvärden är olika och 1 betyder att gruppernas
medelvärden är lika (Lipovetsky, 2015).

58

Anni-Maija Ilola

Tabell 11: Signifikansen av skillnaderna mellan gruppernas medelvärden
Ur tabellen kan man utläsa att nyckeltalen balanslikviditet och totala skulder på totala
tillgångar fungerar speciellt väl för att skilja mellan grupperna. Nyckeltalet
nettoförsäljning på totala tillgångar fungerar relativt dåligt när det gäller att skilja mellan
grupperna. Detta kunde man se redan tidigare då detta nyckeltal till och med är bättre i
genomsnitt för konkursföretag. Dock är värdet mer än 0,95, vilket betyder att skillnaden
i medelvärden ändå är signifikant. P-värdet visar att skillnaden mellan gruppernas
medelvärden är signifikant högre än noll för alla nyckeltalen (p-värdet mindre än 0,05).
Ur korrelationsmatrisen kan man utläsa korrelationerna mellan de olika variablerna.
Ingen av variablerna korrelerar mycket (ett värde nära 1) med en annan variabel och
därmed kan man inkludera alla variablerna i den slutliga modellen.

Tabell 12: Korrelationsmatrisen

59

Anni-Maija Ilola
Klassificeringsresultaten visar att den diskriminanta modellen klassificerar 90,7 % av
observationerna till de korrekta grupperna. Typ 1 felprocenten (att ett konkursföretag
klassificeras som ett friskt företag) är 9,30 % och typ 2 felprocenten (att ett friskt företag
klassificeras som ett konkursföretag) är också 9,30 %. Prediktionsförmågan av denna
modell är bättre än den modellen som innebär också ”friska” företag med dålig prestation
(som presenterades i kapitel 3.1.3). Typ 2 felprocenten är märkbart mindre i denna
modell.

Tabell 13: Klassificeringsresultatet

Resultatet av den diskriminanta analysen kan tolkas tyda på att det inte finns många
företag med akut konkurs i samplet. Då modellen klassificerar till och med 90,7 % av
företagen rätt skiljer sig nyckeltalen signifikant från nyckeltalen av friska företag senast
ett år före konkurs.

4.2. Faktoranalys

Faktoranalysen har använts för att täcka olika mönster bland data. Nyckeltalet
nettoförsäljning på totala tillgångar har valts bort från analysen vid detta skede, eftersom
den diskriminanta analysen visade att den inte bidrar mycket till att skilja konkursföretag
från friska företag. Jag har genomfört en explorativ faktoranalys, eftersom jag inte haft
några förutbestämda teorier eller idéer om hur många faktorer som kommer att hittas
bland data. Varimax-rotation används för att föra resultaten lättare att tolka.
60

Anni-Maija Ilola
I den här delen av studien används hela data, dvs. data för alla fyra åren och endast för
konkurssamplet. Först har jag valt bort tydliga uteliggare som upptäcks med hjälp av
grafen ”box plot”. Sedan har jag kört den beskrivande statistiken och normalitetstesterna
för hela data. Normalitetstesterna visar att de flesta variablerna inte är normalfördelade
och därmed har jag valt att ersätta saknande observationer med variabelns median.
Medelvärdet skulle kunna vara missvisande då data är snedvriden. Detta kan möjligtvis
försvaga faktoranalysens klassificeringsförmåga, men saknande variabler måste ändå
ersättas för att kunna räkna faktorladdningarna som sedan används i grupperingen.
Den explorativa faktoranalysen formade åtta olika faktorer som alla tillsammans förklarar
69,84 % av variablernas totala varians. Faktoranalysen visar att variansen av nyckeltalet
tillväxt i totala tillgångar förklaras av de formade faktorerna enbart i liten grad. Därmed
har analysen genomförts på nytt utan detta nyckeltal.
Faktoranalysen utan tillväxt-nyckeltalen formade sju olika faktorer som tillsammans
förklarar 75,02 % av den totala variansen av variablerna. Variansen av nyckeltalen
avkastning på investerat kapital kan förklaras speciellt svagt av de formade variablerna
år 1. Variansen av nyckeltalen kan förklaras bättre år 2, 3 och 4 och därför kommer den
ändå att tas med i den slutliga modellen. Fastän alla sju faktorerna har ett egenvärde på
mer än 1 ska mängden faktorer minskas. Av scree plot kan man se att de fyra första
faktorerna förklarar mer än hälften av den totala variansen. Därmed kan man konstatera
att dessa fyra faktorer innehåller den allra mest väsentliga informationen om de olika
processerna.
Nästa steg var att genomföra en konfirmativ faktoranalys med fyra faktorer. Denna
modell förklarar 55,83 % av den totala variansen av variablerna. De roterade
faktorladdningarna finns i tabellen nedan. Faktorladdningen som är mer än 0,4 kan som
tumregel tolkas vara en tillräckligt stark faktorladdning för att kunna användas till att
tolka mönstren (Djurfelt & Barmark, 2009, s. 95). Faktor 1 har en stark faktorladdning på
nettovinst på omsättning, kassaflöde på omsättning och skuld på totala kapitalnyckeltalen. Faktor 2 har en stark faktorladdning på balanslikviditeten.

61

Anni-Maija Ilola

Tabell 14: Den roterade faktorlösningen

4.3 Observerade konkursprocesser
I detta kapitel tolkas beteendet av nyckeltalen genom att jämföra kvartilerna av de olika
nyckeltalen med kvartilerna av de friska företagen samt med varandra. Tolkningarna har
utvecklats till beskrivningar av de fyra olika processerna.

4.3.1 Hur konkursföretag skiljer sig från friska företag?
Först jämfördes nyckeltalen av alla konkursföretag med nyckeltalen av friska företag. För
friska företag finns data för en räkenskapsperiod som motsvarar året för
konkursföretagets sista räkenskapsperiod och bokslut. De friska företagens nyckeltal
representerar en typisk nivå för nyckeltalens värden. Därför räcker det med data för ett
62

Anni-Maija Ilola
år. För att kunna analysera utvecklingen av nyckeltalen täcker data för konkursföretag
nyckeltalen för varje fyra år.

Tabell 15: Kvartilerna av nyckeltalen för konkursföretag och jämförelseföretag
Medianen av avkastning på investering-nyckeltalet är lägre för alla fyra åren för
konkursföretag än för jämförelseföretag. Den lägsta kvartilen av konkursföretag har
negativ avkastning på investering alla fyra åren före konkurs. Den högsta kvartilen av
konkursföretag har ett värde på nyckeltalen som motsvarar medianen av
jämförelseföretagens värde på detta nyckeltal. Dock har även den högsta kvartilen ett lågt
värde på detta nyckeltal ett år före konkurs. Tolkningen av detta nyckeltal påverkas bland
annat av branschen och den allmänna räntenivån på marknaden, men det finns ändå vissa
vägledande ramar för tolkningen. Kaisanlahti m.fl. (2017) anger att ett gott värde på ROI
är mer än 15 %. Ett nöjaktigt värde på detta nyckeltal är mellan 9 % och 14,9 %. Ett värde
mellan 0 % och 8,9 % är acceptabelt och ett negativt värde är svagt (Kaisanlahti m.fl.,
2017). Därmed kan man påstå att en del av konkursföretagen ännu har en god lönsamhet
två år före konkurs och att hälften av konkursföretagen till och med har en acceptabel
lönsamhet två år före konkurs.

63

Anni-Maija Ilola
Nyckeltalet nettovinst på omsättning fungerar bäst som lönsamhetsmått då man jämför
dess utveckling inom ett och samma företag (Kaisanlahti m.fl., 2017). Nyckeltalet är inte
det bästa då man vill jämföra flera företagens lönsamhet med varandra. Därmed kan man
inte dra slutsatser om jämförelseföretagens lönsamhetsnivå utifrån detta nyckeltal, men
man kan ändå se de stora linjerna. Nettovinstprocent är positiv för jämförelseföretagens
samtliga kvartiler. Nyckeltalets utveckling för konkursföretag liknar mycket utvecklingen
av ROI. Den lägsta kvartilen har ett negativt värde på detta nyckeltal alla fyra åren medan
den högsta kvartilen har ett positivt värde. Medianen av nyckeltalet är negativt ett år före
konkurs och nära noll 2–4 år före konkurs. Nyckeltalet fungerar lika bra som ROI som
ett konkursprediktionsmått.
Såsom tidigare angett i kapitel 4.2 visade nyckeltalet tillväxt på totala tillgångar sig ha en
liknande utveckling bland alla konkursföretag och därför kunde den inte bidra mycket till
faktoranalysen. Av den diskriminanta analysen kunde man ändå märka att detta nyckeltal
skiljer sig signifikant mellan konkursföretag och friska företag (se kapitel 4.1). Därmed
kan man använda den för att se huruvida nyckeltalet utvecklats för alla konkursföretag
åren innan konkurs jämfört med en typisk nivå på tillväxt som representeras av
jämförelseföretag. Medianen för tillväxt bland jämförelseföretag är 11,7 %. Den högsta
kvartilen har en tillväxt på 37,6 % och den lägsta kvartilen har en negativ tillväxt på 3,2
%. Konkursföretag har i genomsnitt en negativ tillväxt. Den lägsta kvartilen har ett år före
konkurs en negativ tillväxt på till och med 44,3 %. Detta betyder att värdet på tillgångar
har minskat till nästan hälften under den sista räkenskapsperioden. Företaget kanske har
sålt en del av sina tillgångar för att förbättra betalningsförmågan. Den högsta kvartilen
bland konkursföretag har en tillväxt som motsvarar tillväxten av den högsta kvartilen av
jämförelseföretag. Två och tre år före konkurs har den högsta kvartilen av
konkursföretagen en väldigt stark tillväxt på mer än 50 %. Detta liknar konkursprocessen
presenterat av Argenti (1976) som behandlades i kapitel 2.5. Företaget har en väldigt bra
början av sin verksamhet, vilket uppmuntrar till att expandera verksamheten.
Omsättningen fortsätter att växa medan vinsterna inte gör det. Efter det går företaget
snabbt i konkurs (Argenti, 1976, s. 159). Det är möjligt att några av konkursföretagen har
haft en konkursprocess som liknar denna process, men den var inte såpass förekommande
att man skulle kunna se ett tydligt mönster bland konkursföretagen som skulle
kännetecknas av den höga tillväxten.

64

Anni-Maija Ilola
Nyckeltalet kassaflöde på omsättning uttrycker tillräckligheten av inkomstfinansieringen
(Laitinen, 1991). Jämförelseföretagen har en positiv kassaflödesprocent för alla
kvartilerna och medianen är 7,7 %. Den högsta kvartilen av konkursföretagen uppnår
liknande värden 2–4 år före konkurs. Ett år före konkurs har kassaflödesprocenten för den
högsta kvartilen blivit svagare. Medianen för kassaflödesprocent ligger nära noll för alla
fyra åren, och i den lägsta kvartilen är nyckeltalet negativt för alla fyra åren. Utifrån
utvecklingen av detta nyckeltal kan man dra slutsatsen att många av konkursföretagen har
haft problem med tillräcklig inkomstfinansiering före konkurs.
Såsom man kunde se redan i resultaten av den diskriminanta analysen i kapitel 4.1 finns
det en signifikant skillnad i skuldkvoten mellan konkursföretag och friska företag.
Medianen av skuldkvoten för jämförelseföretag är 42,6 %. Den lägre kvartilen är 23,3 %
och den högre kvartilen är 62,0 %. Av detta kan man dra slutsatsen att främmande kapital
brukar täcka lite mindre än hälften av det totala kapitalet bland friska företag. Situationen
för konkursföretag ser väldigt annorlunda ut. Till och med den lägsta kvartilen (skuldkvot
kan anses vara bättre desto lägre den är) är högre än den högsta kvartilen för
jämförelseföretag. Ett år före konkurs har medianen av skuldkvoten för konkursföretag
gått över ett, dvs. eget kapital är negativt och värdet av skulder överstiger värdet av det
totala kapitalet. Den högsta kvartilen av skuldkvoten är över ett alla fyra åren före konkurs
och till och med över två ett år före konkurs. Man kan därmed konstatera att
konkursföretag är i genomsnitt väldigt skuldsatta.
Såsom i skuldkvoten finns det också i balanslikviditeten en stor skillnad mellan
konkursföretagen och friska företagen (kapitel 4.1). Enligt Kaisanlahti m.fl. (2017) kan
balanslikviditet-nyckeltalet utvärderas på följande sätt; ett värde över 2 representerar en
bra nivå, ett värde mellan 1 och 2 representerar en nöjaktig balanslikviditet och ett värde
mindre än 1 representerar en svag balanslikviditet. Medianen av jämförelseföretagens
balanslikviditet är 2,25. Balanslikviditeten av den högre kvartilen är 3,15 och den lägre
kvartilen 1,45. Jämförelseföretagen har i genomsnitt en bra balanslikviditet och de flesta
har minst en nöjaktig balanslikviditet. Konkursföretagen har högst en nöjaktig
balanslikviditet, men för det mesta är den svag. Medianen av balanslikviditeten för
konkursföretagen är svag de alla fyra åren före konkurs.
Nyckeltalen av konkursföretag försämras inte helt gradvis under de närmaste åren före
konkurs. Till exempel är skuldkvoten och balanslikviditeten i genomsnitt sämre fyra år
65

Anni-Maija Ilola
före konkurs än år tre före konkurs. Detta kan förklaras med att det är sällan som
nyckeltalen försämras helt systematiskt och gradvis, utan det finns årlig variation i
nyckeltalens värden som i detta sampel synliggörs av att det fjärde året före konkurs i
genomsnitt är sämre än det tredje året före konkurs. Denna variation skulle troligtvis ha
kunnat mildras genom att ha ett större sampel, alternativt med en liknande
forskningsdesign som Laitinen (1991) tillämpade där det undersöktes vartannat år (år 2,
4 och 6) varvid den slumpmässiga årliga variationen inte framträder lika starkt. Variation
kan inte förklaras med något annat än slump och kanske påverkan av den allmänna
ekonomin tre och fyra år före konkurs. Därför tas denna effekt inte i hänsyn i tolkningarna
av konkursprocesserna.

4.3.2 Konkursprocess av grupp 1

Grupp 1 formades av de företag som fick den största faktorpoängen på faktor 1. Gruppen
består av 10 företag och representerar därmed 20 % av hela samplet. Gruppen är lite äldre
än samplet i genomsnitt med en genomsnittsålder på 17,4 år (samplets genomsnittsålder
13,52 år). Medeltalet av företagens omsättningar är 4,99 miljoner euro vilket är högre än
medeltalet av alla konkursföretagens omsättningar som är 3,83 miljoner euro. Gruppen
innehåller ett medelstort företag och enbart tre mikroföretag. Andelen mikroföretag är då
mycket mindre än i samplet i genomsnitt. Man kan således konstatera att gruppen är stor
och gammal.
Faktor 1 har en märkbar faktorladdning på variablerna nettovinstprocent år 2,
nettovinstprocent år 3, kassaflödesprocent år 2, kassaflödesprocent år 3 och skuldkvot på
alla fyra åren (se tabellen i kapitel 4.2). Nettovinstprocent för denna grupp är sämre än
för konkursföretag i genomsnitt år 2, men bättre än för konkursföretag i genomsnitt år 3.
Samma stämmer för nyckeltalet kassaflödesprocent. Det finns mindre variation i
utvecklingen av skuldkvoten för dessa företag än för alla konkursföretag i genomsnitt. I
regel har samtliga nyckeltal en stegvis nedgång.

66

Anni-Maija Ilola

Tabell 16: Kvartilerna av nyckeltalen för grupp 1, för alla konkursföretag och för
jämförelseföretag
4.3.3 Konkursprocess av grupp 2
Grupp 2 formades av företag som fick den högsta faktorpoängen på faktor 2. Gruppen
består av 12 företag och representerar därmed 24 % av hela samplet. Gruppens ålder
motsvarar ungefär samplets genomsnittsålder 13,52 år med en genomsnittsålder på 14,33
år. Medeltalet av företagens omsättningar är 4,84 miljoner euro vilket är högre än
medeltalet av alla konkursföretagens omsättningar som är 3,83 miljoner euro. Gruppen
innehåller två medelstora företag, vilket förhöjer den genomsnittliga storleken. Antalet
mikroföretag är 7 stycken.
Faktor 2 har en märkbar faktorladdning på variablerna ROI år 2, kassaflödesprocent år 1,
skuldkvot år 1 och 2 och balanslikviditet åren 1-3. ROI för den här gruppen är lite sämre
än för alla konkursföretag år 1 före konkurs, men bättre för år 2. Kassaflödesprocent beter
sig på samma som ROI jämfört med alla konkursföretag. Både skuldkvoten och
balanslikviditeten är för den här gruppen bättre än för alla konkursföretag i genomsnitt.
Den plötsliga nedgången i lönsamheten och kassaflödet tyder på att företaget har haft en
snabb konkurs. Skuldkvoten och balanslikviditeten varnar inre heller om problem tidigare

67

Anni-Maija Ilola
än ett år före konkurs. Processen av grupp 2 skulle därför kunna kallas för en akut
nedgång.

Tabell 17: Kvartilerna av nyckeltalen för grupp 2, för alla konkursföretag och för
jämförelseföretag

4.3.4 Konkursprocess av grupp 3
Grupp 3 formades av företag som fick den högsta faktorpoängen på faktor 3. Till gruppen
hör 17 företag (34 % av alla sampelföretag) vars medelålder är 11,18 år. Gruppen är då
yngre än alla sampelföretag i genomsnitt. Den genomsnittliga omsättningen av gruppen
är 3,52 miljoner euro. Alla företag är småföretag varav 13 stycken är mikroföretag. Den
genomsnittliga omsättningen förhöjs av ett företag vars omsättning är 36,3 miljoner euro
(det största företaget i hela samplet mätt med omsättningen). För det mesta är företagen
yngre och mindre än sampelföretagen i genomsnitt.
Faktor 3 har en märkbar faktorladdning på variablerna nettovinstprocent år 1 och 4 och
kassaflödesprocent år 4. Nettovinstprocent år 1 är sämre än för alla konkursföretag i
genomsnitt. Företagen i denna grupp visar dålig lönsamhet redan tidigt före konkurs.
Medianen för nettovinstprocent är negativt redan tre år före konkurs och noll fyra år före
konkurs. ROI visar liknande utveckling. Kassaflödesprocent visar en utveckling som
liknar utvecklingen av alla konkursföretag och den högsta kvartilen har en
68

Anni-Maija Ilola
kassaflödesprocent som liknar medianen av detta nyckeltal av friska företag. Skuldkvoten
och balanslikviditeten skiljer sig inte mycket av nyckeltalen av alla konkursföretag. Med
tanke på att företagen i gruppen i medeltal är unga och lönsamheten är på dålig nivå alla
fyra åren, kan många av dessa företag vara sådana unga företag som aldrig har lyckats bli
lönsamma varvid processen skulle kunna beskrivas som kroniskt misslyckande.

Tabell 18: Kvartilerna av nyckeltalen för grupp 3, för alla konkursföretag och för
jämförelseföretag

4.3.5 Konkursprocess av grupp 4
Grupp 4 består av företag som fick den högsta faktorpoängen på faktor 4. Gruppen består
av 11 företag vilket är 22 % av hela samplet. Medelåldern av dessa företag är 12,72 år
och genomsnittsomsättningen är 2,17 miljoner euro. Alla företagen är småföretag varav
8 företag är mikroföretag. Gruppen är därmed medelgammal och liten.
Faktor 4 hade den högsta faktorladdningen på ROI år 4 och skuldkvoten alla fyra åren.
Avkastning på investerat kapital-nyckeltalet är sämre år 4 för denna grupp än för alla
konkursföretag i genomsnitt. Också nettovinstprocent och kassaflödesprocent visar
liknande mönster. Jag säkerställde att detta inte beror på enstaka extrema värden eller
uteliggare genom att också skilt granska dessa företagens nyckeltal. Skuldkvot och
balanslikviditet visar speciellt svaga värden. Den högsta kvartilen har en skuldkvot på till
69

Anni-Maija Ilola
och med 3,9 ett år före konkurs och medianen är 2,51, vilket är högre än den högsta
kvartilen av detta nyckeltal för alla konkursföretag. Denna grupp kommer att kallas för
misslyckande som beror på överskuldsättning och bristfällig betalningsförmåga.

Tabell 19: Kvartilerna av nyckeltalen för grupp 4, för alla konkursföretag och för
jämförelseföretag

70

Anni-Maija Ilola

5. Tolkning och beskrivning av konkursprocesser
Diskussionen innehåller jämförelser mellan de upptäckta konkursprocesserna bland
konkursföretagen i denna studie och i tidigare studier upptäckta konkursprocesser.
Resultatens trovärdighet och generaliserbarhet utvärderas med hjälp av tidigare studier.
Slutligen diskuteras konkurs i dess samhälleliga sammanhang.

5.1 Jämförelser mellan konkursprocesser i denna studie och i tidigare studier
5.1.1 En stegvis nedgång av grupp 1

Grupp 1 består av företag som i genomsnitt är lite äldre och större (mätt med
omsättningen) än de andra sampelföretagen. Nyckeltalen försämras i regel stegvis mot
konkurs. Den stegvisa nedgången syns tydligast i de två lönsamhetsnyckeltalen och
balanslikviditeten.

Denna

slags

konkursprocess

kan

bäst

jämföras

med

konkursprocesserna observerade av Lukason och Laitinen (2016), den stegvisa
konkursprocessen av Argenti (1976, s. 160) och den stegvisa konkursprocessen av
D’Aveni (1989).
Lukason och Laitinen (2016) undersökte konkursprocesserna av gamla europeiska
tillverkande konkursföretag. Bland de undersökta företagen kunde man observera en
stegvis nedgång i nyckeltalen som varierade i hastighet. Den stegvisa konkursprocessen
uppkommer också i studien av Argenti (1976, s. 160). Dock kan man inte göra mer
jämförelser mellan dessa processer än att de båda processerna kan kopplas med gamla
företag och med en process som kan kallas för en stegvis nedgång. Jämförelserna
begränsas av att studien av Argenti (1976) baserade sig inte på finansiella mått till skillnad
från denna studie. Därför kan man bara anta att den stegvisa nedgången som syntes i
verksamheten också skulle ha synts i de finansiella nyckeltalen. Argenti (1976) kopplade
denna process med förändringar i den externa omgivningen som företagen inte kunde
anpassa sig till. I denna studie förblir de exakta orsakerna till konkurs okända. Den
stegvisa nedgången av D’Aveni (1989) är en långsam, stegvis nedgång som följs av en
konkurs. Trots att nyckeltalen i denna studie enbart användes för de fyra sista åren före
71

Anni-Maija Ilola
konkurs så är vissa nyckeltal (speciellt skuldkvoten och balanslikviditeten) så pass svaga
redan fyra år före konkurs att man kan tänka sig att nedgången har börjar redan tidigare,
vilket skulle göra processen till mer eller mindre långsam.

5.1.2 En akut nedgång av grupp 2
Grupp 2 består av företag som är medelgamla jämfört med de andra sampelföretagen.
Genomsnittsstorleken mätt med omsättningen är högre än den genomsnittliga storleken
av alla sampelföretagen. Dock ska man ta hänsyn till att samplet (50 stycken företag) och
gruppen (12 företag) är så pass liten att bara några observationer kan förvränga
medeltalen. Gruppen innehåller två medelstora företag som drar medeltalet uppåt.
Egentligen är den största delen (7) företag mikroföretag i denna grupp. Gruppen
kännetecknas av snabbt försämrad lönsamhet och kassaflöde. Ett år före konkurs är ROI
och kassaflödesprocenten sämre än för alla konkursföretag i genomsnitt. De tidigare åren
före konkurs är respektive nyckeltal bättre än för alla företagen i genomsnitt. Dock är
nyckeltalen samtliga åren före konkurs sämre än medianen för friska företag, så
konkursen är inte heller helt plötslig. Skuldkvoten och balanslikviditeten varnar inte
heller ordentligt om problem tidigare än ett år före konkurs, eftersom värdena för dessa
motsvarar ungefär den lägre kvartilen för friska företag. Denna konkursprocess kan bäst
jämföras med den akuta nedgången presenterat av Laitinen (1991) och delvis med den
plötsliga konkursprocessen av D’Aveni (1989).
Den akuta nedgången av Laitinen (1991) kännetecknas av att man, tidigare än ett år före
konkurs, bara kan observera svaga signaler för konkurs samt att alla nyckeltal försämrats
mycket ett år före konkurs. Den akuta nedgången syns i denna studie speciellt i att ROI
och kassaflödesprocent har försämrats starkt år ett före konkurs. Värdena på dessa
nyckeltal är sämre för år ett än för alla konkursföretag i genomsnitt. Balanslikviditeten
visar inte några tydliga tecken på kris tidigare än ett år före konkurs. Den plötsliga
nedgången av D’Aveni (1989) kännetecknas av snabb kollaps som kan bero på att
företaget tar för stora risker till exempel genom att expandera verksamheten för snabbt.
Företag som går igenom denna process är ofta småföretag. Detta kan stämma för en del
av företagen i grupp 2. Nyckeltalet tillväxt på totala tillgångar valdes bort av den slutliga
faktorlösningen på grund av att den hade en svag förmåga att förklara den totala variansen
72

Anni-Maija Ilola
av observationerna. Jag tog ändå hänsyn till medianen och medeltalet av detta nyckeltal
för alla grupper för att kunna göra eventuella jämförelser mellan och inom grupperna.
Varken medianen eller medeltalet av nyckeltalet var negativt något år till skillnad från de
andra grupperna. Man kan observera att tillväxten var speciellt hög för en del av företagen
två eller tre år före konkurs. Därmed är det möjligt att en del av företagen har fått problem
av att expandera verksamheten för snabbt.

5.1.3 Ett kroniskt misslyckande av grupp 3

Grupp 3 består av företag som är yngre och mindre än sampelföretagen i genomsnitt.
Dessa företag visar dålig lönsamhet alla fyra åren före konkurs och de tre åren före
konkurs är medianen av lönsamheten till och med negativ. De resterande nyckeltalen är
inte heller på god nivå. Det finns också gamla företag i gruppen, men många av företagen
är sådana vars livslängd inte innebär mycket mer än de fyra räkenskapsperioder som
studerades. Man kan anta att dessa företag aldrig har lyckats bli lönsamma. Denna
konkursprocess kan bäst jämföras med den kroniska nedgången av D’Aveni (1989) och
Laitinen (1991).
Konkursprocessen i grupp 3 liknar den kroniska nedgången av D’Aveni (1989) genom
att företagen, i båda undersökningarna, ”skjuter upp” den slutliga konkursen och försöker
överleva temporärt till exempel genom att skära ner verksamheten. Medianen av
nyckeltalet tillväxt i totala tillgångar är negativt för denna grupp alla fyra åren före
konkurs, vilket inte stämmer för någon annan grupp. Medeltalet för nyckeltalet är också
negativt ett år före konkurs, vilket inte är fallet för någon annan grupp. Trots att det finns
företag i gruppen som upplever stark tillväxt ännu ett år före konkurs är den negativa
tillväxten en trend. Värdet på de totala tillgångarna har därmed minskat för de flesta
företagen, av vilket man kan dra slutsatsen att företagen eventuellt har sålt sin egendom
eller på andra sätt skurit ner verksamheten. Dock ska man komma ihåg att den negativa
lönsamheten har minskat det egna kapitalet, men detta stämmer för de flesta
sampelföretagen och denna grupp är den enda där den negativa tillväxten kan observeras
så starkt. Nedskärning av verksamheten är därmed någonting som troligtvis stämmer för
en del av sampelföretagen. Konkursprocessen av grupp 3 liknar den kroniska nedgången

73

Anni-Maija Ilola
av Laitinen (1991) i att konkursen kan observeras redan tidigt och att nyckeltalen
försämras systematiskt.

5.1.4 Överskuldsättning och en bristfällig betalningsförmåga av grupp 4

Alla konkursprocesserna i studien kännetecknas mer eller mindre av överskuldsättning
och en bristfällig betalningsförmåga, men dessa två faktorerna är speciellt observerbara
när det gäller företag i grupp 4. Gruppen består av företag som i genomsnitt är småföretag
och medelgamla företag. Alla företag i gruppen är småföretag. Denna konkursprocess kan
delvis jämföras med den kroniska nedgången av Laitinen (1991) och också med den
kroniska nedgången av D’Aveni (1989).
Enligt konkurslagen (120/2004) kan ett företag ansöka om konkurs om det inte lyckas att
betala sina skyldigheter då de förfaller och om företaget är överskuldsatt. I dessa företag
kan man väldigt tydligt redan tidigt se att dessa två kriterier uppfylls. Företagen är i vissa
fall till och med extremt skuldsatta och har en speciellt dålig betalningsförmåga. Den
kroniska nedgången av Laitinen (1991) kännetecknas bland annat av ett dåligt värde på
totala skulder på totala tillgångar-nyckeltalet och

balanslikviditet-nyckeltalet.

Lönsamheten av denna grupp är inte lika dålig som för de andra konkursföretagen två och
tre år före konkurs, men detta räcker inte till att öka betalningsförmågan och
skuldsättningen. Konkursprocessen av denna grupp liknar den kroniska nedgången av
D’Aveni (1989) i att man kan anta att företaget har försökt att skjuta upp konkursen så
långt som möjligt, eftersom skuldsättningen och betalningsförmågan har nått en så svag
nivå redan många år före konkurs, och ändå har konkursen undvikits de tidigare åren.

74

Anni-Maija Ilola

5.2 Trovärdighet av resultaten

Trots att man kunde observera olika konkursprocesser bland sampelföretagen finns det
egentligen inte stora skillnader mellan de olika grupperna. Samtliga grupper har mycket
gemensamt och skillnaderna mellan dem är nyansskillnader. Den diskriminanta analysen
visade att man trovärdigt kan prediktera konkursen bland företagen i samplet. Detta kan
förklaras med åtminstone fyra olika aspekter.
Den ena orsaken med detta har att göra med valet av jämförelseföretag. Såsom
behandlades i kapitel 3.1.3 spelar valet av jämförelseföretag en stor roll i detta. Man kan
bättre fånga de aspekterna som skiljer mellan konkursföretag och friska företag om man
använder minst en nöjaktig prestation som kriterium till friska företag (Wholey &
Brittain, 1986; Laitinen & Laitinen, 2004, s. 126–127).
Den andra orsaken är den ekonomiska omgivningen. År 2019 var en tidsperiod med låg
tillväxt (Statistikcentralen, 1). Allmänt hände det inte några drastiska förändringar på den
finländska marknaden. Frånvaron av externa chockar kan förklara att varför man inte kan
observera riktigt akuta nedgångar bland sampelföretagen. En av grupperna har nämnts i
enlighet med den akuta nedgången, men egentligen kan man i viss mån observera de
finansiella problemen bland dessa företag redan tidigare än ett år före konkurs. Den akuta
nedgången bland dessa företag beror enbart på att de finansiella nyckeltalen har
försämrats mer än för de andra konkursföretagen ett år före konkurs.
Den tredje orsaken till konkursprediktionens säkerhet bland detta sampel hänger samman
med den andra orsaken. Bland finländska företag kan man i regel prediktera konkurs med
någorlunda säkerhet, eftersom orsaken till konkurs i utvecklade länder ofta beror på
ledningens bristfälliga administrativa kunskaper istället för på externa chockar som oftare
orsakar plötslig nedgång (Laitinen & Lukason, 2014c). Dessutom kan man i regel lita på
redovisningsinformationen bland finländska företag, eftersom man enligt lagen ska
tillämpa god bokföringssed.
Den fjärde aspekten som kan användas som förklaring till konkursprediktionens höga
trovärdighet i samplet är sampelföretagens ålder. De allra yngsta företagen valdes bort
från samplet på grund av få fullständiga data för alla fyra åren för varje sampelföretag.
Därmed innehöll samplet inte några företag som var fyra år gamla eller yngre. Företag
75

Anni-Maija Ilola
som klassificerades som unga i denna undersökning var fem eller sex år gamla. De är
unga företag, men inte nygrundade företag som kan ha speciella egenskaper när det gäller
konkurs. Bland äldre företag är en stegvis nedgång mer förekommande (se till exempel
Argenti, 1976; Lukason m.fl., 2016). Detta kan förklara att man även bland gruppen som
har den ”akuta nedgången” kan se att nyckeltalen försämras stegvis åtminstone mellan
vissa år om inte systematiskt. Systematiskt eller stegvis försämrande nyckeltal är ett
tydligt tecken på en kommande kris och därmed blir konkursprediktionen säker.
Lukason och Laitinen (2016) studerade minst 10 år gamla europeiska tillverkande
konkursföretag och observerade enbart två konkursprocesser som skiljer sig från
varandra. Dessa processer är dock inte märkbart olika utan skiljer sig mest i hur snabbt
de finansiella nyckeltalen försämras. Med tanke på att sampelföretagens medelålder i min
studie är mer än 10 hänger mina resultat samman med resultaten av Lukason och Laitinen
(2016) i att de observerade konkursprocesserna inte skiljer sig märkbart från varandra.
Undersökningen av Lukason m.fl. (2016) visar liknande resultat. Bland de sex år gamla
företag kunde man observera två olika processer som skiljer sig mest i kring hur tidigt
den stegvisa nedgången börjar. Sex år gamla företag var i undersökningen av Lukason
m.fl. (2016) de äldsta sampelföretagen. Bland de yngre företagen kunde man se mer
variation mellan de olika konkursprocesserna.
Undersökningsdesignen av undersökningen av Laitinen (1991) var väldigt lika
undersökningsdesignen av denna studie. Sampelstorleken var ungefär lika (40 stycken
finländska konkursföretag mot 50 stycken) och ungefär samma nyckeltal användes. Av
Laitinens studie fattades nyckeltalet vinstprocent och av denna studie valdes nyckeltalet
nettoförsäljning på tillgångar bort. Nyckeltalet tillväxt i tillgångar användes i begränsad
mån i denna studie. I båda studierna tillämpades diskriminantanalys och faktoranalys.
Resultaten av dessa två studier blev ändå ganska olika. Den ”akuta nedgången” som
upptäcktes i båda studierna skiljer sig åt beträffande när krisen kunnat observeras. I
Laitinens (1991) studie kunde man inte se någon signifikant skillnad mellan nyckeltalen
förrän ett år före konkurs. I denna studie kan krisen observeras redan fyra år före konkurs
samt att den akuta nedgången beror på att nyckeltalen har försämrats starkt ett år före
konkurs. Konkursprocessen som beror på dålig inkomstfinansiering observerades inte i
denna studie som sådan. Trots att den dåliga inkomstfinansieringen säkert var ett problem
för många av konkursföretagen i detta sampel, kunde man inte skilja en likadan grupp

76

Anni-Maija Ilola
med likadana särdrag i denna studie som i Laitinens (1991) studie. Konkursprocessen
som kan kallas för den kroniska nedgången kan ändå observeras i båda studierna med
liknande egenskaper. En del av skillnaderna i resultaten kan förklaras med att Laitinen
(1991) undersökte åren 1, 2, 4 och 6 före konkurs medan åren 1-4 före konkurs används
i denna studie. Den största faktorn för skillnaderna mellan resultaten antas ändå vara den
ekonomiska situationen på marknaden vid konkurstidpunkten och de närmaste åren före
konkurs, eftersom det är den största skillnaden mellan dessa två sampel.
Konkursprocesserna påverkas starkt av företagets ålder, bransch, storlek och land (se till
exempel D’Aveni, 1989; Laitinen, 1991; Ooghe & De Prijcker, 2008; Laitinen &
Lukason, 2014; Lukason & Hoffman, 2014). I denna studie kunde man se att företagets
ålder, storlek och land spelade roll för hur sampelföretagen gick i konkurs. I denna studie
hade gruppen av företag som var yngre och äldre än genomsnittet en mer akut nedgång
än de grupperna som hade en högre genomsnittsålder. Den äldsta gruppen hade en stegvis
nedgång. Hypoteserna 1 och 2 kan därmed bekräftas. Hemlandet av sampelföretagen har
tolkats påverka resultaten på två olika sätt såsom påstått tidigare. För det första har
nämligen konkurs i utvecklade länder ofta mer att göra med interna orsaker vilket också
ofta avspeglas i de finansiella nyckeltalen jämfört med externa chockar (Laitinen &
Lukason, 2014c). För det andra tillämpas god bokföringssed i Finland varvid man i regel
kan lita på att redovisningsinformationen ger en trovärdig bild av företagets finansiella
ställning. Branschen verkade inte ha någon påverkan i konkursprocessen i detta sampel,
eftersom man inte kunde observera ett samband mellan en viss bransch och en viss
konkursprocess. Dock var det ändå viktigt att ta hänsyn till branscherna för mer trovärdiga
jämförelser och generaliseringar. De två mest förekommande branscherna bland
sampelföretagen var tillverkning och byggverksamhet. Samplet representerar väl
finländska konkursföretag år 2019, eftersom konkurser bland företag inom
byggverksamhet var vanliga och detta syns också i samplet. Många tidigare studier inom
konkursprocess har genomförts med företag inom tillverkningsbranschen (se till exempel
studien av Lukason con Laitinen, 2016). Därmed är de tidigare konkursstudierna i högre
grad jämförbara med resultaten av denna studie.

77

Anni-Maija Ilola

6. Avslutande diskussion
I denna studie undersökte jag konkursprocesserna hos finländska små- och medelstora
företag som gick i konkurs år 2019. Organisationsekologiska konstruktioner och
företagsekonomiska teorier användes för att förstå ett företags livscykel på marknaden.
Delvis kan företag undersökas parallellt med biologiska populationer där de påverkas av
den externa miljön och där resurser kan användas till sin fördel. De viktigaste aspekterna
av konkursprediktion gav basen för att undersöka konkurs. Litteratur om
konkursprocesser gav en djupare förståelse om ett konkursföretags ekonomiska läge före
konkurs och användes i syfte att validera resultaten av denna studie.
Antalet konkursföretag som undersöktes är 50. Samplet täcker enbart en liten andel av
alla konkursföretag år 2019, men det antas ändå representera de viktigaste
konkursprocesserna bland alla konkursföretag. Även mindre sampel har använts i tidigare
studier

till

att

undersöka

konkursprocesser

(till

exempel

Laitinen,

1991).

Diskriminantanalys användes för att undersöka huruvida konkurs kan predikteras i
nyckeltalen och faktoranalys tillämpades för att se mönster bland utvecklingen av
nyckeltalen. Det finns en skillnad i nyckeltalen mellan konkursföretag och friska företag
i detta sampel och det försämrade ekonomiska läget kunde i regel observeras redan fyra
år före konkurs. Det kunde urskiljas fyra olika slags utveckling av nyckeltal under denna
tidsperiod. Dessa processer tolkades i kapitel 5. Resultaten av studien är trovärdiga,
eftersom liknande processer har observerats i tidigare studier om konkursprocesser. Båda
hypoteserna, 1 och 2, kunde bekräftas, men effekten av åldern och storleken hade inte en
märkbar påverkan på hurdan process som ett konkursföretag hade. De observerade
konkursprocesserna skiljde sig inte heller märkbart från varandra trots att olika slags
utveckling kunde observeras. Detta förklarades med det stabila ekonomiska läget i den
finländska marknaden år 2019 och de föregående åren.
Denna studie bidrar till forskningen av konkursprocesserna genom att ge en inblick i
hurdant det ekonomiska läget hos finländska konkursföretag var de sista åren före
konkurs. Resultaten av denna studie kan användas till exempel för kreditutvärdering eller
av revisorer som utvärderar företagets fortsatt drift. Ekonomin hos konkursföretag
försämras i regel succesivt ifall extrema externa chockar saknas på marknaden. Detta
betyder dock inte nödvändigtvis att orsaken till konkurs är intern utan externa orsaker kan
78

Anni-Maija Ilola
ha haft en påverkan för en del av företagen. Man kan dra två slutsatser som är till nytta
både i forskning och i företagslivet. För det första kan försämrade nyckeltal ses som ett
pålitligt tecken på det försämrade ekonomiska läget och att korrigerande åtgärder behövs
för att undvika konkurs. För det andra kan man konstatera att alldeles plötslig konkurs är
sällsynt då marknaden är stabil. Sammanfattningsvis är bokslutsinformationen nyttig och
pålitlig när det gäller att utvärdera risken för konkurs. De allra yngsta företagen (yngre än
4 år) saknas dock från denna studie och bland dessa kan situationen möjligtvis vara
annorlunda.

6.1 De sista orden om konkurs

Ordet konkurs har en väldigt negativ klang. Konkurs likställs ofta med
företagsmisslyckande (såsom också i denna studie) och undersökningar kring konkurs
koncentrerar sig på att kunna hitta den viktigaste orsaken till det sorgliga ödet så att andra
företag kan undvika detta. Både på marknadsnivån och den individuella nivån är konkurs
ofta en tragedi i form av förlorade arbeten, förlorade skattepengar och företagarens
eventuella personliga konkurs och den förödande känslan ett misslyckande ofta bär med
sig. Även om forskarna strävar efter att hitta de möjliga orsakerna till konkurs, måste man
komma ihåg att inte allting går att kontrolleras i denna värld och på marknaden. Man kan
minska sannolikheten för konkurs till exempel genom att välja en erfaren och motiverad
verkställande direktör, men det finns inte något sätt med vilket man skulle kunna
säkerställa att konkurs alltid kommer att undvikas.
I enlighet med organisationsekologin kan man förstå konkurs dvs. företagets död som en
oundviklig sista fas av företagets livscykel och kan accepteras som sådan. Ett företag kan
ha en viktig roll i samhället så länge den främjar samhällets behov. Då dessa behov
förändras kan man tänka att företagets mening har slutat och det är dags för nästa företag
att ta denna roll. Eklund, Levratto och Ramello (2018) anmärker att en del av de allra
mest framgångsrika företagarna har startat flera företag som har misslyckats innan de
lyckats starta ett riktigt framgångsrikt företag. Eklund m.fl. (2018) påstår ytterligare att
många framgångshistorier har krävt tidigare försök och misslyckanden. Trots att denna
studie innehåller många negativa ord såsom ”misslyckande” och ”nedgång” bör man
komma ihåg att en ny dörr ibland kan öppnas när en dörr stängs.
79

Anni-Maija Ilola

6.2 Förslag på vidare forskning
Konkursprocessen som kallas för den akuta nedgången i denna studie var inte lika akut
eller plötslig som i de tidigare studierna. Ett år före konkurs kan man se väldigt tydliga
tecken för konkurs och redan tidigare är nyckeltalen sämre än för motsvarande friska
företag. Detta tolkades att bero på att den finländska marknaden var stabil år 2019 som
var konkursåret. Tillväxten på marknaden var låg och det skedde inte några externa
chockar. Därför skulle man kunna studera konkursprocesserna på en väldigt annorlunda
ekonomisk tidsperiod. År 2020 och de efterföljande åren när de ekonomiska påföljderna
av pandemibegränsningarna kan observeras ger en sådan möjlighet på grund av de
enorma externa chockerna på marknaden orsakade av den globala pandemin. Man skulle
kunna anta att antalet konkurser som drabbar företag som tidigare inte haft ekonomiska
problem har varit mycket högre detta år. I så fall kan en mycket mer tydlig akut nedgång
observeras bland konkursföretag. Om detta är fallet får man värdefull information om
huruvida det är möjligt att prediktera konkurs under olika ekonomiska tider. Detta skulle
också förstärka resultatet av denna studie som tyder på att man kan med stor säkerhet
prediktera konkurs då externa chocker saknas från marknaden.
En till förslag till vidare forskning är att undersöka konkursprocesser med hjälp av
kvalitativa forskningsmetoder. Denna slags undersökningar är underrepresenterade inom
konkursforskning och skulle kunna ge värdefull information om att vad som egentligen
har hänt i konkursföretagen före konkurs. Faktorer som inte kan observeras enbart med
hjälp av kvantitativa metoder är orsakerna som har lett till försämrad ekonomi och till
exempel huruvida företaget har gjort åtgärder för att undvika konkurs. Genom att
intervjua till exempel en konkursombudsman har man möjligheten att få en djupare
förståelse av händelser inom konkursföretag under de sista åren före konkurs.

80

Anni-Maija Ilola

Källförteckning
Vetenskapliga artiklar

Altman, Edward I. (1968) ”Financial Ratios, Discriminant Analysis and the Prediction of
Corporate Bankruptcy”. The Journal of Finance 23(4), s. 589–609.
Altman, E., Iwanicz-Drozdowska, M., Laitinen E. och Suvas A. (2017) “Financial
Distress Prediction in an International Context: A Review and Empirical Analysis of
Altman’s Z-Score Model”. Journal of International Financial Management &Accounting
28(2). s. 131-171.
Arnis, N., Karamanis, K. och Kolias, G. (2019) ”Detecting Creative Accounting in
Business in Financial Distress”. Accounting and Finance Research 8(2), s. 232-244.
Beaver, William H. (1966) ”Financial Ratios as Predictors of Failure”. Journal of
Accounting Research 4, s. 71–111.
Carroll, Glenn R. (1984) “Organizational Ecology”. Annual Review of Sociology 10, s.
71-93.
Cassar, G. (2010) “Are individuals entering self-employment overly optimistic? An
empirical test of plans and projections on nascent entrepreneur's expectations”. Strategic
Management Journal 31, 822–840.
Chen, Kung H. och Thomas A. Shimerda (1981) ”An empirical analysis of useful
financial ratios”, Financial Management 10(1), s. 51-60.
Coad, A., Frankish, J., Roberts, R. och Sorey D. (2013) “Growth paths and survival
chances: An application of Gambler’s Ruin Theory”. Journal of Business Venturing 28,
s. 615-632.
Costello, Anna B. och Osborne, J. (2015) ”Best practices in exploratory factor analysis:
four recommendations for getting the most from your analysis”. Practical Assessment,
Research & Evaluation 10(7), s. 1-9.

81

Anni-Maija Ilola
D’Aveni, Richard A. (1989) “The Aftermath of Organizational Decline: A Longitudinal
Study of the Strategic and Managerial Characteristics of Declining Firms”. The Academy
of Management Journal 32(3), s. 577-605.
Darwin, Charles (1859) “On the Origin of Species by Means of Natural Selection, or the
Preservation of Favoured Races in the Struggle for Life”. London: John Murray.
Du Jardin, Philippe (2015) “Bankruptcy prediction using terminal failure processes”.
European Journal of Operational Research 242, s. 286-303.
Eklund, J., Levratto N. och Ramello G. B. (2018) ”Entrepreneurship and failure: two sides
of the same coin?” Small Business Economics 54(2), s. 373-382.
Esteve-Pérez, S. och Mañez-Castillejo J. (2008) “The Resource-Based Theory of the Firm
and Firm Survival”. Small Business Economics 30, s. 231-249.
FitzPatrick, P. (1932) “A Comparison of Ratios of Successful Industrial Enterprises with
Those of Failed Firm”. Certified Public Accountant, 6, s. 727-731.
Flores-Jimeno, Rocío och Jimeno-García Inmaculada (2017) “Dynamic analysis of
different business failure processes”. Problems and Perspectives in Management 15(2), s.
486-499.
Gianpaolo, A., Cafferata, R. och Poggesi, S. (2012) ”Arthur Stinchcombe’s “liability of
newness”: contribution and impact of the construct”. Journal of Management History
18(4), s. 402-418.
Hannan, Michael T. och Freeman, John (1977) ”The Population Ecology of
Organizations”. American Journal of Sociology 82(5), s. 929-964.
Jitendra V. och Lumsden C. (1990) ”Theory and Research in Organizational Ecology”.
Annual Review of Sociology 16, s. 161-195.
Jones, Stewart och Hensner David A. (2004) ”Predicting Firm Financial Distress: A
Mixed Logit Model”. The Accounting Review 79(4), s. 1011-1038.
Kücher, A., Mayr, S., Mitter, C., Duller, C. och Feldbauer-Durstmüller, B. (2018) ”Firm
age dynamics and causes of corporate bankruotcy: age dependent explanations for
business failure”. Review of Managerial Science 14, s. 633-661.

82

Anni-Maija Ilola
Laitinen, Erkki K. (1991) “Financial ratios and different failure processes”. Journal of
Business Finance & Accounting 18(5), s. 649-673.
Laitinen, E., Lukason O. och Suvas, A. (2014a) ”Are firm failure processes different?
Evidence from seven countries”. Investment Management and Financial Innovations
11(4), s. 212-222.
Laitinen, E., Lukason O. och Suvas, A. (2014b) ”Behaviour of financial ratios in firm
failure process: an international comparison”. International Journal of Finance and
Accounting 3(2), s. 122-131.
Laitinen, E. och Lukason O. (2014c) “Do firm failure processes differ across countries:
Evidende from Finland and Estonia”. Journal of Business Economics and Management
15(5), s. 810-832.
Laitinen, Teija och Kankaanpää, Maria (1999) ”Comparative analysis of failure
prediction methods: the Finnish case”. The European Accounting Review 8(1), s. 67-92.
Lipovetsky, Stan (2015) “MANOVA, LDA, and FA criteria in clusters parameter
estimation”. Cogent mathematics, 2(1).
Lukason O. och Hoffman R. C. (2014) ”Firm Bankruptcy Probability and Causes: an
Integrated Study”. International Journal of Business Management 9(11), s. 80-91.
Lukason O. och Laitinen E. (2016) “Failure processes of old manufacturing firms in
different European countries”. Investment Management and Financial Innovations 13(2),
s. 310-321.
Lukason, O., Laitinen E. och Suvas, A. (2016) ”Failure processes of young manufacturing
micro firms in Europe”. Management Decision 54(8), s. 1966-1985.
Lukason, Oliver och Laitinen, Erkki K. (2019) “Firm failure processes and components
of failure risk: An analysis of European bankrupt firms”. Journal of Business Research
98, s. 380-390.
Lukka, K. and Vinnari, E. (2014) ”Domain Theory and Method Theory in Management
Accounting Research”, Accounting, Auditing & Accountability Journal, 27(8), p. 13081338.

83

Anni-Maija Ilola
Ohlson, James (1980) “Financial Ratios and the Probabilistic Prediction of Bankruptcy”.
Journal of Accounting Research 18(1), s. 109-131.
Ooghe, Hubert och De Prijcker, Sofie (2008) ”Failure processes and causes of company
bankruptcy: a typology”. Management Decision 46(2), s. 223-242.
Shamsudin, Adriana och Kamaluddin, Amrizah (2015). Impending Bankruptcy:
Examining Cash Flow Pattern of Distress and Healthy Firms. Procedia Economics and
Finance, 31(C), s. 766–774.
Shumway, Tyler (2001) “Forecasting Bankruptcy More Accurately: A Simple Hazard
Model”. The Journal of Business 74(1), s. 101-124.
Uhrig-Homburg, Marliese (2005) “Cash-flow shortage as an endogenous bankruptcy
reason”. Journal of Banking & Finance 29, s. 1509-1534.
Wholey, Douglas R. och Brittain Jack W. (1986) “Organizational Ecology: Findings and
Implications”. The Academy of Management Review 11(3). s. 513-533.
Wilcox, Jarrod W. (1971) “A Simple Theory of Financial Ratios As Predictors of
Failure”. Journal of Accounting Research 9(2), s. 389-395.
Yang, Tiantian och Aldrich, Howard E. (2017) ” ”The liability of newness” revisited:
Theoretical restatement and empirical testing in emergent organizations”. Social Science
Research 63, s. 36-53.

Böcker

Argenti, John (1976). Corporate collapse: the causes and symptoms. London: McGrawHill.
Djurfeldt, Göran och Barmark, Mimmi (2009) Statistisk verktygslåda – multivariat
analys. Lund: Studentlitteratur.
Djurfelt, G., Larsson, R. och Stjärnhagen, O. (2010) Statistisk verktygslåda –
samhällsvetenskaplig orsaksanalys med kvantitativa metoder. Lund: Studentlitteratur.

84

Anni-Maija Ilola
Kaisanlahti, T., Leppiniemi, J. & Leppiniemi, R. (2017). Tilinpäätöksen tulkinta (5.,
reviderad upplaga.). Helsingfors: Alma Talent.
Laitinen, E. K. & Laitinen, T. (2004). Yrityksen rahoituskriisin ennustaminen.
Helsingfors: Talentum.
Prihti, Aatto (1975) Konkurssin ennustaminen taseinformaation avulla. Helsinfors:
Helsingin kauppakorkeskoulu.
Stinchcombe, A. L. (1965) “Organizations and social structure”. Handbook of
Organizations, Rand McNally, Chicago, IL, s. 142-93.

Lagar

Konkurslag (120/2004)
Aktiebolagslag (624/2006)
Bokföringslag (1336/1997)

Andra källor

Asiakastieto (1), Voitto +. URL:
https://www.asiakastieto.fi/voitto/ohje/tunnusluvut.htm#sipo. Hämtad 21.7.2020.
Asiakastieto (2), Voitto +. URL: https://www.asiakastieto.fi/voitto/ohje/tp.htm. Hämtad
16.7.2020.
International

Accounting

Standards

(IAS).

URL:

https://www.ifrs.org/issued-

standards/list-of-standards/ (Hämtad 29.6.2020).
Etelä-Suomen Sanomat ”Kahdessa lahtelaisravintolassa myyty alkoholia velaksi
tuhansilla auroilla – avi hyllytti anniskeluluvat määräajaksi” (9.8.2017). Läst 20.8.2020.
URL: https://www.ess.fi/paikalliset/219667

85

Anni-Maija Ilola
Kauppalehti “Pörssiyhtiöt ajautuvat konkurssiin harvoin – muistatko viimeiset 9 yhtiötä
1990-luvulta

lähtien?”

(20.3.2017).

Läst

16.11.2019.

URL:

https://www.kauppalehti.fi/uutiset/porssiyhtiot-ajautuvat-konkurssiin-harvoinmuistatko-viimeisimmat-9-yhtiota-1990-luvulta-lahtien/dfd0711d-122b-3743-8821aa68765b4d14
Protestilista, 1.

URL:

https://www.protestilista.com/yritys/2494272-1. Hämtad

20.8.2020.
Talouselämä ”Jopa 70 % majoitus- ja ravitsemisalan yrityksistä arvioi koronan
kasvattaneen konkurssiriskiä merkittävästi – ”isot yritykset ovat vähän vähemmän
huolissaan

kuin

pienet””.

Publicerad

2.4.2020.

URL:

https://www.talouselama.fi/uutiset/jopa-70-prosenttia-majoitus-ja-ravitsemisalanyrityksista-arvioi-koronan-kasvattaneen-konkurssiriskia-merkittavasti-isot-yrityksetovat-vahan-vahemman-huolissaan-kuin-pienet/02ce6931-9482-47ed-9593be9735f03fa5. Hämtad 5.4.2020.
Statistikcentralen (1) ”Bruttonationalprodukten ökade med 1,0 procent år 2019”.
Nationalräkenskaper

år

2019.

Publicerad

16.3.2020.

https://www.stat.fi/til/vtp/2019/vtp_2019_2020-03-16_tie_001_sv.html.

URL:
Hämtad

5.4.2020.
Statistikcentralen, näringsgrensindelningen (2). ULR:
https://www.stat.fi/meta/luokitukset/toimiala/001-2008/index_sv.html. Hämtad
23.7.2020.
Vantaan Sanomat ”Nyt rytisee rakennusfirmoissa – miljoonakonkurssit lisääntyivät jopa
50

prosenttia

viime

vuodesta”.

Publicerad

31.10.2019.

https://www.vantaansanomat.fi/artikkeli/814338-nyt-rytisee-rakennusfirmoissamiljoonakonkurssit-lisaantyvat-jopa-50-prosenttia. Hämtad 5.4.2020.

86

URL:

Anni-Maija Ilola

Bilagor
Bilaga 1: Parvis lista över konkursföretag och motsvarande icke-konkursföretag samt
bokslut som används i studien

FO-nr.

Konkursföretag och bokslut

FO-nr.

Icke-konkursföretag
och bokslut

2559443-1

AK Accounting Oy

2241812-5

12/18 12 mån.

PointFactory Oy
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

2275317-7

Aquaminerals Finland Oy

0973178-2

Suomen
Hormistosaneeraus
Oy

12/17 12 mån.

12/17 12 mån.

12/16 12 mån.
12/15 12 mån.
12/14 12 mån.
12/13 12 mån.

2542519-5

Brainwood Oy

2402644-0

12/18 12 mån.

Ambient Audio Oy
12/18 12 mån.

12/17 12 mån.
12/15 12 mån.
12/14 12 mån.
12/13 9 mån.

87

Anni-Maija Ilola
2472290-5

BTV-Rakennus ja korjaus Oy

2242277-3

12/17 12 mån.

Restok Oy
12/17 12 mån.

12/16 12 mån.
12/15 12 mån.
12/14 12 mån.
12/13 12 mån.

2055402-7

Carelia Tools Oy

0632560-7

9/18 12 mån.

Laatuterä Oy
12/18 12 mån.

9/17 12 mån.
9/16 12 mån.
9/15 12 mån.
9/14 12 mån.

1869072-4

CM Tools Oy

2521961-5

6/16 12 mån.

CNC-Tekniikka Oy
4/16 12 mån.

6/15 12 mån.
6/14 12 mån.
6/13 12 mån.
6/12 12 mån.

2320818-9

Defrost Clothing Company Oy

0914498-3

7/18 12 mån.

Texmoda Oy
12/18 12 mån.

7/17 12 mån.
7/16 12 mån.
7/15 12 mån.
7/14 12 mån.

2359113-0

Democon Service Oy

2016675-3

uRecycle Portable
Batteries Oy

12/17 12 mån.

2/17 12 mån.

12/16 12 mån.
12/15 12 mån.

88

Anni-Maija Ilola
12/14 12 mån.
12/13 12 mån.

2144588-5

Drivego Oy

1793878-3

Kuljetuspalvelu M.
Laamanen Oy

12/18 12 mån.

12/18 12 mån.

12/17 10 mån.
2/17 12 mån.
2/16 14 mån.
12/14 12 mån.

1081977-3

Eerikkala Golf Oy

0744061-5

12/18 12 mån.

Kajaanin Golf Oy
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

0817926-0

Eko Lvi Oy

0887178-3

5/19 17 mån.

LVI TOP Oy
3/19 12 mån.

12/17 12 mån.
12/16 12 mån.
12/15 12 mån.
12/14 12 mån.

2352052-7

Eurolla Oy

1570144-0

12/17 12 mån.

Insofa Oy
2/17 12 mån.

12/16 12 mån.
12/15 12 mån.
12/14 12 mån.
12/13 12 mån.

89

Anni-Maija Ilola
2630710-7

Fokua Oy

2416035-9

Etelä-Suomen
Kiviaineskauppa Oy

7/19 6 mån.

3/19 12 mån.

12/18 12 mån.
12/17 12 mån.
12/16 12 mån.
12/15 18 mån.

0144948-3

Goodtech Environment Ab

1478173-3

12/18 12 mån.

Ratesteel Oy
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

2536186-5

ICON Corporation Oy

0609592-8

12/18 12 mån.

Oy RT - Osat Ab
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

2190380-7

Ilveslinna Oy

1640191-7

6/17 12 mån.

Lapin Satumaa Oy
6/17 12 mån.

6/16 12 mån.
6/15 12 mån.
6/14 12 mån.
6/13 12 mån.

2346464-1

JD Construction Ab

2307339-2

5/18 12 mån.

Pentti Oksanen Oy
12/18 12 mån.

5/17 12 mån.

90

Anni-Maija Ilola
5/16 12 mån.
5/15 12 mån.
5/14 12 mån.

1037520-1

J-O Österberg Päls Ab

2365553-6

4/19 3 mån.

Hot-Fox Oy
1/19 12 mån.

12/18 12 mån.
12/17 12 mån.
12/16 12 mån.
12/15 12 mån.

2591168-7

Kiertotie Oy

1535645-6

Kuoreveden
jätehuolto ja kuljetus
Pauli Vakkila

12/18 12 mån.

12/18 12 mån.

12/17 12 mån.
12/16 12 mån.
12/15 12 mån.
12/14 13 mån.

2438982-3

Kontiowood Oy

2451079-3

12/16 12 mån.

SHK-Huolto Oy
12/16 12 mån.

12/15 12 mån.
12/14 12 mån.
12/13 12 mån.
12/12 12 mån.

2317167-0

Korson Aada Oy

2615032-2

3/19 12 mån.

Kerttulin Kievari Oy
3/19 12 mån.

3/18 12 mån.
3/17 12 mån.
3/16 12 mån.

91

Anni-Maija Ilola
3/14 12 mån.

1866404-0

Kotimaan Puhelinpalvelut Oy

1716164-4

12/18 12 mån.

Viestimaa Oy
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

2512716-3

KSH Solutions Oy

0798104-0

12/18 12 mån.

AV-Markkinointi
Studiot 2001 Oy
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

2198779-9

Kylmäsavukeisari Oy

2137055-3

9/18 12 mån.

Hiiden Kala Oy
8/18 12 mån.

9/17 12 mån.
9/16 12 mån.
9/15 12 mån.
9/14 12 mån.

2369194-0

Lehtikirva Oy

20187917

3/18 12 mån.

Sanatakomo Oy
12/18 12 mån.

3/17 12 mån.
3/16 12 mån.
3/15 12 mån.
3/14 12 mån.

2518322-9

Malminkartanon EWR kaksikko Oy
4/18 12 mån.

2010665-4

Kuljetus Pitkäset Oy
12/18 12 mån.

92

Anni-Maija Ilola
4/17 12 mån.
4/16 12 mån.
4/15 12 mån.
4/14 18 mån.

2065611-1

Master Promo Suomi Oy

2423460-2

12/18 12 mån.

Stepthec Oy
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

1107359-8

Mecania Automation Oy

0100623-6

Esteri Pesulakoneet
Oy

12/18 12 mån.

12/18 12 mån.

12/17 12 mån.
12/16 12 mån.
12/15 18 mån.
6/14 12 mån.

2132348-2

Muotiperho Oy

0250772-9

12/18 12 mån.

Markus Ojanen &
K:nit Oy
3/18 12 mån.

12/17 12 mån.
12/16 12 mån.
12/15 12 mån.
12/14 12 mån.

2172404-0

Noja Yhtiöt Oy

2706524-2

12/18 12 mån.

Knoobus Oy
12/18 12 mån.

12/17 12 mån.
12/16 12 mån.

93

Anni-Maija Ilola
12/15 12 mån.
12/14 12 mån.

2323117-8

Nordic Work LTD OY

1704753-4

12/16 12 mån.

Perecolor Oy
12/16 12 mån.

12/15 12 mån.
12/14 12 mån.
12/13 12 mån.
12/12 12 mån.

1978777-1

Nybrok Oy

0766808-9

12/18 12 mån.

Hoyer Finland Oy
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

0702499-6

Oy Porvoon Opiskelija-asunnot
- Studiebostäder i Borgå Ab

0223078-2

12/17 12 mån.

Kiinteistö Oy
Hakutorni
12/17 12 mån.

12/16 12 mån.
12/15 12 mån.
12/14 12 mån.
12/13 12 mån.

0683501-7

Pehycon Oy

0683170-2

12/18 12 mån.

Varkauden Osa ja
Tarvike Oy
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

2474246-3

Pejacon Saneeraus Oy

1574347-2
94

Rakennus Ortek Oy

Anni-Maija Ilola
12/18 14 mån.

2/18 12 mån.

10/17 12 mån.
10/16 12 mån.
10/15 12 mån.
10/14 12 mån.

2343542-9

Peltisetti Oy

1486678-8

12/18 12 mån.

Helsingin
Turvametalli Oy
8/18 12 mån.

12/17 12 mån.
12/16 12 mån.
12/15 12 mån.
12/14 12 mån.

0897024-7

Planitia Oy

2689304-6

4/18 12 mån.

Wild Nordic Nature
Oy
12/18 12 mån.

4/17 12 mån.
4/16 12 mån.
4/15 12 mån.
4/14 12 mån.

0837135-9

Pohjois-Suomen Hirsitalokeskus Oy

1102510-7

7/18 18 mån.

Jukkatalo Oy
12/18 12 mån.

1/17 12 mån.
1/16 12 mån.
1/15 12 mån.
1/14 12 mån.

1560487-8

Rakennus Omera Oy

0738421-1

12/17 12 mån.

Pylon Rakennus Oy
12/17 12 mån.

12/16 12 mån.
12/15 12 mån.

95

Anni-Maija Ilola
12/14 12 mån.
12/13 12 mån.

2502661-0

Rakennusliike Nuutinen Oy

2543816-4

6/18 18 mån.

Rakentaja M.
Laukkanen Oy
10/18 12 mån.

12/16 12 mån.
12/15 12 mån.
12/14 12 mån.
12/13 15 mån.

2486408-1

Rakennustoimisto Aurum Oy

1742209-0

12/18 12 mån.

MR Urakointi Oy
12/18 12 mån.

12/17 12 mån.
12/16 12 mån.
12/15 12 mån.
12/14 12 mån.

0532273-8

Rostek Oy

0882695-8

3/19 12 mån.

Finnchain Oy
1/19 12 mån.

3/18 12 mån.
3/17 12 mån.
3/16 12 mån.
3/15 12 mån.

2543193-1

Saneerausvoima Oy

1566709-4

6/18 12 mån.

Rakennus Trowe Oy
6/18 12 mån.

6/17 12 mån.
6/16 12 mån.
6/15 12 mån.
6/14 15 mån.

96

Anni-Maija Ilola
2209464-2

Sisco Asunnot Oy

1038694-7

Rakennus Oy Antti
J. Ahola

12/17 12 mån.

12/17 12 mån.

12/16 12 mån.
12/15 12 mån.
12/14 8 mån.
4/14 12 mån.

0931955-2

Sisustus Sakari Oy

0187298-6

12/17 12 mån.

Laatuvaneri Oy
9/17 12 mån.

12/16 12 mån.
12/15 12 mån.
12/14 8 mån.
12/13 12 mån.

1850121-7

Suomen Kumitehdas Oy

0133533-9

12/17 12 mån.

Lenkki Oy
12/17 12 mån.

12/16 12 mån.
12/15 12 mån.
12/14 12 mån.
12/13 12 mån.

0409344-3

Tampereen LVI-palvelu Oy

1825427-9

12/18 12 mån.

LVI-Asema Oy
3/18 12 mån.

12/17 12 mån.
12/16 12 mån.
12/15 12 mån.
12/14 14 mån.

2563649-4

Walmos Oy

2307430-1

12/18 12 mån.

Subject Aid Oy
4/18 12 mån.

12/17 12 mån.

97

Anni-Maija Ilola
12/16 12 mån.
12/15 12 mån.
12/14 12 mån.

2195722-3

Wikman Capital Oy

2214071-7

6/18 12 mån.

Hotelli Pyhätunturi
Oy
9/18 12 mån.

6/17 12 mån.
6/16 12 mån.
6/15 12 mån.
6/14 12 mån.

2494272-1

Woodpub Oy

1607217-2

8/18 12 mån.

Soon Xiang Oy
4/18 12 mån.

8/17 12 mån.
8/16 12 mån.
8/15 12 mån.
8/14 12 mån.

98

