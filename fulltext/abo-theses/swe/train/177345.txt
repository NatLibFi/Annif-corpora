SUPERMAT SOM EN DEL AV VARDAGEN – En
studie om konsumtionen i Finland

Marie Gers, 36075
Pro gradu avhandling i internationell
marknadsföring
Handledare: Monica Nyholm
Fakulteten för samhällsvetenskaper och ekonomi
Åbo Akademi
2020

Ämne: Internationell marknadsföring
Författare: Marie Gers
Arbetets titel: Supermat som en del av vardagen – En studie om konsumtionen i Finland
Handledare: Monica Nyholm
Abstrakt:
I dagens läge då konsumenters intresse för näring och hälsa ökat, har supermaten fått en allt
starkare roll inom hälsokostbranschen. Supermaten har därmed blivit en del av många
människors vardag. Livsmedel inom kategorin supermat anses vara speciellt hälsosamma och
innehålla ett högt näringsvärde. Termen supermat väcker dock åsikter bland många samt skapar
kritik och kontrovers. Med hjälp av enkätundersökningen i denna avhandling undersöktes
finländska personers åsikter och intressen kring supermat. Målet med avhandlingen var att
identifiera de faktorer som har mest inverkan på finländska konsumenters köpbeteenden och
preferenser då de handlar supermat.
Att förstå konsumentbeteendet och vilka faktorer som kan inverka på köpprocessen kan gynna
ett företags varumärke, popularitet samt framför allt försäljningen. I teoridelen av avhandlingen
har grundläggande köpbeteende och tidigare forskning gällande hälsokost undersökts. Det är
viktigt att företaget förstår sina konsumenter och deras intressen, kommunicerar aktivt och har
en förståelse av marknaden samt existerande och nya trender. Företagen bör vara lätt
tillgängliga för kunderna och erbjuda dem olika kanaler där de lätt kan nås och där det är lätt att
kommunicera med dem.
Respondenternas bakgrund, konsumtionsvanor, tankar och kännedom kring supermat
undersöktes. Avsikten med resultaten från enkätundersökningen var att kunna redovisa till
företag inom branschen hur de eventuellt kan nå potentiella kunder effektivare. Med hjälp
resultaten skapades förslag och riktlinjer åt företag. Finländska personer i olika åldrar fick
besvara enkäten och behövde inte konsumera supermat för att få delta i undersökningen.
Resultaten visade att trots näthandeln ökat radikalt under de senaste åren, föredrar fortfarande en
stor del av konsumenterna att handla produkter i fysiska butiker. Det är därmed viktigt att
företag fortfarande investerar i ett brett produktsortiment och kompetent personal.
Enkätundersökningen visade att många av de respondenter som svarade att de inte äter supermat
angav som orsak att de saknar information om ämnet. Företag kunde då erbjuda mer mångsidig
information om sina produkter, smakprov och tips om hur produkterna kan användas. Det räcker
alltså inte nödvändigtvis att endast ha ett brett sortiment utan det behövs även information och
hjälp på plats.
Äldre, särskilt kvinnliga respondenter visade ett högt intresse för supermat och således är
Finlands stora efterkrigsgeneration en viktig potentiell målgrupp. Företag måste investera i
traditionell marknadsföring såsom tidningar för dessa kunder då många av de äldre människorna
inte använder sociala medier eller internet.
Respondenterna med en hög utbildning visade generellt ett högre intresse för supermat, dock
korrelerade inte en högre inkomst med ett högre intresse. En stor andel ansåg att supermaten är
dyr, därmed borde företag ha en rimlig prissättning på sina produkter. Försäljningen av
hälsosamma livsmedel kunde följaktligen ökas och den generella uppfattningen om att
supermaten är dyr kunde således förta.

Resultaten visar att för att lyckas är det avgörande för företagen att upplysa sina kunder och
presentera sina produkter på ett tilltalande sätt via olika medium. Företag bör inte endast ha
exempelvis idrottare, färdigt hälsomedvetna eller unga personer som målgrupp.
Respondenterna visade ett större intresse för inhemska och mindre företag än större kedjor.
Miljövänlighet är en viktig aspekt då respondenterna handlar, därmed är konsumenter mer
villiga att stöda inhemska och närodlade produkter. De mest avgörande orsakerna till att
respondenterna åt supermat var att upprätthålla en hälsosam livsstil, att komplettera kosten och
för att förebygga sjukdomar.
Nyckelord: Supermat, hälsokost, hälsofrämjande livsmedel, köpbeteende, marknadsföring,
kvantitativ forskning, enkätundersökning, konsumentbeteende
Datum: 6.5.2020

Sidoantal: 92

Innehåll
1

INLEDNING……………………….………………………...……………..….......1
1.1 Problemformulering och tidigare forskning......................................................1
1.2 Syfte och forskningsfrågor…………...................…………………....….……3
1.3 Avgränsningar ……………………..........………………………….……...…4
1.4 Metod...........................………………………...……….…...……….......…...5
1.5 Disposition........................................................................................................6
1.6 Centrala begrepp…………………….........……….……….…………............6
1.7 Kapitelsammandrag…………………………..……….......…….…................7

2 BEGREPPET SUPERMAT……………………………………….………………8
2.1 Supermat……………………………………………….................…...............8
2.1.1 Definition av supermat...................................................................................8
2.1.2 Uppkomsten av termen supermat...................................................................9
2.1.3 Varför supermat…………………................................................................10
2.1.4 Kritik och kontroverser………………...……………………......................11
2.2 Supermatens popularitet……..........................……………………….….......13
2.2.1 Supermat i Finland……………………………………...............................13
2.2.2 Trender och deras inverkan..........……….……………………...................15
2.3 Kapitelsammandrag.........……………………………....................................18
3

MARKNADSFÖRINGENS ROLL...............………................….....................19
3.1 Marknadsföring och verktyg……………........................................................19
3.1.1 Hur väcka konsumentens intresse..................……………….......................19
3.1.2 Att upprätthålla kundlojaliteten...…......…………………….......................21
3.1.3 Vikten av sociala medier...............................……………….……….....…..22
3.1.4 Hur inflytande och förebilder påverkar konsumenter……………...............24
3.2 Köpbeteende och köpprocesser........................................................................24

3.2.1 Behov och nytta……………….…………………………………................25
3.2.2 Värden och motivation.........................………………….............................27
3.2.3 Social och ekonomisk inverkan………………………………….................28
3.2.4 Identitet………………………….………….......……………….……........30
3.2.5 Beslutsprocesser………………………………………………....…….......31
3.2.6 Marknadens och preferensernas utveckling.................................................32
3.3 Avslutande modell och diskussion...................................................................34
3.4 Kapitelsammandrag……………………………………………………...…..38
4 METOD………………………………………...…………………………...............40
4.1 Enkätundersökningar och kvantitativ forskning…………………….....……40
4.2 Val av metod…………………………………………………........................41
4.3 Val av respondentgrupp………………………………………………..……42
4.4 Insamling av data ……………………………………….……….…..............43
4.5 Validitet och reliabilitet……...………………………………………............43
4.6 Kapitelsammandrag………………………………………………….………44
5 ANALYS...……………………………………………………………......................46
5.1 Dataanalys…………………………………………………….......................46
5.2 Bakgrundsfrågor…………………………………………….………….........47
5.2.1 Kön…………………………………………………………………....……47
5.2.2 Ålder……………………………………………………………….…....….48
5.2.3 Yrke………………………………………………………………..…….…49
5.2.4 Utbildning…………………………………………………………..……...51
5.2.5 Månatlig inkomst……………………………………………..…….………53
5.3 Konsumtionsvanor………………..………………………………………….53
5.3.1 Konsumtion och intresse……………………………………………….…..54
5.3.2 Uppväxt och omgivning……………………………………………………57
5.3.3 Preferenser och köpprocessen………………………………………..……59
5.3.4 Faktorer bakom köpbeslutet...…………………………………….…...…...61
5.3.5 Pris och kostnad……………………………………………………………65
5.3.6 Varumärken och lojalitet………………………………………….……….68

5.4 Kapitelsammandrag…………….……………………………………………70
6 EMPIRI MÖTER TEORI.........................................................................................71
6.1 Resultat och jämförelser..................................................................................71
6.2 Kapitelsammandrag.........................................................................................75
7 SAMMANFATTNING OCH DISKUSSION……………………………….........77
7.1 Övergripande slutsatser…………………………………...............................77
7.2 Diskussion……………………………………………....................................78
7.3 Nycklar till framgång……………………………………………...................81
7.4. Förslag till fortsatt forskning………………………………………..………83
7.5 Kritisk återblick………………………………………..………………….….84
KÄLLFÖRTECKNING................................................................................................85
TABELL- OCH DIAGRAMFÖRTECKNING
Diagram 5.1 Könsfördelning.................................................................................48
Diagram 5.2 Åldersfördelning...............................................................................48
Tabell 5.3 Konsumtion av supermat per åldersgrupp............................................49
Diagram 5.4 Yrkesfördelning.................................................................................49
Tabell 5.5 Konsumtion av supermat per yrkesgrupp.............................................50
Diagram 5.6 Utbildningsfördelning.......................................................................52
Tabell 5.7 Konsumtion av supermat per utbildningsgrupp....................................52
Tabell 5.8 Inkomstfördelning och konsumtion av supermat..................................53
Diagram 5.9 Antalet användare av supermat........................................................53
Tabell 5.10 Könsfördelning per ja svar.................................................................54
Tabell 5.11 Antal ja svar per kön i procent...........................................................55
Diagram 5.12 Intresse av att pröva supermat.......................................................55
Diagram 5.13 Orsaker till att respondenter svarat nej.........................................56
Tabell 5.14 Orsaker till att människor äter supermat...........................................56
Tabell 5.15 Källor av information.........................................................................57

Diagram 5.16 Supermat under uppväxten............................................................57
Diagram 5.17 När har respondenterna prövat supermat......................................58
Diagram 5.18 Konsumtion bland närmaste kretsen..............................................59
Diagram 5.19 Hur ofta äts supermat.....................................................................59
Tabell 5.20 Faktorer som påverkar köpbeslutet....................................................60
Tabell 5.21 Var handlas supermat.........................................................................60
Tabell 5.22 Prisets påverkan.................................................................................61
Tabell 5.23 Smakens påverkan...............................................................................62
Tabell 5.24 Förpackningens påverkan...................................................................62
Tabell 5.25 Miljövänlighet.....................................................................................63
Tabell 5.26 Smak och hälsofördelar......................................................................63
Diagram 5.27 Byte av produkt...............................................................................64
Diagram 5.28 Stödjandet av större eller mindre kedjor........................................65
Diagram 5.29 Mängden pengar som spenderas....................................................65
Diagram 5.30 Anses supermaten vara dyr.............................................................65
Diagram 5.31 Konsumtion och prisets påverkan...................................................66
Diagram 5.32 Varför konsumeras supermat..........................................................67
Diagram 5.33 Supermat för att lindra eller bota krämpor....................................67
Tabell 5.34 Hur konsumeras supermat..................................................................68
Tabell 5.35 Kanaler...............................................................................................69
Diagram 5.36 Smakprov........................................................................................69
BILAGOR
Bilaga 1: Enkät på finska
Bilaga 2: Enkät på svenska

1 INLEDNING
Denna avhandling introducerar begreppet supermat, dess bakgrund och fakta kring
ämnet. Meningen med avhandlingen är att öka förståelsen för den finländska
supermatbranschens nuvarande situation och lyfta fram hur globala trender kommer att
påverka branschens framtid. I första kapitlet förklaras bakgrunden till avhandlingen,
syftet, forskningsfrågor, tidigare forskning och hur avhandlingen är strukturerad,
Kapitlet definierar även nyckelkoncepten, sammanfattar avhandlingens avgränsningar
och beskriver metodiken som tillämpas. I och med att olika sjukdomar ökar i
välfärdsländerna, är det tydligt att intresset för hälsosam mat växer. Tidigare forskning
hävdar att en hög prisnivå och sämre tillgänglighet till färsk och hälsosam mat har
bidragit till ohälsosamma konsumtionsvanor bland människor.
Marknadsundersökningar är särskilt viktiga för företag då de vill förbättra sina
produkter eller tjänster och vara steget före sina konkurrenter. I avhandlingens
undersökning användes tekniken conjoint analys, det är en undersökningsbaserad
statistisk teknik som används i marknadsundersökningar. Den hjälper att bestämma hur
människor värderar olika produkters eller tjänsters egenskaper, exempelvis funktioner
och fördelar. Conjoint tekniken tar samtidigt i beaktan flera egenskaper, i flesta fall
mäts endast en egenskap eller fördel och detta kallas disjoint. Analyser visar varför
konsumenterna föredrar ett varumärke över en annan. I slutändan får företag
information om konsumenters preferenser och syftet bakom köpen (Green m.fl. 2001).
Tekniken används av olika företag för att utvärdera sina produkter och tjänster och
bestämma hur konsumenterna uppfattar dem. Tekniken används bland annat inom
livsmedelsbranschen och är nyttig då företag vill undersöka människors prefenser,
därmed är den även användbar då människors attityder kring hälsofrämjande produkter
eller supermat mäts.
1.1 Problemformulering och tidigare forskning
Under de senaste åren har konsumenterna blivit allt mer intresserade av maten de äter
och hur den påverkar deras hälsa (Lalor, Madden, McKenzie & Wall, 2011). För de
flesta räcker det att äta hälsosamt och mångsidigt men i vissa situationer kan människan
ha nytta av supermat för att stötta det dagliga intaget av nödvändiga födoämnen. Till
1

kategorin supermat räknas produkter som har utvecklats för dagligt bruk och som
innehåller ämnen som främjar och stöder funktioner i kroppen.
Som namnet säger främjar supermat hälsan, upprätthåller välbefinnandet och minskar
sjukdomsriskerna när den används som en del av en hälsosam och mångsidig kost.
Förutom att konsumenter blivit mer medvetna om den egna hälsan, är konsumenterna
nu även allt mer intresserade av miljö- och etikfrågor och hur exempelvis den allmänna
hälsan kan ökas. Marknaden för supermat har ökat drastiskt de senaste åren och allt fler
konsumenter vill nå en så optimal hälsa som möjligt. Vilka som helst produkter kan inte
kategoriseras som supermat, produktens fördelar måste stödas av vetenskaplig
forskning. Idag fås endast godkända hälsopåståenden användas i marknadsföringen av
livsmedel i och med den nya europeiska lagstiftningen om närings- och
hälsopåståenden. Enligt den europeiska kommissionen är dessa påståenden är endast
tillåtna om de är baserade på fakta som är allmänt accepterade av det vetenskapliga
samhället. Detta stöds av förordning (EG) nr. 1924/2006, senast ändrad genom
förordning (EU) nr 1047/2012. Detta gör det enklare för konsumenter att välja
produkter med vetenskapligt bevisade hälsoeffekter utan att bli försedda med felaktig
information.
I tidigare forskning som gjorts i ämnet har det undersökts bland annat vilka faktorer
som var mest avgörande när konsumenter handlade online. Eftersom allt fler
konsumenter handlar online idag, är det viktigt för företag inom alla branscher att känna
till dessa faktorer. Denna undersökning tar i beaktan både online köp och köp i fysiska
butiker. Forskning från Fagerstrøm och Ghinea (2011) hävdade att priset hade störst
inflytande på sannolikheten för att konsumenter skulle köpa produkten. Det hade både
positiva och negativa effekter, eftersom högt pris minskar sannolikheten för köp medan
låga prisökningar ökar det. Även frakt hade en hög påverkningsfaktor, där ett högt pris
för frakt hade en klart negativ inverkan. För att förstå vad som kan öka försäljningen
online är det viktigt att identifiera trenderna inom hälsa och hur den typiska
konsumenten inom branschen beter sig. Tidigare undersökning upptäckte att intresset
för att köpa hälsosam mat var närvarande men på grund av låg tillgänglighet och höga
priser var det mindre sannolikt att köpa hälsosam mat (Walker, Keane, & Burke, 2010).
Genom att förstå vad som får konsumenter att köpa supermat kan företag använda
informationen för att öka försäljningen av sina produkter.

2

Bakgrunden till att jag valde att undersöka detta ämne är att jag sedan många år bakåt
varit intresserad av en hälsosam kosthållning och framför allt hur människan kan
förbättra sin livsstil med hjälp av rätt näring. I och med att diverse kroniska sjukdomar
ökat drastiskt anser jag att det är viktigt att känna till hur dessa kan förebyggas och hur
den egna hälsan kan förbättras. I många fall är kosten den mest avgörande faktorn då
det kommer till hur man själv kan förebygga dessa sjukdomar. Supermaten kan därmed
ha en viktig roll i hur den optimala hälsan kan nås då den stöder en mångsidig daglig
kost.
1.2 Syfte och forskningsfrågor
Det växande intresset för kost och välbefinnande bland konsumenter har gjort att
supermatsprodukter har blivit en av de snabbast växande trenderna inom den globala
livsmedelsbranschen. Konsumenter är mer miljömedvetna än tidigare och uppskattar
ekologisk och ren mat, därmed har det blivit populärt att införa supermat i den
vardagliga kosten. Att förstå konsumenternas val när det gäller supermat är ett viktigt
och relativt nytt forskningsområde. Marknadsförare har effektivt kunnat marknadsföra
dessa produkter trots att det inte finns mycket vetenskapliga bevis som stödjer
påståenden om en förbättrad hälsa eller motverkan av åldrande (MacGregor, Petersen,
Parker, 2018).
Denna avhandling fokuserar på beslutsfattande relaterat till val av supermat, framför
allt, hur miljö, intresse och det sociala umgänget samverkar för att bestämma och bidra
till människors val. Varumärken och företag inom branschen spelar en nyckelroll i
konsumenternas kunskap kring supermat eftersom de informerar kunden vad
produkterna kan användas till. Syftet med denna avhandling är att få en djupare
kunskap om de faktorer som inverkar på de finländska konsumenternas konsumtion av
supermat. Av undersökningens resultat skapades riktlinjer åt företag inom branschen.
Dessa riktlinjer skall hjälpa företagen att effektivisera sin marknadsföring av produkter
inom kategorin supermat och nå de rätta kundgrupperna. Målet med detta är att de
skall kunna öka sin försäljning och dela med sig kunskap om supermat till sina kunder.
Baserat på resultaten av undersökningen, kommer avhandlingen även att utarbeta
rekommendationer åt företagen inom branschen. Exempel på dessa är bland annat hur
de kan skapa en strategi som är i enlighet med kundernas intresse och vad som tilltalar
3

olika konsumenter. Jag kommer även att på basis av undersökningens resultat
sammanfatta vad de finländska konsumenternas generella åsikter, bakgrunden till
åsikterna och vilka de potentiella målgrupperna är. Enkätundersökningen undersöker
konsumenternas bakgrund, intressen och köpbeteende. Med hjälp av riktlinjerna kan
företagen skapa rätt marknadsföring för rätt målgrupp.
Forskningsfrågorna som behandlas i denna avhandling är:
1. Hurdan marknadsföring tilltalar konsumenter som handlar supermat?
2. Vad påverkar finländska konsumenters val under köpprocessen då de handlar
supermat?
3. Vilka är de potentiella målgrupperna för supermatsbranschen och hur kan företagen
med hjälp av riktad marknadsföring bättre nå dessa grupper?
Utgångspunkten för studien är att förutse hur framtida möjligheter och eventuella
utmaningar kommer att påverka företagen inom branschen. Genom att studera
effekterna av trender inom branschen och supermatens framtid kan resultatet av
undersökningen hjälpa finska företag inom branschen att utveckla sin verksamhet för
att betjäna framtida konsumenter. Meningen är att företag kan dra nytta av riktlinjerna
som skapats och därmed öka sin konkurrenskraft.
1.3 Avgränsningar
Det data som insamlas för undersökningar kan vara redan existerande, sekundärdata och
data som samlats in, primärdata. Sekundärdata består exempelvis av material som
litteratur, tidskrifter medan primärdata består av intervjuer och enkäter (Eriksson &
Wiedersheim-Paul, 1991). De data som användes som grund för denna avhandling var
både sekundärdata, d.v.s. litteratur, tidskrifter mm. och enkätundersökningens
primärdata.
Jag analyserade hur finländska konsumenter uppfattar supermat och deras erfarenheter
kring supermat. Konsumenter i olika åldrar fick besvara enkäten, det fanns inga
åldersgränser. Konsumenter som ansåg sig vara insatta i ämnet och konsumerade
4

hälsofrämjande livsmedel fick besvara hela enkäten. I undersökningen fick delta endast
finländska konsumenter. Denna avhandling fokuserar främst på konsumenter som redan
känner till supermat men även de som saknar information om ämnet fick delta i
undersökningen fram till fråga nio. Riktlinjerna skapades för företag som säljer
hälsokost inom Finland. Riktlinjerna är främst menade för företag som är inriktade på
hälsokost, supermat och exempelvis ekologiska produkter.
Avhandlingen behandlar hälsofrämjande livsmedel, inte exempelvis motionsfrämjande
produkter, hälsofrämjande tjänster eller behandlingar.
1.4 Metod
Den teoretiska delen av avhandlingen består av sekundärkällor, främst bibliografi som
böcker och vetenskapliga källor och artiklar. För att kunna undersöka hur
sekundärkällornas påståenden och teorier realiseras i praktiken gjordes en kvantitativ
undersökning. Metoden som användes var en kvantitativ undersökning i form av en
enkätundersökning. Orsaken till att jag valde en enkätundersökning var att den gav en
bred och mångsidig skala av svar. Med hjälp av enkätundersökningen var det meningen
att få en så stort antal svar som möjligt och därför var enkätundersökningen som metod
lämplig. Ett större antal svar gav en bättre helhetsbild av konsumentskaran och flera
olika åsikter om ämnet.
Enkätundersökningen bestod av 35 frågor, länken till enkätundersökningen delades
bland vänner och bekanta. Respondenterna bestod av människor som var intresserade av
supermat och människor som inte var bekanta med fenomenet supermat från tidigare.
Enkäten publicerades på finska eftersom majoriteten av respondenterna hade finska som
modersmål. I ett senare skede översattes enkäten på svenska. Svaren och citaten från
enkäten har översatts från finska till svenska, en del av diagrammen är publicerade på
finska i avhandlingen.
Med hjälp av Google Forms sammanfattades datat i form av stapeldiagram,
cirkeldiagram och som text. Största delen av frågorna var obligatoriska, en del av de
frågorna som kunde besvaras med text var valfria. Antalet svar per alternativ
dividerades sedan med den totala mängden svar för att få procentandelar. Efter detta
skapades cirkeldiagram som visar hur stor procent varje svarsalternativ fick i respektive
fråga. Svarsalternativen varierade från ett alternativ till flervalsalternativ, fritt
formulerade svar och svar i form av linjära skalor.
5

1.5 Disposition
I avhandlingen används en logisk disposition. Efter det inledande kapitlet börjar
avhandlingens teorikapitel där jag definierar begreppet supermat, dess bakgrund,
utveckling och trender. Därefter behandlas teori om konsumentbeteende och
marknadsföringskanaler. Efter den teoretiska referensramen introduceras metoden som
användes i undersökningen, analysen av svaren, resultaten och en sammanfattning.
1.6 Centrala begrepp
Nyckelbegreppen i denna avhandling är supermat, hälsofrämjande livsmedel, hälsokost,
konsumentbeteende, marknadsföring, marknadsundersökning och kvantitativ forskning.
För att kategorisera olika produkter inom området hälsofrämjande livsmedel har jag
placerat dessa produkter i följande undergrupper:
Supermat
Supermat är naturligt förekommande växt- eller djurbaserade livsmedel och innehåller
förutom ett tätt näringsinnehåll även vitaminer, antioxidanter och friska fetter. Dessa
livsmedel anses vara hälsofrämjande och gynna ett allmänt välmående (Ekesa, 2016).
Dock kan inte vilka som helst livsmedel stämplas som supermat utan det finns regler för
vad som kan påstås i marknadsföringen kring dessa livsmedel. I denna avhandling syftar
supermat både på naturliga livsmedel och kosttillskott samt på naturläkemedel.
Begreppet supermat används ibland som ett samlingsnamn som omfattar naturliga
livsmedel, ekologiska livsmedel och kosttillskott. Produkter säljs främst i
hälsokostbutiker eller på marknader. Hälsokost eller hälsokostpreparat kan till exempel
vara vitaminer, mineraler, örter eller naturläkemedel.
Kosttillskott i form av preparat och tabletter
Kosttillskott kan indelas i följande grupper: vitaminpreparat, tabletter eller kapslar,
droppar och tinkturer. Kosttillskott tas som tillskott till den övriga maten som äts.
Exempel på kosttillskott är vitaminer, mineraler, fetter, proteiner och kolhydrater.

6

Kosttillskott skall inte överdoseras och det är viktigt att dessa inte ersätter den allmänna
kosten (Ruokavirasto.fi).
Naturläkemedel
Naturläkemedel syftar på naturlig medicin som används för att bota besvär eller
krämpor istället för exempelvis syntetisk och laboratorieframställd medicin. Dessa
naturliga läkemedel kräver en god tillverkningskvalitet och måste vara säkra. Det skall
även finnas dokumentation eller undersökningar som stöder naturläkemedels påstådda
fördelar. Exempel på naturpreparat är olika torkade naturprodukter och tinkturer.
Försäljningen av dessa naturliga läkemedel övervakas av Livsmedelsverket.
Klassificeringen av naturläkemedel måste ta i beaktan standarder på EU-nivå
(Ruokavirasto.fi). Europeiska unionens gemenskapslista är giltig i EU och bidrar till
klassificeringen av traditionella växtbaserade läkemedel i Fimea för växtbaserade
ämnen, växtbaserade läkemedel och deras kombinationer (Fimea.fi).
1.7 Kapitelsammandrag
Syftet med denna avhandling är att få en djupare kunskap om de faktorer som inverkar
på de finländska konsumenternas konsumtion av supermat. Avhandlingen behandlar
begreppet supermat, dess bakgrund och uppkomst, supermatens fördelar samt kritik och
kontroverser kring ämnet. Avhandlingen fokuserar på den finska marknaden och
uppkomsten av supermat i Finland för att resultaten skall kunna gynna finländska
företag. Teoridelen behandlar tidigare forskning inom konsumentbeteende och olika
kanaler inom marknadsföring Kunskapsbasen för denna avhandling består av litteratur
gällande tidigare forskning.

7

2 BEGREPPET SUPERMAT
I detta kapitel presenteras relevanta begrepp som kan påverka läsarens uppfattning
om supermat. Dessa begrepp finns till för att läsaren skall få en känsla av
vägledning och för att läsaren lättare skall kunna bekanta sig med forskningen
kring detta ämne. Eftersom det inte gjorts tillräckligt med adekvata vetenskapliga
studier specifikt kring supermat, kommer denna ram främst att baseras på
vetenskapligt arbete som utförts gällande hälsosam kost, baserat på
förutsättningen att supermat är hälsosam kost. I kapitlet behandlas även kort
historian bakom begreppet supermat, den globala marknaden samt kritik och
kontroverser kring supermat.
2.1 Supermat
2.1.1 Definition av supermat
Enligt ordboken kan supermat klassas som näringsrik mat som anses vara särskilt
gynnsamt för hälsan och välbefinnandet (Lexico.com). Det som måste beaktas är
att alla individer är olika och alla har olika matvanor samt preferenser. Många
hälsomedvetna människor vill äta så hälsosamt som möjligt, därmed har en hel del
dieter och koststilar utvecklats. Livsmedel som marknadsförs som supermat kan
vara naturliga livsmedel, ekologiska livsmedel, näringstäta livsmedel och ibland
vegetarisk kost eller kosttillskott. Dessa produkter säljs främst i hälsokostbutiker
men också i större livsmedelskedjor.
Ett hälsopåstående är ett utlåtande på etiketter, reklam eller produkter där
hälsofördelar kan nås genom att konsumera en viss typ av mat. Som exempel kan
tas livsmedel som kan bidra till att förstärka kroppens naturliga försvar eller
förbättra inlärningsförmågan (European Food Safety Authority, s. 1). Även om
termen supermat ursprungligen användes som en reklamfras och ett
marknadsföringsverktyg, kan supermaten definieras med följande ord: näringsrik,
naturlig, minimalt bearbetad, rik på antioxidanter och näringsämnen.
Förutom dess sjukdomsförebyggande egenskaper påstås supermat främja
viktminskning och avlägsna gifter från kroppen (Fitschen, 2015). Supermaten
8

påstås öka välmåendet, reglera kolesterolet och blodtrycket samt förebygga eller
bekämpa cancer och andra sjukdomar (Ekesa, 2016).
Under de senaste åren har konsumenterna blivit allt mer intresserade av vad de
äter och hur maten påverkar deras hälsa (Lalor, Madden, McKenzie & Wall,
2011). Termen supermat har blivit populär när det kommer till mat och hälsa. I
media talas mycket om supermatens fördelar, exempelvis om bär, spirulina och
maca och hur dessa skyddar konsumenterna från sjukdomar och åldrande.
Förutom att maten bidrar med näringsämnen och energi har den också andra
funktioner, nämligen psykologiska och sociala funktioner (Abrahamsson, 2008).
Redan som barn associerar människan mat med socialt umgänge och trygghet. De
sociala omständigheterna har en stor inverkan på människors kost och ätbeteende.
Tidigare åt människor mat som fanns tillgängligt och mat handlade mer om
överlevnad än njutning (Algotson & Englund, 1991). Idag styrs människans
ätande oftare av känslor och preferenser. Därmed medför mat olika känslor för
olika människor.
2.1.2 Uppkomsten av termen supermat
Förvånansvärt nog har termen supermat inte skapats av näringsforskare och
dietister. Termen användes första gången i början av 1900-talet i samband med
första världskriget som en del av en marknadsföringsstrategi. Bakom strategin låg
det amerikanska företaget United Fruit Company som skapade en reklamkampanj
för att främja företagets stora import av bananer. Företaget publicerade
reklamblad som innehöll allmän information om bananer och bananens
livsmedelsvärde (United Fruit Company, 1917). Företaget marknadsförde
bananen som billig, näringsrik, lättsmält, lättillgänglig, bra både som tillagad och
inte tillagad. För att få folk att konsumera mera bananer föreslog företaget att äta
bananer i samband med frukosten, i sallader till lunch och till middag i stekt form
som tillägg (United Fruit Company, 1917).
Bananer associerades med hälsa och mödrar införde bananer i barnens kost. Efter
att United Fruit Company publicerade dessa hälsopåståenden i sitt reklammaterial
ökade människors konsumtion av bananer ökade märkbart.

9

Senare ökade populariteten av termen supermat ytterligare då den officiellt
godkändes i medicinska tidskrifter. Läkare hävdade att med hjälp av en bananrik
diet kunde sjukdomar såsom celiaki och diabetes botas (Wilson & Gillespie,
1999).
Skillnaden mellan förr och nu är att informationen om nya hälsosamma livsmedel
ökar snabbt i dagens läge tack vare flera nya former av reklam och nya livsmedel
som påstås ha nyttiga egenskaper dyker upp allt oftare. Enligt undersökningen
Nielsen Global Health and Wellness report från 2015, är konsumenterna villiga att
betala mer för livsmedel som anses vara hälsosamma, och hälsopåståenden på
exempelvis etiketter är effektiva. Undersökningen hävdar att livsmedel som redan
uppfattats som hälsosamma och har kända hälsopåståenden säljer mest. Orsaken
bakom detta kan vara att dessa påståenden bekräftar den kunskapen
konsumenterna redan har från tidigare om hälsosam mat. Detta ökar sannolikheten
för att konsumenterna sedan köper den. Undersökningen visar också att cirka 80
% av respondenterna ser mat som medicin och äter vissa livsmedel för att
förebygga hälsoproblem som fetma, diabetes, högt blodtryck och högt kolesterol.
Växtbaserade livsmedel som i allmänhet anses vara hälsofrämjande, såsom
frukter, grönsaker och fullkornsprodukter säljer även därmed bäst mest av de
livsmedel som marknadsför som supermat (Nielsen Global Health and Wellness
report, 2015).
2.1.3 Varför supermat?
Tack vare det täta näringsinnehållet, vitaminerna, mineralerna, de hälsosamma
fetterna och antioxidanterna, finns det potential i supermat för att förbättra
immunsystemet, minska risken för kroniska sjukdomar och främja en hälsosam
livsstil (Ekesa, 2016). Människor globalt blir allt mer medvetna om sin hälsa. I en
undersökning som gjordes i 60 länder runtom världen, fick totalt 30 000
konsumenter svara på frågor som hade med deras hälsa och matvanor att göra.
Nästan hälften (49 %) av de globala respondenterna i Nielsens Global Health &
Wellness report ansåg sig vara överviktiga och en liknande procentandel (50 %)
försökte aktivt gå ner i vikt. Detta gör konsumenterna genom att göra mer

10

hälsosamma matval och allt noggrannare läsa genom innehållsförteckningen på
olika livsmedel.
Medan hälsoaspekten var en viktig faktor i köpbeslutet för alla åldersgrupper
bland respondenterna, var procentsatandelen lägst bland den tysta generationens
(födda mellan 1925 och 1944) respondenter. Hälsoattributet är högst bland
millennierna (21–34 år), följt av efterkrigsgenerationen (50–64 år), Generation X
(35–49 år) och Generation Z (under 20 år). De attribut som var populärast bland
respondenterna var livsmedel som är GMO-fria, utan artificiella färger och
innehöll naturliga smaker. Ungefär 75 % av de globala respondenterna ansåg att
”de är vad de äter" och nästan 80 % använder aktivt mat för att behålla hälsan och
förebygga medicinska tillstånd såsom fetma, diabetes, högt kolesterol och högt
blodtryck. Detta kommer att leda till att framgångsrika tillverkare och
återförsäljare kommer att uppfinna och erbjuda produkter som innehåller enkla
och praktiska lösningar, bland annat supermat.
Även företag har börjat anpassa sig efter konsumenters förändrade matvanor.
Framställare utvecklar och ändrar produkter för att eliminera eller minska socker-,
kolesterol- och fettinnehållet i livsmedel. Detta har lett till ett ökat intresse för
hälsosamma livsmedel och därmed har nya marknader skapats. Nya hälsosamma
och trendiga produkter har ökat kraftigt och marknaden utvecklas konstant.
Konsumenter runt om i världen förhåller sig olika till hälsa, och dessa attityder
och beteenden kräver olika strategier av företag. Tillverkare och återförsäljare
behöver utveckla lösningar som är överens med olika konsumentgruppers
preferenser och krav.
2.1.4 Kritik och kontroverser
Uppkomsten av diverse nya hälsopåståenden har också lett till en stor mängd
kritik. Experter varnar för en ensidig kost som består av endast supermat, medan
andra förnekar supermaten och dess fördelars existens helt och hållet. Många
näringsexperter hävdar att supermatens hälsopåståenden inte har vetenskapligt
bevisats och att konsumtionen av supermat inte kommer att automatiskt garantera
ett hälsosamt liv (Williams, 2016). Medan livsmedelsbranschen indikerar att
supermaten är mycket hälsosam, tvivlar de flesta forskare på dessa påståenden och
11

kritiserar livsmedelsbranschen för att den vilseleder konsumenterna med olika
falska påståenden (Williams, 2016).
Det finns redan många företag som fokuserar på supermat globalt och i Finland.
Utbudet kommer att fortsätta växa under de närmaste åren. Framgång i den här
branschen kräver en klar differentiering från andra företag. Dessutom kan man se
att konceptet supermat redan har avtagit en del och användningen av termen i
samband med marknadsföringen av en produkt kommer inte automatiskt att
garantera en bättre försäljning.
I Shinglers intervju för Kuningaskuluttaja påpekar den tidigare världsmästaren
inom kraftsport, Samuli Perälä, att termen supermat blivit en
marknadsföringsterm. Det är förbjudet att marknadsföra livsmedel i EU med ordet
super om det inte finns forskning bakom dessa hälsopåståenden. Finsk ekologisk
havre eller råg, lingon eller till och med nässla kan uppfylla definitionen av
supermat, men det finns inte tillräckligt med forskning inom det än. I världen
anses också lax, broccoli, spenat, valnötter och bönor vara supermat
(Kungingaskuluttaja, 2009, refererat 18.3.2019).
Som följd av falsk vilseledande marknadsföring gällande livsmedels
hälsopåståenden eller näringspåståenden, upprättade EU en uppsättning
bestämmelser under 2007. Dessa förbjöd användningen av ordet superfood på
förpackningen om de påstådda hälsofördelarna inte märkts ut tydligt, var korrekta
eller grundade sig på vetenskapliga bevis (Williams, 2016).
Med hjälp av alla dessa kanaler såsom bloggar, YouTube och andra sociala
medier kan vem som helst sprida hälsopåståenden och uppfattningar (Brossard,
2013), även utan att ha en riktig utbildning inom näringslära. Konsumenten
hamnar därför i en djungel av olika råd från diverse källor med olika
kompetensnivåer. Följaktligen blir många konsumenter förvirrade (Lalor,
Madden, McKenzie & Wall, 2011).

12

2.2 Supermatens popularitet
2.2.1 Supermat i Finland
Supermaten är ett naturligt alternativ till bearbetade livsmedel och blir allt
populärare i Finland. Det är en växande trend att välja näringsrika ingredienser
som vitamrika lokala bär och att äta rå mat som inte bara är okokt utan också
obehandlad och ofta ekologisk.
Finlands överflöd av skogar och fält samt allemansrätten gör det enkelt att äta
hälsosamt, var och en får välja att plocka vilda bär och svampar var som helst i
landet så länge de inte är för nära någons hem eller gård.
Regelbunden användning av bär har bland annat visat sig skydda hjärta och
blodkärl, sänka blodtrycket och minska koncentrationen av inflammatoriska
faktorer i blodet (Arina, Halmetoja & Sovijärvi 2016).
Under det senaste årtiondet har en stor mängd forskning publicerats om bärens
hälsofrämjande egenskaper, t.ex. blåbär, tranbär och björnbär. Dessa är rika på
antioxidanter och polyfenoler. Att konsumera en diet som är rik på polyfenoler
har ansetts minska risken för kroniska sjukdomar, såsom hjärt- och kärlsjukdomar,
vissa cancerformer, diabetes och neurodegenerativa sjukdomar.
Under de senaste åren har en rad kliniska forskningsstudier fokuserat på bärens
hälsoegenskaper. Bären har fått en allt större roll inom forskningen av kroniska
sjukdomar såsom kardiovaskulära sjukdomar, diabetes och fetma med lovande
resultat (Vendrame m.fl., 2016).
Livsmedel som klassas som supermat är väldigt näringsrika, naturliga livsmedel
eftersom de innehåller mycket mineraler, vitaminer och antioxidanter. Supermat
skulle kunna klassas som ett slangord för näringsrika livsmedel, menar Samuli
Perälä. Perälä påpekar att redan våra mor- och farföräldrar visste bland annat att
nässlan är en god källa till järn och att bär har många nyttiga egenskaper. Idag
menar han att allt för många förlitar sig på piller och kosttillskott, även han själv
tidigare (Shingler, Kuningaskuluttaja 2009, refererats 18.3.2019).
Butiker med ekologiska livsmedel säljer allt från gojibär, macapulver och rå
kakao som exotiska nya superlivsmedel till västerlänningar. Samtidigt har dessa
livsmedel använts i Sydamerika och Fjärran Östern redan under årtusenden.
13

Finsk supermat är bland annat blåbär och svarta vinbär. Är de inhemska
livsmedlen lika bra som de som importeras från utlandet? Olli Posti menar att de
inhemska livsmedlen är absolut bättre eftersom de är färska. I sitt uttalande
hänvisar Olli Post till råvarans färskhet: ju fräschare maten är, desto mer
näringsämnen innehåller den. Till exempel hjortron, havtorn, svarta vinbär och
nypon slår alla importerade frukter på grund av en högre c-vitaminhalt
(Kuningaskuluttaja, 2009, refererad till 18.3.2019).
Under de senaste åren har den trendiga supermaten bestått av främmande bär som
goji- inca- och mullbär. Författarna av boken Biohakkerin käsikirja påminner
emellertid om att de importerade bären kan innehålla betydande mängder av rester
från bekämpningsmedel och även svaveldioxid som används som
konserveringsmedel. I och med detta kan bären vara mer till skada än nytta
(Arina, Halmetoja & Sovijärvi 2016).
I Finlands natur växer många livsmedel som kan kategoriseras som supermat.
Detta innefattar bär, svampar, örter och andra växter. Finland är bland annat
världens femte största havreproducent med en årlig produktion på nästan 1,2
miljarder kilo. Sibakov (2015) hävdar i sin artikel att Finlands fördelar är ett svalt
klimat och en lång växtsäsong, vilket ger finländsk havre en utmärkt kvalité.
Svamparten sprängticka, som även har benämningen chaga, har använts i
århundraden som ett naturligt botemedel tack vare dess hälsofördelar. Eftersom
intresset för naturprodukter och kosttillskott stiger globalt har odlingen av
sprängticka blivit populärt i Finland. Sprängtickan, som växer på levande björk, al
eller ek har exceptionella främjande fördelar för hälsan. Svampen har använts i
århundraden i traditionell medicin i Asien, Ryssland och Nordeuropa, främst för
att öka immuniteten och den allmänna hälsan. Svampen har även antibakteriella
och antiinflammatoriska effekter samt används vid förebyggandet av tumörer
(Shashkina, 2006). Forskning som utförts vid University of California visade att
ett extrakt gjort på sprängticka förbättrade immuniteten positivt genom att minska
inflammation och bekämpa skadliga bakterier samt virus i kroppen. Liknande
resultat har visats i studier som genomfördes vid Universitetet i Shenyang i Kina.
Sprängtickan är nyttig för immunförsvaret eftersom den hjälper kroppen att bilda
av proteiner som kallas cytokiner, dessa ansvarar för regleringen av
immunsystemet (Gustafsson, 2019).
14

Svampen används mestadels i form av te, men det kan även extraheras för att göra
alkoholtinkturer. Då den växande entusiasmen för supermat och intresset för att
undersöka naturliga läkemedel växer globalt, blir sprängticka allt populärare
globalt. Finland, Norden och Ryssland är föregångare i att använda svampen på
grund av dess hälsofördelar. Det finns redan några finska företag på marknaden
som säljer sprängticka, särskilt som exportprodukter. Ett av de mest
framgångsrika företagen är Four Sigmatic, ett företag grundat av en grupp unga
finska företagare under 2012. Affärsidén bygger på att göra av
läkemedelssvampar populärare genom att införa sprängticka i produkter som
konsumenterna redan känner till, exempelvis kaffe och kakao (Gustafsson, 2019).
2.2.2 Trender och deras inverkan
En trend är ett mönster av gradvis förändring som fortskrider över tiden. Ordet
trend kan användas på många sätt beroende på sambandet. En trend kan också
beskrivas som en förändringsprocess som härstammar från produktutveckling och
ibland kan leda till nya produkter (Vejlgaard, 2008). Ur konsumenters synvinkel
innebär trender nya produkter som blir enormt populära under en kort tid. Dessa
trender börjar vanligtvis från en innovation som tas i bruk av trendsättare. Det är
det lilla antalet föregångare som anpassar de senaste idéerna. Därefter kan en
trend bli allmänt populär bland resten av befolkningen. En trend är inte summan
av en händelse, det kan också förändras på grund av förändringar i den externa
miljön. Trenden kan dö undan snabbt eller det kan förbli för en längre tid
(Vejlgaard, 2008).

Figur 1. The Diamond-Shaped Trend Model (Vejlgaard, 2008)

15

Det finns sätt att identifiera trendmönstren genom att titta på olika metoder som
förutsäger trendmönster med hjälp av systematisk analys. En modell om
livscykeln för trender är utvecklad av Vejlgaard som betraktar sex attityder mot
trenderna i samhället. Det finns sex personlighetsprofiler:
• Trendsättare
• Trendföljare
• Tidiga mainstreamers
• Mainstreamers
• Sena mainstreamers
• Konservativa
Mainstream innebär en företeelse som följer den rådande trenden inom sitt
område.Trendskapare är de som skapar trender genom att uppfinna något helt
nytt. Dessa tillhör vanligtvis inte en grupp i sig men de placeras längst upp i
trendmodellen eftersom de skapar den ursprungliga trenden.
Trendföljare är nyfikna på nya saker och brukar pröva nya stilar och idéer innan
andra. Trendföljare är öppna för förändring och drar sig mot trender som
trendskaparna skapat. Inom nästa kategori är de tidiga s.k. mainstream
människorna. De är också nyfikna på nya trender men måste se dem användas och
vara populära, därmed är de mer osäkra än trendsättarna (Vejlgaard, 2008).
Människor som tillhör mainstream kategorin följer bara trender när de känner att
alla andra gör på samma sätt. De vill inte vara bland de första i samband med nya
trender men de vill inte heller bli utanför. De allra senaste i mainstream kategorin
är väldigt försiktiga med att ändra sina sätt. De avvisar de flesta idéerna och
ändrar sina sätt eller stilar bara under masstryck. De ändrar sig oftast förstå då de
gamla alternativen är oåtkomliga och de måste anpassa sig enligt nya trender i
samhället. Människor inom den konservativa kategorin är i andra ändan av
trendmodellen. Författaren Vejgaard använder Amish-folket som exempel för
fullständig förnekelse av nya trender. Den religiösa gruppen har inte förändrat
sina vanor på hundratals år och vägrar exempelvis använda bilar i deras dagliga
liv (Vejlgaard, 2008).
Dessa personlighetskännetecken för hur människor ser kommande trender kan ses
i hela samhället. Det finns några typiska mönster som kan identifieras för att
16

förutsäga kommande trender. Medier kan hjälpa trender växa genom att skapa
medvetenhet och intresse för trender hos konsumenter. Människor blir allt mer
mångkulturella och kan enkelt anta nya idéer från hela världen. Medierna har en
stor roll i denna process (Vejlgaard, 2008). Alla trender blir dock inte populära,
vissa håller sig okända för en stor del av allmänheten. Det finns en överutbud av
nya produkter och smaker och alla kan inte utvecklas till trender. Vissa nya
trender kan vara opraktiska, för dyra eller de kan vara för svåra att produceras i
massiva mängder. Ifall en trend kan imiteras, observeras och ifall det skrivs
mycket om det i medier, kommer det sannolikt att bli en s.k. mainstream trend.
Det är lättare för mindre företag att följa trender i jämförelse med större företag.
Som en liten affärsägare finns det en chans att attrahera trendsökande eller tidiga
mainstream människor snabbare och ändra stilar (Vejlgaard, 2008).
Det uppstår trender inom alla områden, även inom livsmedelsbranschen. Näring
och näringsinnehållet i produkter har blivit stora trender bland konsumenter. Allt
fler människor har insett att med hjälp en hälsosam kost kan de förbättra
livskvalitén, bota eller förhindra sjukdomar och allt fler tar detta i beaktan då de
handlar mat i dag. Reklamer för mat har börjat skildra hälsosam mat allt mer som
en typ av medicin, i och med detta har många människor börjat se på mat som
medicin. För detta finns en engelsk term, medicalisation of foods (Zwier, 2009).
Enskilda ingredienser eller livsmedel används på grund av att de är särskilt
hälsosamma, exempelvis gurkmeja, ingefära eller grönkål. Dessa livsmedel har
börjat klassas som supermat. Många inhemska livsmedel i Finland skulle kunna
kallas supermat på grund av deras näringsvärde, t.ex. blåbär, havre och
sprängticka.
I Finland har olika nya alternativ istället för animaliska protein blivit en kraftigt
växande marknad. År 2015 skapades produkten Gold and Green's Pulled Oats
med grundidén att utveckla en ny form av supermat gjort på växtbaserat protein.
Produkten sålde snabbt slut i butikerna och efterfrågan var flera gånger större än
utbudet. Den finska designern och entreprenören Maija Itkonen började samarbeta
tillsammans med livsmedelsforskaren Reetta Kivelä. Dessa kom på att kombinera
havre och baljväxter för att skapa en ny slags supermat. Efter månader av
forskning och utveckling hade de en produkt redo för testförsäljning. Pulled

17

Oats® säljs i dag globalt i flera länder (Gold and Greens hemsidor, refererat
6.3.2020).
2.3 Kapitelsammandrag
Kapitlet har behandlat termen supermat, termens uppkomst, fakta kring supermat
och supermat i Finland. Supermat kan vara naturliga, näringstäta eller ekologiska
livsmedel, främst vegetariska produkter och kosttillskott. Termen har använts så
tidigt som i början av 1900-talet i USA. Supermaten anses vara näringsrik och
särskilt fördelaktigt för hälsan. Den Europeiska kommissionen reglerar
marknadsföringen av supermat i Europa och i Finland övervakas produkternas
innehåll av Livsmedelsverket.
Människors matvanor har ändrat under de senaste årtiondena och försäljningen av
hälsosamma livsmedel har ökat. Människor är allt mer medvetna om hälsan och
matens innehåll. Trender har uppstått inom alla områden, också inom
livsmedelsbranschen. Särskilt näring och näringsinnehållet i produkter har blivit
stora trender bland konsumenter. I Finland växer många livsmedel som kan
kategoriseras som supermat, bland annat bär, svampar, örter och andra växter.

18

3 MARKNADSFÖRINGENS ROLL
Marknadsföring spelar en viktig roll för att skapa relationer mellan kunder och
organisationer ute på marknaden. Marknadsföring formar bilden av
organisationen hos konsumenten, hur människor associerar organisationens
produkter eller tjänster och skapar förtroende för dessa. Varje produktlansering
börjar med marknadsföring och slutar med marknadsföring. Ordet supermat i sig
är en marknadsföringsterm. För att bättre förstå varför marknadsföringen spelar en
viktig roll inom försäljningen av supermat kommer ämnet att behandlas
nogrannare i detta kapitel.
3.1 Marknadsföring och verktyg
3.1.1 Hur väcka konsumentens intresse
Det vanligaste sättet bland företag att kommunicera med konsumenter är genom
reklam; Dagligen möts konsumenter av en mängd reklam genom olika kanaler.
Reklamens uppgift är bland annat att skapa nya behov eller önskningar hos
konsumenten. En av marknadsföringens viktigaste uppgifter är att skapa ett nytt
idealt tillstånd för konsumenten (Kumra, 2007). Andra uppgifter är att informera
om nya produkter eller dess fördelar, påminna konsumenter om produkter eller
märken, eller ändra konsumentens uppfattning om varumärket i förhållande till
konkurrenter (Schmidt Thurow & Sköld Nilsson, 2008).
Det finns en hel del kanaler att välja mellan inom marknadsföring, exempelvis
internet, TV, direktreklam, radio och mässor. Särskilt den digitala
marknadsföringen har utvecklats snabbt och blivit populär under de senaste åren.
Exempel på några marknadsföringsmetoder inom den digitala marknadsföringen
är: sökmotoroptimering, innehållsmarknadsföring, internet / sociala medier,
annonser och e-post marknadsföring (Dent, 2018). Marknadsföringen och
konkurrenskraften förändras mycket snabbt i dagens läge och kunderna har blivit
allt mer krävande i och med det stora utbudet. Dessa förändringar i den
ekonomiska miljön påverkar hur företagen gör affärer och därmed måste
företagen anpassa sig till de olika kanalerna, och för tillfället har användningen av
19

de digitaliska kanalerna ökat kraftigt. Digitalisering är en global megatrend vars
effekter även kan ses på den finska naturproduktsmarknaden. Digitaliseringen ger
konsumenterna mer information än tidigare och innebär att kommunikationen
mellan företaget och kunden är effektivare än någonsin. Med e-handel har
företagen möjlighet att nå konsumenter över hela världen och erbjuda dem allt fler
lösningar. För butiker kan e-handeln även möjliggöra ett större produktsortiment
än i fysiska butiker.
Eftersom supermaten har väckt ett allmänt växande intresse hos konsumenterna de
senaste åren, har supermaten blivit uppmärksammad i media och fått en så kallad
hajp status (Williams, 2016). Faktorer som inverkat på det växande intresset är
bland annat sociala medier, kända och inflytelserika personer. I ordboken
definieras ordet hajp på följande vis: En situation där något annonseras och
diskuteras i tidningar, på tv etc. mycket och attraherar mångas intresse.
Det har blivit vanligt att företag använder sig av inflytelserika personer,
exempelvis idrottare och bloggare i sin marknadsföring. Genom dem kan de
särskilt nå de yngre generationerna och därmed effektivt göra reklam för
produkterna. Då kunderna ser att någon de känner igen använder sig av
produkterna, kan det skapa en känsla av trovärdighet och
samhörighet.Varumärken hjälper till att stödja identiteten hos moderna
konsumenter, och måste lära känna sina kunder tillräckligt bra för att leverera
tillräckligt personliga meddelanden. Därför är det viktigt att kunna använda sig av
rätt kanaler för rätt konsumentgrupp.
Supermaten får i många fall konsumenterna att må bättre av sina matval då de
tillför dessa livsmedel till sin kost och många vill ta del av den så kallade hajpen. I
och med detta vill många marknadsförare bevisa att dessa särskilda livsmedel har
speciella hälsofördelar, mer än vanliga frukter, grönsaker eller nötter.
Marknadsföringen har en stor roll i detta. Varje matproducent vill öka
försäljningen och nya trendiga hälsopåståenden säljer ofta bra. Även människors
medvetna ansträngning för att hålla sig friska är en stor faktor som har bidragit till
branschens tillväxt.
Produkter som kan klassas som supermat har importerats till Finland sedan 1980talet. Förutom under de senaste åren har branschen utvecklats långsamt och
20

produkterna har varit tillgängliga endast i specialaffärer. Porter (1993) hävdar att
då branschen mognar, kommer tillväxten att så småningom avta. Detta resulterar i
en mer intensiv konkurrens och vinsterna minskar. Företag som säljer supermat i
Finlad erbjuder många produkter med samma egenskaper. Konkurrensen mellan
företagen är hård, och därför måste företag ha en hållbar affärsidé för att klara sig.
Dessa produkter marknadsförs ofta med egenskaper som att de är ekologiska samt
uppfyller etiska krav. Inom den finska marknaden konkurrerar de största företagen
om försäljningen av de mest populära produkterna inom branschen. Vid köp av
dessa produkter kommer priset att få en mindre betydelse för köpbeslutet.
Huvudsakligen konkurrerar företagen med hjälp av differentiering (Sorvari &
Koski, 2017).
Återförsäljare av supermat konkurrerar med varandra främst genom reklam och
varumärke. Dagens livsmedelsbutiker erbjuder också supermat, vilket resulterar i
en betydande minskning av andelen supermat i specialaffärer, vilket motsvarar
cirka 20-30 % av den totala försäljningen. Detta är en betydande förändring,
eftersom för några år sedan var de olika specialbutikerna de enda leverantörerna
av supermat. Livsmedelsbutiker har även möjlighet att sälja stora volymer på
grund av större kundvolymer och olika målgrupper (Sorvari & Koski, 2017).
3.1.2 Att upprätthålla kundlojaliteten
Ett varumärke är en symbol, ett märke, logotyp, namn, ord och / eller mening som
företag använder för att skilja sina produkter från andra (Amnéus, 2011).
Förtroende kommer från en relation mellan kunden och företaget och det byggs
över tiden. Förtroende är en viktig komponent inom marknadsföring. Om det inte
finns något förtroende kommer kunderna inte att köpa. Förtroende byggs genom
integritet och kompetens. Integritet är ett företags trovärdighet och innebär ett
företags karaktär och ärlighet. Kunderna kommer troligen att återvända ifall de
litar på varumärket. För att börja bygga förtroendet måste konsumenterna först se
tre saker hos företaget: engagemang, kompetens och ärlighet. Kundlojalitet kan
definieras som kundens lojalitet gentemot ett företag. Kundlojalitet kommer inte
bara att uppmuntra kunderna att göra upprepade köp, utan får dem också att
spendera mycket pengar på företagets produkter eller tjänster i det långa loppet.
En grund för lojaliteten är att företaget har kundens förtroende (Reichheld &
21

Schefter, 2000). Då kunden binder sig till ett företag kan det upplevas som ett
resultat av förtroende. Ifall företaget lyckas förbättra den upplevda kvalitén hos
kunden, blir kunden i många fall trogen, nöjd och lönsam. I samband med detta
växer kundkretsen men ifall kundkretsen däremot börjar minska bör företaget
fundera på orsakerna bakom detta och hur problemet kan lösas (Kotler, 1999). Det
är inte alltid en garanti för kundlojalitet om kunden är tillfredsställd. Lägre priser,
produkter eller möjligheter kan leda till att en kund byter leverantör. Variation kan
också vara ett skäl till att kunden byter leverantör, exempelvis för att pröva något
nytt (Grönroos 2002).
Numera betraktas varumärkeslojalitet som en av de mest värdefulla tillgångarna i
alla företag. Lojalitet kan indelas i beteendelojalitet och attitydlojalitet (Zentes m.
fl. 2007). Beteendelojalitet är kopplat till kundens köpbeteende, företag använder
sig av detta för att mäta antalet återkommande kunder. Företag mäter även hur
mycket pengar som används på någon särskild produkt eller produktkategori
(Zentes m. fl. 2007). Attitydlojalitet innebär kundens inställning i en känslomässig
väg till en produkt. Kundundersökningar kan mäta attitydlojaliteten (Zentes m. fl.
2007). Attitydlojalitet innebär att en kund väljer att vara lojal på grund av en
positiv varumärkesinställning (ett varumärke uppfyller de viktigaste funktionella
och / eller känslomässiga behoven eller kunden har en känslomässig anknytning
till varumärket). Både beteendelojalitet och attitydlojalitet måste vara närvarande
hos kunden för att kunden skall känna en stark lojalitet gentemot företaget (Zentes
m. fl. 2007). Det är viktigt att företag vet hur de ska skaffa nya kunder och hur de
ska behålla sina kunder. Relationshantering spelar en väsentlig roll i företagets
uppgifter och i verksamheten (Kotler, 1999).
3.1.3 Vikten av sociala medier
Den stora tekniska utvecklingen som skett under de senaste åren har förändrat
konsumenternas förväntningar och sättet hur företag fungerar (Gupta, 2018). Då
allt mer digitaliseras måste företagen utveckla digitala strategier och utveckla sina
affärsmodeller för att leverera det som efterfrågas (Gupta, 2018). Det är viktigt för
företagen att utvecklas och känna till nya digitala plattformar och enheter för att
möta dagens konsumenters tekniska krav och förväntningar. Om företag inte
22

ändrar sina affärsmodeller och affärsperspektiv för att följa med tekniska
förändringar och en konsumentkultur som ständigt utvecklas, kommer de att
förlora i konkurrensen (Gupta, 2018).
Den snabba ökningen och påverkan av sociala medier har främjat nya typer av
kommunikation och informationsutbyte mellan medlemmar av olika sociala
grupper. Det är en självklarhet i dagens samhälle för företagen att ha med sociala
medier som en del av planen kring sin marknadsföring. Eftersom konsumenter
tillbringar mer och mer av sin tid uppkopplade och framför allt på mobilen, är det
särskilt viktigt att det finns en klar och konsekvent plan kring företagens
marknadsföring på sociala medier. För dagens ungdomar har sociala medier blivit
en viktig källa till information och svar. De litar inte nödvändigtvis på råd från
hemsidor av olika företag, därmed förlorar nyheterna snabbt förtroende för
människor i alla åldrar. Människor litar hellre på bekanta och inflytelserika
personer eftersom vem som helst nuförtiden kan påstå sig ha rätt. YouTube och
Instagram är fyllda av inflytelserika personer som svarar på människors frågor
eller visar exempelvis vad de äter på en dag.
Bloggar är en del av de sociala medierna (Lalor, Madden, McKenzie & Wall,
2011) och var redan för 10 år sedan en av de snabbast växande webbsidorna på
internet (Lynch, 2010). I dagens samhälle är det fortfarande populära. En annan
kanal som blivit allt populärare är Youtube där det är vanligt att influencers har
egna kanaler. Människor använder sociala nätverk som en plats där de utbyter
idéer och delar information. Det kan ses som ett virtuellt samhälle som attraherar
många människors uppmärksamhet. Dessutom spenderar människor mycket tid på
sociala medier för att ansluta sig till resten av världen. Särskilt ungdomar
påverkas av sociala nätverk. Människor kan ansluta sig till andra och hoppas på
att få ett socialt godkännande (Goodyear & Armour, 2018).
Dessa trender påverkar i hög grad affärsmiljön och företagens rykte. Sociala
medier blir följaktligen ytterligare en marknadsföringskanal och företagen kan
använda det som en potentiell kanal för att nå sina kunder. Sociala medier gör det
möjligt för företagen att kommunicera direkt med sina kunder, därför är det
särskilt viktigt att lära sig om kunders värderingar och problem som de bryr sig
om. Detta skapar tillit och ett starkare varumärke (Fisher, D. 2019).

23

3.1.4 Hur inflytande och förebilder påverkar konsumenter
En förebild är någon som andra individer strävar efter att bli lika, antingen i nuet
eller i framtiden, exempelvis kända personer (Fraser & Brown, 2002). Dessa
kändisar kan vara exempelvis internationella stjärnor, kända bloggare eller
författare. Många som ser upp till eller följer sina förebilder följer även med vad
de äter. Det är vanligt att kändisar presenterar sina måltider och diskuterar sina
kostval i media. Massmedias tillväxt och inflytande har ökat exponeringen av
kändisar till en bredare publik och har lett till flera följare (Fraser & Brown,
2002). Kändisar har ett stort socialt inflytande och har fått en stark status genom
åren. Kändisar kan åtminstone indirekt påverka alla delar av samhället, därmed
kan kändisar påverka hälsorelaterat beteende.
Det är vanligt att många människor vill imitera sina förebilder för att vara som
dem (Fraser & Brown, 2002). Människor som ser upp till sina förebilder bygger
upp sina attityder, värderingar och beteenden enligt sina förebilder (Fraser &
Brown, 2002). Marknadsförare upptäckte för flera år sedan att människors livsstil
påverkas av kändisar och att produkterna säljer bra när de godkänns av en populär
kändis (Wohlfeil, 2018). Sammanfattningsvis är kändisar eller s.k. hälsogurun
ofta förebilder för unga vuxna. Många vill identifiera sig med sina förebilder
eftersom de medför egenskaper som många konsumenter vill efterlikna.
3.2 Köpbeteende och köpprocesser
Det finns olika processer involverade i köpbeteendet. Olika faktorer påverkar
köpbeteendet, dessa faktorer är kulturella, sociala, personliga och psykologiska.
Till de psykologiska faktorerna hör bland annat åsikter, attityder, värderingar och
motivation. Motivation gör att konsumenten är färdig att agera, motivationen
varierar från person till person (Maslow 1943). I följande kapitel behandlas dessa
faktorer och tar i beaktan hur dessa faktorer påverkar människors köpbeteende
gällande livsmedel, framför allt hälsosamma livsmedel och supermat.

24

3.2.1 Behov och nytta
Behovet uppstår då skillnaden mellan det önskade tillståndet och det faktiska
tillståndet har blivit märkbart. Det behöver nödvändigtvis inte leda till ett köp
(Kumra, 2007). Det som påverkar uppkomsten av behovet är framför allt tidigare
erfarenheter, kultur och konsumentens ekonomiska läge. Konsumenten värderar
hur den nya produkten skulle tillfredsställa behovet som i sin tur bestämmer det
önskade tillståndet. Ifall kunden är missnöjd med de nuvarande produkterna kan
det ge upphov till ett behov men det är reklamen och markandsföringen som kan
få konsumenten att känna så.
Köpprocessen kan indelas i fem faser, dessa faser sker innan, under och efter
kundens inköp. Behovet är en del av den första fasen, behov och vilja styr långt
människans köpbeteende (Maslow 1943). Den biologisk-fysiska aspekten står för
behovet medan den psykisk-sociala aspekten står för viljan. Med andra ord äter
folk för att leva men vissa gör även motsatsen, enligt Henriksson (2014). Det kan
anses vara svårt att känna igen skillnaden på behoven och viljan, men så länge
produkten inte är fördelaktig är den inte tilltalande. Människan skapar själv sina
behov och känner därmed inte alltid igen bakgrunden till dessa val. Produkter som
anskaffas utan större reflektion över nyttan, kan klassas som produkter som kräver
ett lågt engagemang. Till exempel kan vardagliga livsmedel placeras i denna
kategori. Människan lägger inte ner lika mycket energi på att tänka då hen handlar
dem. Därmed baseras de vardagliga valen i stor utsträckning på tidigare
erfarenheter och vanor som upprepas ständigt. På samma sätt fästs större vikt vid
anskaffningar som är mer värdefulla eller som medför osäkerhet eller större risker.
Anskaffningar som tidigare inte gett den nytta man varit ute efter kan också
placeras i denna kategori. Inom samma kategori kan därmed produkter placeras
som kan medföra ånger i ett senare skede. Dessa produkter kräver ett högt
engagemang. Det är inte alltid lätt att dra en klar linje var gränsen mellan
produkterna i respektive kategorier går. Skillnaden är oftast subjektiv och kan
variera beroende på situation. Alla produkter och tjänster ger emellertid alltid
nytta oavsett vilken kategori de tillhör (Palmatier & Kumar, 2018).
Viljan att betala ett visst pris för produkten hör ihop med hur kunden uppfattar
kvalitén av produkten eller tjänsten. Förhållandet mellan dessa kan beskrivas som
25

värde för pengarna (Zeithaml 1988). Tidigare har värde och kvalitet påståtts ha ett
samband. Zeithaml menar att värdet är mer individuellt och personligt än kvalitén.
Enligt Grey Benefit-modellen, skapad av Feigin och Young (1975), finns det
många nivåer av psykologisk lönsamhet för kunden att välja en viss produkt. I sin
studie använder de hårspray som exempel. På den enklaste nivån finns
produktattributet, t.ex. håret är stadigt och produkten gör det mjukt. Därefter
kommer det funktionella attributet, hårsprayet gör håret enklare att hantera. Det
högre attributet medför en praktisk fördel eftersom personen inte behöver ägna så
mycket tid åt håret. Slutligen finns det en känslomässig nivå som högst attribut.
Tid sparas på grund av hårsprayet, som gör att personen har mer tid att göra andra
saker. Inköpsmotiven för en produkt kan vara något av dessa attribut men den
högsta nivån på emotionell lönsamhet kan vara avgörande, beroende på det
personliga värde som personen ser i det (Zeithaml, 1988).
Genom att förstå kunderna bättre kan företag att förstärka sitt varumärke. I boken
Fundamentals of Selling (2013) av Charles Futrell, nämner han följande tre
orsaker till att det är viktigt att förstå nyttan bakom kunders köp:
1. Kunden köper alltid nyttan, inte fördelarna eller funktionerna.
2. Genom att presentera produktens nytta för kunden kan kunden lättare
förstå varför produkten är tillfredsställande för hen.
3. Genom att presentera nyttan kan försäljningen ökas.

Om kunden köper en produkt eller tjänst på grund av dess nytta och då kunden
förstår vad nyttan är samt tillämpar denna kunskap, kan företagen alltid vara
kundorienterade. Detta kan ge en konkurrensfördel och göra det möjligt för dem
att uppnå bättre resultat, oavsett vad de säljer. Om de kan presentera fördelarna
för sina kunder, är dessa mer benägna att köpa produkten. Det är med andra ord
inte tillräckligt att de kan presentera produktens fördelar, utan samtidigt måste de
kunna presentera de fördelar som gör att de potentiella kunderna vill köpa
produkten av dem och inte konkurrenten (Henriksson, 2014).

26

Att förstå nyttan kan också ge ett bättre perspektiv för att förstå vad
kundorientering innebär och hur den skiljer sig från produktorientering. På samma
sätt kan människan få en bättre förståelse för vad mervärde innebär och samtidigt
hitta ett nytt perspektiv för ett varumärke. Sammanfattningsvis kan konstateras att
nyttan är den ultimata anledningen till att konsumenter köper produkter och
tjänster. Nyttan kan definieras som något som allmänt har en positiv effekt på
konsumenternas vardag (Henriksson, 2014).
3.2.2 Värden och motivation
Det finns många faktorer som inverkar på våra matval. För vissa människor är
smaken på maten det mest avgörande, för andra är de ekonomiska faktorerna
viktigare. Men bakom många val står värderingar, värderingar är de abstrakta
riktlinjerna i människors liv som påverkar vad människor tror på eller gör i olika
situationer. I den mänskliga motivationen påverkar värderingar attityder och
handlingar (Bråkenhielm m.fl 1989). Psykologisk forskning tyder på ett antal
starka kopplingar mellan värderingar och mat. Människor som har större s.k.
universella värden, vilket betyder att de är särskilt måna om människors och
miljöns välbefinnande, tenderar att:
1. göra mer hållbara matval, till exempel vara vegetarianer eller äta mindre kött.
De väljer även framför allt ekologisk mat, rättvisemärkt mat och mat från fritt
gående djur (De Boer, 2007).
2. visa större uppskattning för hälsa och kvalitet (Duncan, 2009).
3. tänka på ursprungslandet och bojkottar opålitliga återförsäljare, undvika
överflödiga förpackningar och överväga om förpackningen kan återvinnas (Shaw,
2005).
Värden som förknippas med oro för människor och miljön är också kopplade till
en hel del andra attityder och beteenden som indirekt påverkar de val människor
gör kring mat. Dessa värden gör människor till exempel mer benägna att stödja
frågor om mänskliga rättigheter, samarbeta snarare än att konkurrera med andra
27

och visa mindre ras och könsfördomar. De gör människor också mer oroade över
de konsekvenser deras åtgärder har för miljön, för samtida och kommande
generationer, och de motiverar människor att göra mer för att donera och frivilligt
föra välgörenhetsorganisationer och kampanjer. En grundläggande kunskap om
mänskliga värden är avgörande för att förstå nyttan hos kunden. Utgångspunkten
är att värderingar som människan har antagit styr människans beteende och mål.
Värden är direkt kopplade till dessa fördelar. Enligt psykologen Rokeach har alla
människor värden som styr beteendet, dessa värden skapar ett värdesystem. Alla
har ett eget värdesystem och det kan förändras beroende på erfarenheter och
situationer (Henriksson, 2014). Människors värden kan delas upp i två kategorier:
terminala värden och instrumentella värden, de kan vara personliga eller sociala.
Människor kan åstadkomma de terminala värdena genom att följa de
instrumentella värdena, det vill säga genom att leva på ett sätt som också andra
anser är ett bra (Gunnarsson & Oscarsson, 2015). Instrumentella värden kan delas
upp i två kategorier, kunskapsvärden och moraliska värden. Om människan inte
följer ett moraliskt värde kan hen som resultat få dåligt samvete. När hen upplever
skam, beror det på brist på kunskapsvärde (Gunnarsson & Oscarsson, 2015).
3.2.3 Social och ekonomisk inverkan
Matvalen kan även påverka en människas identitet. O’Doherty Jensen (2008)
hävdar att likheter och olikheter kan urskiljas genom att jämföra olika vanor
mellan enskilda människor eller grupper. Vanor bildar människans eller gruppens
identitet. Människor kan även variera sin identitet beroende på sociala
sammanhang. Dessa sammanhang kan vara familjen, en särskild grupp av vänner,
generationer eller andra grupper. O’Doherty Jensen påpekar att dagens människor
fäster större vikt vid skapandet av sin identitet och dess olika möjligheter.
Orsaken bakom detta är att människorna har fler valmöjligheter och fler
utgångspunkter än förr i tiden. Här spelar kostvanor en stor roll, utbudet av
livsmedel är ännu större. Dessa kost- och dryckesvanor berättar mycket om
identiteten och personligheten (O’Doherty Jensen, 2008).
Människans socioekonomiska tillstånd har en betydande inverkan på kostintaget,
det kans ses i de högre socioekonomiska grupperna som generellt konsumerar mer
hälsosamma produkter, exempelvis frukt och grönsaker och mindre ohälsosamma
28

produkter, exempelvis sockerarter och fetter (De Irala-Estevez, Groth, Johansson
m.fl., 2000). Vanliga förklaringar till dessa ojämlikheter är skillnader i
ekonomiska resurser (Darmon & Drewnowski, 2005) inte samma tillgångar till
hälsosam mat eller kunskap om hälsosam mat (Turrell & Kavanagh, 2006).
Faktum är att dessa faktorer bidrar till förklaringen av ojämlikhet i kostintag men
kan inte helt och hållet förklara bakgrunden till det hälsosamma intaget. En
ytterligare men långt mindre nämnd mekanism är den sociala skillnaden, där de i
en högre socioekonomisk position antar kostmönster där de kan skilja sig från
lägre socioekonomiska grupper. På grund av ett högre ekonomiskt välstånd och
kapital har allt fler människor råd med lyxiga varor och materiella förhållandena
har blivit mindre viktiga som en avgörande faktor för livsstil.
Även om det inte finns några officiella riktlinjer gällande vad som kan klassas
som supermat, gäller det vanligtvis livsmedelsprodukter som innehåller stora
mängder av särskilda näringsämnen (t.ex. antioxidanter, vitaminer, mineraler)
som nyligen marknadsförts till en bredare allmänhet i västländer (exempelvis
dinkel, quinoa, gojibär). Med tanke på att de vetenskapliga bevisen är
otillräckliga, finns det inga bevis för att supermaten är hälsosammare än
motsvarande alternativ. Det måste vara uppfattningen om de hälsosamma
fördelarna som kan ha utlöst populariteten. Samtidigt kan de höga priserna ha
stärkt exklusiviteten hos de upplevda superhälsosamma produkterna. Detta
indikerar på att konsumtionen av supermat är särskilt beroende av social status.
I en studie utförd av Hollänska forskare år 2014, undersöktes ifall sociala
skillnader och socioekonomiska ojämlikheter bidrar till skillnader i kosten,
närmare sagt konsumeringen av supermat. Data samlades in från deltagare i den
nederländska befolkningsbaserade GLOBE-studien, en kohortstudie om
socioekonomiska ojämlikheter inom hälsa i Nederländerna. Deltagarna frågades
hur många gånger i veckan i genomsnitt de åt supermat under den senaste
månaden. I undersökningen användes produkter gjorda på dinkel, quinoa, gojibär,
chiafrön och vetegräs som exempel eftersom de är lätt tillgängliga i
Nederländerna. Undersökningen kom fram till att användandet av supermat är
mycket mer vanligt bland högre socioekonomiska grupper. Kulturellt deltagande
var starkt förknippat med konsumtionen av all supermat, även då hänsyn till
utbildning och inkomst togs. Sambandet mellan utbildning, inkomst och
29

konsumtionen av supermat var stark. Utbildningsnivån kunde starkare förknippas
med konsumtionen av supermat, dock var sambandet mindre starkt än för det
kulturella deltagandet (Groeninger m. fl., 2017).
Flera studier har undersökt sambandet mellan utbildning eller yrke och
konsumtionen av hälsosamma livsmedel. Dessa socioekonomiska faktorer tas
också ofta i beaktan då sambandet mellan matvanor och hälsa studeras. Däremot
har färre studier tagit i beaktan den ekonomiska situationen som kan ha en större
inverkan på vad personen äter än vad utbildningen eller yrket har. Detta har en
stor betydelse eftersom den ekonomiska situationen kan vara en nyckelfaktor som
sätter grunden för personens hälsosamma matvanor och samtidigt förebyggandet
av sjukdomar. För övrigt, om den ekonomiska situationen delvis utgör grunden
för fetmaepidemin är det dessutom viktigt att ta i beaktan att genom att hålla
överkomliga priser och tillgång till hälsosam mat på en rimlig prisnivå för alla
socioekonomiska grupper kan det främja hälsan för flera människor och öka
välmåendet (Watson & Preedy, 2009).
3.2.4 Identitet
Människan går genom sitt liv genom olika identitetszoner. Identiteten formas och
byggs småningom samt påverkas av olika faktorer. Förr eller senare i något skede
av livet hittar de flesta i alla fall sig själv och sin identitet. Människors identitet
kan även påverka bland annat deras matvanor. Stjerna (2007) behandlar detta i sin
doktorsavhandling Föreställningar om mat och ätande. Hon menar att människor
hela tiden pendlar mellan ytterligheterna vad de optimalt sett borde äta och vad de
faktiskt äter. I undersökningen nämner hon några motsatsbegrepp, så kallade
spänningsfält. Spänningsfälten kan bli förvirrande om en person som exempelvis
är väldigt strikt någon gång vill njuta av en god dessert. I det här fallet krockar
identitetszonen disciplin med dess motsats njutning vilket medför att det kan
upplevas som svårt att kombinera dessa två ytterligheter. Ändå är det balans
mellan de här motpolerna som är eftersträvansvärt och Stjerna (2007) menar att
kroppen och psyket måste samarbeta för att nå denna balans. Kroppsligt och
mentalt välbefinnande uppnås inte genom att äta optimalt nyttigt. Denna balans
mellan kropp och själ är mer tillåtande på så vis att människan inte ständigt
30

behöver äta rätt. Det är tillåtet att göra undantag. Att njuta av mat är en del av
välbefinnandet.
Identitet kan ses som ett begrepp mellan psykologi och sociologi (Hammarén &
Johansson, 2009). Livsstil och social tillhörighet kopplas ofta ihop med
konsumtionsbeteendet. Då människor handlar produkter eller tjänster berättar det
ofta om deras konsumtionsvanor. Dessa vanor berättar om människors livsstil och
sociala tillhörighet.
Olika dieter skapar konsumtionsmönster i samband med att specifika inköp görs
för att följa den önskade kosten. Många dieter lovar hälsoeffekter, människor tror
på dessa påståenden och känner att genom att följa denna diet uppfylls någon
formr av behov, exempelvis viktnedgång eller bättre hälsa.
3.2.5 Beslutsprocesser
Köpbeslutsprocessen är den beslutsprocess som konsumenterna använder när det
gäller marknadstransaktioner före, under och efter köpet av en vara eller tjänst
(Khan, 2007).
Khan indelar beslutsprocessen i följande steg:
1. Problem eller igenkännandet av behovet
Köpprocessen börjar med ett behov. Konsumenterna identifierar skillnaden
mellan det nuvarande tillståndet och det önskade tillståndet. Ett behov uppstår av
interna eller externa stimuli. Interna stimuli inkluderar personliga behov såsom
hunger, törst osv. Reklam och omdömen är yttre stimuli som också kan framkalla
behov.
2. Informationssökning
I det andra skedet försöker kunden samla så mycket information som möjligt
beroende på hur starkt behovet är. Ifall behovet är väldigt starkt kan kunden hoppa
över detta skede. Informationssökning indelas i intern och extern sökning.
31

Internsökning avser då kunden tänker på personliga, tidigare erfarenheter med
produkten. Extern sökning innebär att kunden försöker söka information från
personliga källor, exempelvis familj, vänner osv. Kommersiella källor är reklam
och försäljare, tidningar, tv med mera.
3. Värderingsfasen
I det här skedet utvärderar kunden alla tillgängliga alternativ på marknaden. Den
viktiga faktorn i detta skede är graden av engagemang som kunden har gällande
produkten. Konsumenten flyttar till nästa steg när värdet av alla alternativ har
bedömts.
4. Köpfasen
Det faktiska köpet av produkten eller tjänsten sker i detta skede. Här kommer
troligtvis kunden att välja den produkten som hamnat högst på värderingslistan. I
detta skede kan både attityden och oväntade händelser påverka kunden.
5. Utvärdering eller efterköpsbeteende
I det här skedet analyserar konsumenten huruvida produkten var användbar för
hen eller inte och ifall produkten uppfyllde behovet. Ifall konsumenten är nöjd,
kommer konsumenten att bli en lojal kund av varumärket. Marknadsförarens mål
är att se till att köparen känner sig positiv efter ett köp (Khan, 2007).
3.2.6 Marknadens och preferensernas utveckling
Numera är exotiska livsmedel en stor del av produktsortimentet i flera stora
butiker eller kedjor. Marknaden för nya och funktionella livsmedelsprodukter har
ökat avsevärt under det senaste decenniet. Tidigare forskning har visat att
konsumenter i Centraleuropa och Nordeuropa är mer intresserade av
hälsofrämjande livsmedel än konsumenter i Medelhavsländerna. De viktigaste
länderna på hälsolivsmedelsmarknaden är Tyskland, Frankrike, Storbritannien och
Nederländerna (Diplock m.fl., 1999). Värdet på den globala marknaden för
32

hälsofrämjande livsmedel var 168 miljarder dollar år 2013, värdet förväntas stiga
till mer än 300 miljarder dollar under 2020. Som ett resultat har flera
livsmedelsföretag investerat i utvecklingen av nya hälsofrämjande produkter för
denna växande marknad (Santeramo m.fl. 2018).
Kaur och Singh (2017) identifierar fyra kategorier som påverkar
konsumentbeteendet vid köp av hälsofrämjande livsmedel: Personliga faktorer,
psykologiska faktorer, kulturella och sociala faktorer samt faktorer som rör den
hälsofrämjande produkten (Kaur & Singh 2017). Sociodemografiska faktorer som
hög inkomst och hög utbildning är positivt förknippade med konsumenternas
preferenser för hälsofrämjande livsmedel och köpbeslut (Kaur & Singh 2017).
Resultaten varierade emellertid beroende på konsumentens ålder och kön.
De viktigaste psykologiska faktorerna gällande konsumtionen av hälsofrämjande
livsmedel är den generella motivationen för hälsa. Konsumenternas uppfattning
om livsmedlets nyttighet påverkas av dess typ, råvaror, ursprung, när produkten
producerats, hållbarhet, förpackning och mängden tillsatser (Bech-Larsen &
Grunert 2003). Dessutom påverkar kulturella värderingar som traditioner och
matvanor inköp av funktionella livsmedel. Konsumtionen av hälsofrämjande
livsmedel skapar ofta en bild av social status och är mer utbredd bland högre
socioekonomiska grupper (Groeninger m.fl. 2017). Nya livsmedelsprodukter
lanseras kontinuerligt och konsumenterna har därför fler produkter och alternativ
att välja mellan.

33

3.3 Avslutande modell och diskussion

Argument
Vem

Pris

Budskap

Image

Checklista för
lyckad
marknadsföri
ng

Nivå

Kanal

Layout

Känslor

Modellen ovan summerar de faktorer som är väsentliga att tänka på då en produkt
marknadsförs eller en kampanj lanseras, i detta fall produkter inom kategorin
supermat. En lyckad marknadsföring kan tilltala nya kunder, bygga en bättre
varumärkespositionering och därigenom ge företaget ett omedelbart uppsving.
Syftet med enkätundersökningen var att ta fram de faktorer som gör att man kan
rikta innehållet specifikt till målgrupper för supermat. Resultaten kunde användas
av företag då de planerar sin marknadsföring.
Marknadskommunikationsmeddelanden kan vara av olika slag. I modellen ovan
representeras dessa av pris, budskap, vem, känslor, nivå, image, kanal, layout och
argument. De tre mest fundamentala faktorerna är som dessa baserar sig på är:
•

Medium (vilka kanaler används för att nå konsumenterna)

•

Meddelande (vad vill kommuniceras till konsumenterna)

•

Målgrupp (vem är målgruppen)

Argument
All text strävar efter att göra skillnad och är avsedda att väcka tankar och känslor
hos läsaren. Argument i texten innebär sätt att övertala kunden. Det övertygar en
34

kund med hjälp av ett meddelande genom att vädja till förnuft och förlita sig på
bevis (Tellis, 2004). Reklam är förmodligen det mest effektiva sättet att påverka
köpbeteendet hos kunder. Med hjälp av argument försöker företag skapa
tillförlitlighet hos kunden. Ofta fattas köpbeslut på grundval av känslor.
Motsatsen till känslomässigt inflytande är rent resonemang, vilket ofta hjälper till
att motivera ett köpbeslut. Därför kan faktiska resonemang inte förbises helt i
reklam (Tellis, 2004). Den mest effektiva reklamen baserar sig på tydlig
information och effektiv argumentation. Genom att bevisa att särskilda livsmedel
har speciella hälsofördelar, mer än vanliga frukter, grönsaker eller nötter, kan
marknadsföraren övertyga konsumenten att köpa en produkt. Nya, trendiga
hälsopåståenden säljer ofta.
Budskap
Då företag planerar det budskap de vill kommunicera åt konsumenten är det
viktigt att tänka på vad budskapet i reklamen eller kampanjen skall uppnå. Vissa
reklamer är utformade för att introducera ett nytt företag eller produkt. Andra
reklamer är avsedda att öka försäljningen eller medvetenheten om företaget. Rätt
budskap kan skapa medvetenhet. Det kan positionera produkter och tjänster,
identifiera nya kunder, uppmuntra kunder att handla och uppmuntra kunden att
återvända.
Image
Ger reklamen en önskvärd bild av företaget? Genom att utveckla en företagsimage
genom reklam gör det möjligt för företag att utveckla varumärkesmedvetenhet
bland konsumenter. Syftet med reklam är att främja företagets namn, skapa
varumärkesmedvetenhet och bygga upp organisationens rykte. Företagets image
kan påverkas av förändringar. Eftersom ett rykte kan förändras på grund av goda
eller dåliga omständigheter, eller genom att nya och innovativa idéer skapas,
förändras också företags image. Exempel på dåliga omständigheter är ifall ett
företag skulle sälja produkter som är tillverkade eller odlade under dåliga
förhållanden. När dessa förändringar äger rum spelar reklam en viktig roll för att
bygga och förstärka företagets image och rykte. Konsumenterna är mer benägna
35

att göra affärer med en organisation som de litar på, detta förtroende baserar sig
på varumärkesmedvetenhet och en väl etablerad positiv bild av företaget. Då
människor handlar supermat är det ofta viktigt att produkterna är ekologiska och
rättvisemärkta. Därmed är det viktigt att produkterna är etiska och stöder
företagets image.
Kanal
En reklamkanal är ett medium som används av ett företag för att marknadsföra
sina produkter och informera kunderna om företaget eller deras produkter och
tjänster. Antalet reklamkanaler har vuxit mycket tack vare internet och
konkurrensen bland de traditionella och nya kanalerna har blivit allt större. De nya
digitala marknadsföringskanalerna är exempelvis sökmarknadsföring (SEM),
sökmotoroptimering (SEO) och annonsering via sociala medier.
De flesta människor i dag tillbringar den största delen av sin tid online. Digital
marknadsföring är relativt enkelt och billigt att använda. De flesta sidor online är
gratis att använda, och betalda metoder kan ge stor exponering för en liten budget.
Därmed är det viktigt att företag känner till dessa kanaler och är färdiga att
anpassa sig till den digitala utvecklingen. Sociala medier, kända och inflytelserika
personer har påverkat intresset för supermat, ett bra sätt att marknadsföra sina
produkter är därmed med hjälp av kända inflytelserika personer i Finland.
Känslor
Välkonstruerade berättelser förmedlar känslor från reklamen till konsumenten. I
början av köpprocessen spelar känslor en nyckelroll för att locka konsumenternas
uppmärksamhet när de inte möjligtvis aktivt tänker på produkterna. Människor är
mer benägna att köpa om de utsätts för ett tilltalande meddelande som väcker
önskvärda känslor hos dem (Hansen, F. 2007).
En fråga som varumärkesansvariga bör överväga är om konsumenten behöver
påverkas på en känslomässig nivå. För vissa produkter och tjänster behövs det
nödvändigtvis inte, det räcker att konsumenterna informeras om produktens
funktionella fördelar, i detta fall hälsofrämjande egenskaper.

36

Layout
Layout kan definieras som arrangemanget av de olika reklamelementen, såsom
illustration, textmaterial, produkt och namn på företaget. En bra reklam är en
kombination av både text och konst. Målet med en layout är att få människor att
läsa och förstå reklamens meddelande. Medan digital reklam växer och blir fokus
för många företag, har tryckta annonser i tidskrifter och tidningar fortfarande
förmågan att engagera en publik på ett effektivt sätt och effektivt kommunicera ett
meddelande. Särskilt äldre människor föredrar ofta traditionell, tryckt reklam.
De flesta annonser och affischer innehåller ett eller flera av följande element, var
och en har sina egna psykologiska betydelser: Rubrik, underrubrik, illustration,
text, produktens namn, varumärke eller karaktär, ornament och företagets namn
(Gill, L. E., 1954).
Att berätta historier genom bilder är förmodligen den äldsta metoden som använts
för att väcka tankar och kommunicera. Bilder kan ses som ett universellt språk.
Forskare tror att den tidiga människan kunde förstå betydelsen av bilder långt
innan skriftliga symboler uppfanns. Bilder förmedlar idéer fyra till fem gånger
snabbare än ord, förutsatt naturligtvis att bilden är rimligt självförklarande.
Syftet med layouttekniken är att säkerställa enkelhet och tydlighet inom
reklamens design, oberoende vilket medium som valts (Gill, L. E., 1954).
Nivå
Det är viktigt att kommunikationen sker på rätt nivå med konsumenten. Om
företag inte kan övertyga dem om deras produkt eller tjänst kommer
konsumenterna helt enkelt att gå vidare till de andra tillgängliga alternativen.
Kommunikation sker på olika nivåer, dessa är annonser, e-post, sociala medier
som Facebook och Instagram. Olika målgrupper kan kräva olika nivåer och
kanaler av kommunikation. Exempelvis föredrar fortfarande den äldre
generationen service per telefon eller av ett biträde i butiken. De yngre
generationerna föredrar däremot ofta andra kanaler såsom e-post eller
kommunikation via sociala medier. Företag som säljer supermat bör ta detta i

37

beaktan, det är bra att ha kompetent personal på plats i butiken som kan informera
om produkternas fördelar.
Pris
Prissättningen är viktig eftersom den definierar värdet på en produkt och bidrar till
hur kunderna uppfattar en produkt eller en tjänst. Beroende på produktens
priselasticitet påverkar det ofta också efterfrågan och försäljningen. Pris kan också
ses som en av de fyra P:na som på svenska innebär produkt, pris, plats och
påverkan. Genom att undersöka marknaden och konkurrenternas priser kan
företag göra sin produkt eller tjänst mer konkurrenskraftig.
Vem
En målgrupp är den specifika grupp som vill nås med meddelandet i
marknadsföringen. De är de människor som med störst sannolikhet köper
produkterna eller tjänsterna, och de förenas av vissa vanliga egenskaper, som
exempelvis demografi och beteende (Ang, L. 2014).
3.4 Kapitelsammandrag
Företag kommunicerar med sina konsumenter genom reklam, meningen med
reklamen är att skapa behov eller önskningar hos konsumenten. Bland
marknadsföringens viktigaste uppgifter hör att skapa ett nytt idealt tillstånd för
konsumenten. Marknadsföringen informerar och påminner även om nya produkter
eller dess fördelar.
Idag finns det mer marknadsföringskanaler att välja mellan än någonsin tidigare,
särskilt den digitala marknadsföringen har utvecklats snabbt och blivit populär.
Det viktigt att kunna använda sig av rätt kanaler för rätt målgrupp. Konsumenter
tillbringar allt mer tid uppkopplade, därför är det särskilt viktigt att det finns en
plan kring företagens marknadsföring på sociala medier. Människor utbyter idéer
och delar information genom sociala nätverk och de förväntar sig att de även kan
kommunicera med företag via sociala medier.

38

I och med att människor blivir mer hälsomedvetna säljer trendiga hälsopåståenden
i många fall bra och försäljningen av hälsosamma livmedel fortsätter att växa.
Supermatens återförsäljare konkurrerar med varandra främst genom reklam och
varumärke. Dock baseras de vardagliga valen i stor utsträckning på tidigare
erfarenheter och vanor som upprepas kontinuerligt.
Att skapa ett förtroende mellan företaget och kunden är viktigt, det byggs genom
integritet och kompetens. Ifall det inte finns förtroende köper inte kunderna. En
grund för lojaliteten är förtroendet, varumärkeslojalitet betraktas nuförtiden som
en av de mest värdefulla tillgångarna i alla företag.
Det socioekonomiska tillståndet har en betydande inverkan på människors
kostintag. Köp av hälsofrämjande livsmedel påverkas av följande faktorer:
Personliga faktorer, psykologiska faktorer, kulturella och sociala faktorer samt
faktorer som rör den hälsofrämjande produkten.

39

4 METOD
Som forskningsmetod i denna avhandling valdes kvantitativ forskning.
Kvantitativ forskning används för att kvantifiera problemet genom att generera
numeriska data eller data som kan omvandlas till användbar statistik.
Orsaken varför kvantitativ forskning valdes var att kvantitativ forskning används
för att kvantifiera beteenden, åsikter, attityder och andra variabler och göra
generaliseringar från en större grupp, vilket var undersökningens mening i detta
fall.
4.1 Enkätundersökningar och kvantitativ forskning
Kvantitativ forskning är ett brett område med olika vetenskapliga metoder och det
används ofta bland annat inom psykologi, ekonomi, demografi, sociologi och
marknadsföring. Kvantitativ forskning gör att undersökningens objekt kan tolkas
och beskrivas statistiskt med siffror. En undersökning är ett
datainsamlingsverktyg som används för att samla information om individer
(Given, 2008). Kvantitativa data är all data som är i numerisk form såsom
exempelvis statistik och procenttal. Det används för att kvantifiera attityder,
åsikter, beteenden och andra definierade variabler och generalisera resultat från en
större urvalspopulation (Balnaves & Caputi, 2001). En undersökning kan fokusera
på faktainformation om individer, eller den kan sträva efter att få synpunkter från
undersökningens deltagare (Finkel m.fl. 2015). Enkätundersökningar är ett av de
mest använda forskningsverktygen eftersom de kan användas för att samla in data
och beskriva naturligt förekommande fenomen som finns i den verkliga världen.
De erbjuder forskare ett sätt att samla in mycket information på ett relativt snabbt
och enkelt sätt. Ett stort antal svar kan erhållas ganska snabbt, vilket gör det
möjligt för forskare att arbeta med mycket data (Finkel m.fl., 2015).
Enkätundersökningar kan vara i pappersform och skickas till deltagarna, levereras
i elektroniskt format via e-post eller ett internetbaserat program som exempelvis
Survey Monkey, eller en kombination av båda, vilket ger deltagaren möjlighet att
välja vilken metod som föredras (Ponto, 2015).

40

Undersökningar kan användas för att undersöka egenskaper, beteenden eller
åsikter hos en grupp människor. Dessa forskningsverktyg kan användas för att
ställa frågor om demografisk information om egenskaper som kön, religion,
etnicitet och inkomst. De kan också samla in information om upplevelser, åsikter
och till och med hypotetiska scenarier. Till exempel kan forskare presentera ett
möjligt scenario till deltagarna och sedan fråga dem hur de skulle reagera i den
situationen (Cesare m.fl. 2018).
4.2 Val av metod
Generellt representeras kvantitativ forskning av enkäter medan kvalitativ
forskning representeras av observationer och intervjuer (Creswell, 2013). Termen
observationsforskning används för att hänvisa till flera olika typer av ickeexperimentella studier där beteende observeras och registreras, exempelvis spelas
in. I exempelvis naturalistisk observation kontrolleras inte situationen. Även om
observationer är bra verktyg finns det nackdelar med metoden. Observationer är i
många fall mer tidskrävande och dyrare att utföra än enkäter. Observationer är
inte särskilt praktiska då stora datamängder vill samlas in ifall endast ett begränsat
antal människor kan observeras på en gång (Ponto, 2015). För företag som strävar
till att samla in mycket information snabbt är enkätundersökningar därför
vanligtvis enklare att utföra och i allmänhet billigare. Detta var även orsaken till
att en enkätundersökning valdes som undersökningsmetod i denna avhandling.
Den teoretiska referensramen byggdes upp på tidigare forskning om köpbeteende,
köpprocesser, kundbeteende och verktyg inom marknadsföring. För att kunna
undersöka hur de sekundärkällornas påståenden och teorier realiseras i praktiken
utfördes en kvantitativ undersökning. Den kvantitativa undersökningen i denna
avhandling gjordes i form av en enkätundersökning. Förutom den kvantitativa
analysen presenteras även citat av respondenterna för att illustrera hur de tänker.
Kundinformation är viktig del av modern marknadsföring, därför kan företag få
viktig information från enkätundersökningars deltagare. Ett av de viktigaste första
stegen för varje produktlansering eller kampanj är demografisk undersökning, och
en undersökning gör det snabbt och enkelt att ta reda på potentiella målgrupper.
41

Kundundersökningar är också användbara när det gäller att testa nya koncept för
produkter. I avhandlingens undersökning fick deltagarna svara på egen hand och
svaren var anonyma. De främsta orsakerna varför en enkätundersökning valdes
var att enkätundersökningar är ofta förmånliga, flexibla, anonyma och når enkelt
en stor grupp deltagare. För att samla in svar publicerades en Google Forms enkät
på webben (se bilaga 2 på svenska). Google-formulär används ofta för att skapa
enkäter eftersom det är enkelt, snabbt och effektivt. Enkäten bestod av totalt 35
frågor. De olika frågetyperna var: Ja/nej frågor, flervalsfrågor, frågor som kunde
besvaras med flera alternativ i kryssruta, frågor som kunde besvaras med fri text
och frågor med en Likertskala från ett till fem. I skalan representerades ett av inte
alls och fem av betydligt. Fråga ett till nio kunde besvaras av vem som helst, fråga
tio och framåt kunde endast besvaras av respondenter som svarade att de äter
supermat. Enkäten innehöll en liten introduktion där ämnet förklarades och vad
frågorna går ut på. Frågorna gjordes så enkla som möjligt så att det skulle vara
enkelt för respondenten att svara.
Första delen av enkäten undersökte respondenternas bakgrund, såsom kön, ålder,
yrke, inkomst, utbildning och generellt intresse för supermat. Dessa frågor kunde
även besvaras av respondenter som inte hört talas om supermat eller av
respondenter som inte äter supermat.
Frågorna i de resterande delarna av enkäten var avsedda för respondenter som
konsumerar supermat. Frågorna i de restrerande delarna av enkäten var avsedda
för respondenter som konsumerar supermat.
4.3 Val av respondentgrupp
Eftersom undersökningen inte ville undersöka en specifik åldersgrupp, fick
respondenter från olika ålderskategorier besvara frågorna. Grupperna var: Under
18, 18–25, 26–35, 36–45, 46–59, 60–74 och 75+ år. Meningen med
undersökningen var att få en så bred insyn som möjligt och svar från respondenter
med olika bakgrunder.

42

4.4 Insamling av data
Länken till enkäten delades ut till bekanta på Facebook eller via sms i oktober år
2019. Enkäten fick totalt 78 svar och de var anonyma. Google Forms räknade ut
och skapade en sammanfattning av svaren i tre olika former. Den första formen
var en sammanfattning där alla svar hade sammanfattats i olika diagram.
Diagrammen innehöll svar i både procentandelar och antal svar. Den andra
formen innehöll svar per kategori och den tredje formen per respondent. I det sista
alternativet kunde alla respondenters enskilda svar ses. Eftersom Google Forms
automatiskt analyserade svaren behövdes inte svaren analyseras manuellt, därmed
blev resultaten tillförlitliga. Svaren kunde granskas på tre olika sätt. Svaren i
formuläret kunde antingen ses som en sammanfattning eller enskilt. Med hjälp av
Google Sheet kunde datat visas i rader och kolumner, med tidsstämplar i
kalkylark.
4.5 Validitet och reliabilitet
Enkätundersökningar är en användbara och har tydliga fördelar med att beskriva
och utforska intressen och åsikter. Undersökningsforskning har, liksom all
forskning, potentialen för olika felkällor, men det finns flera strategier för att
minska risken för fel. Validitet och reliabilitet är begrepp som används för att
utvärdera kvaliteten på forskning. De anger hur väl en metod, teknik eller test
mäter något. Reliabilitet handlar om att saker mäts på ett tillförlitligt sätt medan
validitet handlar om hur relevant det är som mäts i sammanhanget. Dessa bedöms
med beaktande av undersökningens reliabilitet och validitet. Dessa är inte alltid i
linje. Det är möjligt att få hög reliabilitet och låg validitet, en hög reliabilitet
garanterar inte en hög validitet. Detta skulle hända då fel frågor ställs om och om
igen och konsekvent ger dålig information. En hög validitet förutsätter dock en
hög reliabilitet (Kirk & Miller, 1986).
Det finns olika statistiska metoder som kan användas för att uppskatta
reliabiliteten och för att göra en bedömning av validiteten. Val av vilken statistik
som ska beaktas beror på undersökningens utformning och syfte. Viss statistik kan
vara mer lämpad i vissa situationer, och olika statistik ger olika resultat, vilket
återspeglar olika aspekter av undersökningens resultat. Reliabilitet och validitet är
43

inte heller fasta kvaliteter, de kan förändras över tid. De är nära besläktade, men
de betyder olika saker.
Reliabiliteten kan uppskattas genom att jämföra olika versioner av samma
mätning. Validitet är svårare att bedöma, men det kan uppskattas genom att
jämföra resultaten med annan relevant data eller teori. Metoder för att uppskatta
reliabilitet och validitet delas vanligtvis upp i olika typer.
Vissa forskare föredrar att använda sig av flera forskningsmetoder för att
metoderna kan stöda varandra, s.k. triangulering. Genom att blanda både
kvantitativ och kvalitativ forskning och data, får forskaren en bredare och djupare
förståelse för det som undersöks, samtidigt som metoderna kompenserar
varandras svagheter (Dillman m.fl.,2014). I denna undersökning valdes endast
kvantitativ forskning eftersom frågorna var lätta att tolka och besvara. Det fanns
inte mycket utrymme för feltolkning i och med att många av frågorna hade färdiga
svarsalternativ. Genom att ha färdiga svarsalternativ kan reliabiliteten ökas.
Därmed behöves inte exempelvis intervjuer användas för att få en bättre förståelse
för svaren.
För att öka reliabiliteten i enkätundersökningen gjordes frågorna så lättförståeliga
som möjligt. I och med detta svarade deltagarna med större sannolikhet rätt.
Genom att göra undersökningen så enkel som möjligt gynnar det även
koncentrationsförmågan och motivationen hos deltagarna. Ifall frågorna är långa
och invecklade, slarvar respondenterna med större sannolikhet och kanske till och
med lämnar frågor obesvarade. Kortare undersökningar har även generellt högre
svarsfrekvenser än längre undersökningar. Genom att använda Likertskalor är det
lättare att mäta och jämföra uppsättningar med variabler. Likertskalorna hölls
konsekventa under hela undersökningen (1–5) och ett udda nummer användes för
att underlätta dataanalysen. Följden av frågorna var i en logisk ordning och
frågorna var grupperade enligt tema för att lättare leda deltagaren genom
undersökningen.
4.6 Kapitelsammandrag
Kvantitativ forskning används för att kvantifiera beteenden, åsikter, attityder och
andra variabler och göra generaliseringar från en större grupp. Kvantitativa data är
i numerisk form, exempelvis statistik och procenttal. Med enkätundersökningar
44

kan större mängder data samlas in, såsom information om kunderna och deras
åsikter. Med hjälp av undersökningar kan företag få information om potentiella
målgrupper. För att utvärdera kvaliteten på forskning används begreppen validitet
och reliabilitet. De anger hur väl en metod, teknik eller test mäter något.
Reliabilitet innebär att informationen är tillförlitlig medan validitet handlar om
mätningars relevans.
Avhandlingens enkät bestod av 35 frågor. Första delen av enkäten undersökte
respondenternas bakgrund, d.v.s. kön, ålder, yrke, inkomst, utbildning och intresse
för supermat. Fråga 10 och framåt kunde endast besvaras av respondenter som
konsumerar supermat. Människor i alla åldrar fick besvara enkäten. Enkäten
strävade till att frågorna skulle vara lätta att besvara och att ha korta
svarsalternativ för att få högre svarsfrekvenser.

45

5 ANALYS
I detta kapitel presenteras undersökningens svar och de verktyg som använts för
analysen. Svaren analyseras genom statistisk analys och de olika metodernas
lämplighet diskuteras.
5.1 Dataanalys
Dataanalys är en metod där data samlas in och organiseras så att man kan få
användbar information. Dataanalys har flera aspekter och tillvägagångssätt som
omfattar olika tekniker under olika namn och används inom olika affärs-,
vetenskap- och samhällsvetenskapliga områden. I dagens affärsvärld hjälper
dataanalys bland annat företag att fungera mer effektivt (Xia & Gong, 2015).
En rapport från American Psychological Association’s Task Force on Statistical
Inference innehåller viktiga rekommendationer beträffande användningen av
statistik under rubriken Minimally sufficient analysis. I rapporten diskuteras att på
grund av det enorma utbudet av moderna kvatitativa forskningsmetoer kan det
vara utmanande för forskare att kombinera analys med design i diverse
frågeställningar. Även om komplexa konstruktioner och de modernaste metoderna
ibland är nödvändiga för att adressera forskningsfrågor effektivt, kan enklare
klassiska tillvägagångssätt ofta ge eleganta och tillräckliga svar på viktiga frågor.
Enligt rapporten skall forskare inte välja en analysmetod för att imponera på
läsare eller för att avleda kritik. Om antagandena och styrkan av en enklare metod
är rimliga för ett data- och forskningsproblem, är den metoden tillräcklig att
använda (Peterson, 2009).
Datat i undersökningen analyserades och sammanfattades i excel, resultaten visas
i form av olika diagram och tabeller. Ett cirkeldiagram är en typ av diagram där en
cirkel är indelad i sektorer som var och en representerar en del av helheten.
Cirkeldiagram användes eftersom det är ett enkelt och användbart sätt att
organisera data för att se storleken på komponenter i förhållande till helheten och
är särskilt bra på att visa procentuella eller proportionella data. Det är även
enklare för läsaren att förstå ifall datat är sammansatt och analyserat på ett enkelt
sätt.
46

Enkätundersökningen bestod av 35 frågor och besvarades elektroniskt på Google
Forms. Med hjälp av ett snöbollsurval bads vänner be sina vänner och bekanta att
delta i studien. Det är en provtagningsteknik där befintliga respondenter rekryterar
framtida respondenter bland sina bekanta. Metoden används för att hitta lämpliga
respondenter för undersökningen. Genom att fråga ett visst antal personer om vem
annan man bör tala med ökar snöbollen i stegvis när nya informanter hittas
(Bryman 2011). Enkäten publicerades på finska för att få så många svar som
möjligt och svaren har därefter översatts till svenska. Totalt 78 respondenter
besvarade frågorna.
Eftersom termen hälsomat täcker ett väldigt omfattande område fokuserade denna
enkät specifikt på respondenternas konsumtionsvanor gällande supermat. Det
antas att finska konsumenter har olika uppfattningar om supermat. För att ta reda
på vad dessa uppfattningar är och var de kan grunda sig på, är det avgörande att ta
reda på hur de ser på supermat, varför de köper eller inte köper supermat och vilka
informationskällor de litar på när det gäller att bilda en åsikt om supermat. I
kapitlet har svaren publicerats och citaten skrivits ut. Svaren har sammanfattats
tillsammans med de olika diagrammen.
5.2 Bakgrundsfrågor
Det var inte nödvändigt för deltagarna att konsumera eller ha konsumerat
supermat men utgångspunkten var att de måste veta vad supermat är för att få
delta i enkätundersökningen. Frågorna 1-9 kunde besvaras av vem som helst
medan fråga 10 och framåt var avsedda för respondenter som konsumerar
supermat. Av 78 respondenter använde eller har 55 stycken använt supermat, det
vill säga 70,5 % totalt. De första frågorna undersökte respondenteras bakgrund.
Dessa bakgrundsfaktorer var: Kön, ålder, yrke, utbildning och månatlig inkomst.
5.2.1 Kön
Av respondenterna var andelen kvinnor 82,1 % och män 17,9 %. Betraktande kön
har det noterats att män ofta är allmänt mindre villiga och saknar motivation att
engagera sig i hälsorelaterad information. Även i undersökningen var största delen
av respondenterna kvinnor. Då lämpliga respondenter söktes till undersökningen,
47

var det betydligt lättare att hitta kvinnliga respondenter än manliga respondenter
som var insatta inom ämnet. Trots att de första nio frågorna kunde besvaras även
av respondenter som inte var insatta i ämnet, har oberoende mer kvinnor besvarat
enkäten. Detta kan även indikera på att kvinnor överlag har ett större intresse för
supermat.

Diagram 5.1 Könsfördelning

5.2.2 Ålder
Respondenterns ålder varierade från 18 till 75 år. Enkätens största ålderskategori
var 46-59 år. Åldersfördelningen var följande:
18-25 år: 7 st
26-35 år: 20 st
36-45 år: 15 st
46-59 år: 22 st
60-74 år: 14 st

Diagram 5.2 Åldersfördelning

Resultaten indikerar att ålder i sig är en väsentlig avgörande faktor för människors
hälsoinformationsbeteende. Även om ålder inte statistiskt signifikant var
48

förknippat med hur de konsumerar supermat visar resultaten att en stor del av
respondenterna i åldergruppen 46-59 år prövat supermat. Respondenterna i den
denna åldersgrupp rapporterade mer uppmärksamhet på hur produkterna de köper
påverkar deras hälsa än hos de övriga åldersgrupperna. Näst intill kom grupperna
med respondenter i åldern 26-35 år och 60-74 år. Nedan i exceltabellen kan
fördelningen mellan åldersgrupperna och antal ja svar i fråga sju (äter du
supermat) ses. Spalten längst till höger visar antalet ja svar i % i relation med
totala mängden svar från gruppen i fråga.
Ikä = ålder
Kyllä = ja

Tabell 5.3 Konsumtion av supermat per åldersgrupp

5.2.3 Yrke
Kommande frågor undersökte yrke och utbildning. I resultaten framgick att 71,8
% av respondenterna var i arbetslivet, 19,2 % pensionärer, 7,7 % studerande och
1,3 % arbetslösa.

Diagram 5.4 Yrkesfördelning

49

Undersökningen visade att av 56 stycken respondenter som var i arbetslivet åt 36
av dem supermat, det vill säga 64,2 %.
Av 15 st pensionärer åt 14 st supermat, det vill säga 86,6 %.
Av 6 stycken studeranden åt 4 stycken supermat, det vill säga 66,6 %
En respondent var arbetslös och åt supermat.
Detta innebär att av alla respondentgruppen var supermaten populärast bland
pensionärerna då grupperna jämförs sinsemellan. Detta stöder teorin om att äldre
människor i många fall visat sig vara personer med högre hälsointresse än
betydligt yngre grupper. Detta varierar givetvis men generellt visade resultaten att
många av pensionärerna är intresserade av supermat och även många svarade att
de skulle vilja lära sig mer om supermat. Högst antal ja svar fick ändå gruppen
som representerar människor i arbetslivet.

Tabell 5.5 Konsumtion av supermat per yrkesgrupp

Detta resultat är positivt eftersom det är särskilt viktigt att äldre människor får i
sig alla de vitaminer och mineraler de behöver för att hållas friska. Därför vore det
viktigt att supermat marknadsförs även åt de äldre för att stöda en normal kost och
inte endast trendmedvetna unga vuxna eller idrottare. När människor blir äldre
kan deras behov av vissa näringsämnen öka och därmed kan ett ökat intag av vissa
näringsämnen vara avgörande för god hälsa. Eftersom betydligt äldre människor
(> 80 år) lätt drabbas av en sämre matlust, kan därmed olika tillskott i form av
supermat vara till nytta.
I fråga nummer sex frågades: Vad betyder supermat för dig? Nedan finns några
utdrag ur svaren:
Kvinna, 18-25 år studerande: ”Jag använder supermat dagligen och jag mår bra av
att till exempel tillföra frön i min frukost”.
Kvinna, 18-25, studerande: ”En normal del av vardagen”.
50

Man, 18-25 år, i arbetslivet: ”Jag har varit mycket intresserad av ämnet, men jag
har fortfarande inte riktigt bekantat mig med det”.
Kvinna, 26-35 år, i arbetslivet: ”Onödigt, jag använder inte”.
Man, 36-45 år, i arbetslivet: ”Begreppet supermat är nytt för mig men till exempel
finska bär och ingefära är viktiga för mig”.
Kvinna, 46-59 år, i arbetslivet: ”Hälsa och energi”.
Kvinna, 60-74 år, pensionär: ”Hälsa, motståndskraft mot sjukdomar”.
Man, 46-59 år, pensionär: ”Ett bra och hälsosamt alternativ som kan ha en
förebyggande effekt på sjukdomar”.
Kvinna, 60-74 år, pensionär: ”Ointresse”.
Kvinna, 46-59 år, i arbetslivet: ”Brist på kunskap inom ämnet”
Kvinna, 36-45 år, i arbetslivet: ”En hälsosam livsstil, ett liv utan förkylningar”.
Kvinna, 46-59 år, i arbetslivet: ”Reklamfras”.
Kvinna, 46-59, i arbetslivet: ”Jag vet inte riktigt något om ämnet”.
De vanligaste termerna som användes av respondenterna för att besrkiva supermat
var hälsa, energi, tillskott, välmående och maksimerande av hälsofördelar.
Tre respondenter svarade att de saknar kunskap om ämnet men skulle eventuellt
vilja lära sig mer om supermat. Det förekom även att en del av respondenterna
anser att supermat inte är tillräckligt tillgängligt. Därmed kunde företag satsa mer
på att marknadsföra sina produkter och deras egenskaper i framförallt vanliga
matbutiker. En del respondenter ansåg att det inte finns tillräckligt med
vetenskapliga bevis på att supermat skulle vara bra för hälsan.
5.2.4 Utbildning
Utbildningen har rangordnats i följande ordning från störst till minst andel
respondenter: 44,9 % universitetsutbildning, 23,1 % yrkeshögskola. 20,5 %
yrkesutbildning, 6,5 % gymnasieutbildning och 5,1 % grundskoleutbildning.

51

Diagram 5.6 Utbildningsfördelning

I stora drag visar cirkeldiagrammet att en stor andel av respondenterna har en hög
utbildning. Betyder då detta att människor med högre utbildning har en tendens att
vara mer hälsomedvetna?
Av de 55 stycken respondenter som åt supermat visar följande tabell
uppdelningen baserat på deras yrke:

Tabell 5.7 Konsumtion av supermat per utbildningsgrupp

Procentmängden visar hur stor andel av de olika yrkesgrupperna som äter
supermat.
Yhteensä = Totalt
Kyllä = Ja

52

5.2.5 Månatlig inkomst
Av alla respondenter var inkomstfördelningen och antalet ja svar följande:

Tabell 5.8 Inkomstfördelning och konsumtion av supermat

Tulot / kuukausi = Inkomst per månad
Yhteensä = Totalt
Kyllä = Ja
Enligt Statistikcentralen var medianlönen för ordinarie arbetstid hos
heltidsanställda månadsavlönade löntagare inom den privata sektorn 3 278 euro
och medellönen 3 691 euro i månaden år 2018. Männens medianlön var 3 710
euro och kvinnornas 2 903 euro (Hänvisat 12.11.2019). Detta betyder att
respondenterna som åt näst mest supermat av alla inkomstgrupper i
undersökningen hade ungefär samma lön (2600 - 3800 €) som medellönen var i
Finland år 2018. Detta betyder att de med betydligt högre lön inte alltid
nödvändigtvis äter en hälsosam kost inklusive supermat trots att hög inkomst
generellt sägs innebära hälsosammare levnadsvanor. Det som måste beaktas i
detta resultat är att resultatet kan bero på att en del av respondenterna som var
låginkomsttagare var unga personer, studeranden och pensionärer vilket
automatiskt innebär att de inte har en lika hög inkomst som de respondenterna
som är i arbetslivet. Respondenterna med en månatlig inkomst på 0 - 1500 euro i
månaden, det vill säga de med en betydligt lägre medelinkomst i Finland, hade
den högsta konsumtionsgraden av supermat vilket var överraskande. Det som
måste beaktas att antalet respondenter per åldersgrupp varierade mycket, därmed
kunde resultaten varit olika ifall alla åldersgrupper hade samma mängd
respondenter.
5.3 Konsumtionsvanor
53

5.3.1 Konsumtion och intresse
I fråga sju frågades ”Använder du supermat?”

Diagram 5.9 Antalet användare av supermat

Totalt 55 stycken respondenter (70,5 %) svarade ja medan 23 stycken (29,5 %)
svarade nej. En betydligt större andel av kvinnorna åt supermat, av ja svaren var
46 stycken av kvinnor och 9 stycken av män. Resultaten räknades i excel med
hjälp av countif funktionen. Av kvinnorna åt totalt 71,9 % supermat och av
andelen män åt 64,3 %.
Nainen = Kvinna
Mies = Man
Kyllä = Ja
En = Nej

Tabell 5.10 Könsfördelning per ja svar

Tabell 5.11 Antal ja svar per kön i procent

54

Generellt sägs finska folket äta hälsosamt i jämförelse med resten av världen och
detta resultat stöder påståendet. Nästa fråga var ”Ifall du svarade nej, skulle du
vara intresserad av att pröva supermat?”. Resultaten var följande:

Diagram 5.12 Intresse av att pröva supermat

Över hälften av respondenterna svarade att de var intresserade av att pröva
supermat, vilket betyder att människor är intresserade av att pröva hälsosamma
livsmedel och eventuellt förbättra sina kostvanor. 31 % svarade att de inte vet och
på basis av undersökningens svar finns det intresse men inte kunskap. Endast 17,2
% svarade att de inte skulle vilja pröva supermat över huvud taget.
I fråga nio frågades de respondenter som svarat nej på föregående fråga orsaken
till det:

55

Diagram 5.13 Orsaker till att respondenter svarat nej

Även om många av respondenterna ansåg supermat vara hälsosamt, uppfattades
den även som kontroversiell. En del av respondenterna ansåg att alla
hälsopåståenden saknade vetenskapliga bevis, en respondent oroade sig över de
eventuella bekämpningsmedlen som används under tillverkningsprocessen.
I fråga 10 fick respondenterna skriva valfritt varför de äter supermat. En stor del
av respondenterna hade liknande svar:

Tabell 5.14 Orsaker till att människor äter supermat

56

Den största orsaken var självfallet hälsa, därefter smaken, trender, reklam och det
sociala umgänget.
Då respondenterna frågades vilka källor de använder för att hitta supermat var
svaren följande:

Tabell 5.15 Källor av information

De största kanalerna var internet (67,7 %), vänner och bekanta (63,5 %), sociala
medier (55,6% röster), och hälsokostaffärer såsom Ruohonjuuri (36,5 %).
Undersökningen visar att media och sociala kontakter (familj, vänner och
bekanta) är de viktigaste och mest använda källorna för att samla information om
supermat.
5.3.2 Uppväxt och omgivning
55,4 % av totalt 55 respondenter svarade att de åt supermat under sin uppväxt.
Uppdelningen blev därmed rätt så jämn.

Diagram 5.16 Supermat under uppväxten

Då respondenterna svarade hur de upptäckt supermaten, svarade många att det
skett hemma.
57

Nedan är några utdrag ur svaren på frågan ”Hur upptäckte du supermaten?”:
”Ruohonjuuri, rekommendationer av en zonterapeut”.
”Genom vänner och familj”.
”Ursprungligen via en vän, men jag blev också intresserad genom webben. Som
barn åt jag givetvis olika bär eller och dylikt jag hittat i skogen”.
”Jag är intresserad av mat och det egna välmåendet”.
”Vissa livsmedel som klassas som ”supermat” har alltid funnits i min diet (t.ex.
finska bärprodukter, etc.). Uttrycket "supermat" i sig självt och utländska
produkter har kommit i mitt liv genom webbens underverk”.
” Genom att läsa, på TV, på webben”.
”Genom bloggar som är inriktade på näring”.
”Av nyfikenhet kring matkulturen och hälsa och i och med att jag lämnade bort
köttet från min diet”.
” Genom mormor och böcker (finska) och internet (särskilt utländska)”.
” Butiken, prövade av nyfikenhet.”.
” I den finska naturen har vi mycket supermat trots att vi inte kallat det supermat i
början. Vissa genom utbildning och det nyaste via webben”.
” Andra har gett produkter åt mig”.
Den största delen av respondenterna har prövat supermat i en vuxen ålder men en
del har även ätit supermat som barn eller unga.

Diagram 5.17 När har respondenterna prövat supermat

Detta var uppdelningen då respondenterna frågades ifall många i deras närmaste
krets äter supermat:

58

Diagram 5.18 Konsumtion bland närmaste kretsen

Familj och vänner verkar därmed ha ett stort inflytande på vad finländska
konsumenter äter.
5.3.3 Preferenser och köpprocessen
I fråga 16 bads respondenterna nämna vilka produkter de använder som klassas
som supermat. De vanligaste livmedlen var gurkmeja, ingefära, bär, avokado,
chia- och andra frön, spirulina, maca, ingefära, hampafrön, gojibär, rå kakao,
sprängticka och reishi.
På basis av denna enkätundersökningen kunde det konstateras att respondenterna
aktivt äter supermat. 41,9 % svarade att de dagligen äter supermat, 41,9% svarade
varje vecka och 8,1% månatligen. Finländarna är lyckligt lottade i och med att den
finska naturen innehåller så hälsosamma och näringsrika livsmedel i nästan alla
delar av Finland. Detta gör det även enkelt för konsumenten att kontinuerligt få i
sig supermat.

Diagram 5.19 Hur ofta äts supermat

59

Nedanstående tabell visar vad som påverkar konsumenternas deras beslut då de
köper supermat. Respondenterna kunde välja flera alternativ.

Tabell 5.20 Faktorer som påverkar köpbeslutet

Pris, kvalitet, produktens egenskaper och bekantas omdömen spelar en avgörande
roll i konsumentens beslut.
Konsumenternas svar gällande var de handlar supermat:

Tabell 5.21 Var handlas supermat

Forfarande har affärer en viktig roll i konsumenternas vardag eftersom 78% av
respondenterna svarade att de handlar sin supermat från dem. 15,3% procent
svarade att de handlar på webben. Trots att näthandeln och utbudet på webben
ökat, föredrar konsumenter fortfarande affärer. En bakomliggande orsak kan vara
60

att affärer erbjuder ett sorts socialt sammanhang och många vill gärna få råd eller
betjäning av ett biträde innan de tar sitt köpbeslut.
5.3.4 Faktorer bakom köpbeslutet
Detta var uppdelningen då respondenterna skulle svara på frågan om hur olika
faktorer påverkar deras köpbeslut i skalan 1-5:
1 = inte alls
5 = märkbart
För att få medelvärdet för varje fråga användes fliken formler och autosumma,
sedan medel och enter i excel.
Pris

Tabell 5.22 Prisets påverkan

Medelvärdet (µ) för hur mycket pris påverkar köpbeslutet var 3.05

61

Smak

Tabell 5.23 Smakens påverkan

µ = 3.77
Förpackning

Tabell 5.24 Förpackningens påverkan

µ = 2,40

62

Produktens miljövänlighet

Tabell 5.25 Miljövänlighet

µ = 3,95

Smak då produktens hälsofördelar tas i beaktan

Tabell 5.26 Smak och hälsofördelar

µ = 3,27

63

Resultaten visar att produktens pris påverkar köpbeslutet men inte i en hög grad.
Den genomsnittliga summan vad respondenterna lade ner på supermat var i
allmänhet rätt såg hög och detta visar att konsumenter är färdiga att betala ett högt
pris för hälsofrämjande produkter. En större del av konsumenterna svarade att
priset inte har en avgörande roll då de köper supermat.
Smaken däremot har en avgörande roll och största delen svarade fyra eller fem,
som representerar märkbart. Även om hälsofördelarna tas i beaktan, ville
respondenterna att produkten även smakar gott.
Förpackningen ansågs inte heller märkbart påverka köpbeslutet.
Miljövänlighet däremot är viktigt för dagens konsumenter och många svarade
märkbart eller nästan märkbart. Företag borde därmed se till att deras produkter är
miljövänliga och inkludera detta i sin marknadsföring.
I fråga 23 frågades ifall konsumenterna lätt byter till en annan produkt ifall de har
dåliga erfarenheter av den föregående. 85,2 % svarade ja. I dagens läge med det
stora utbudet och den lätta tillgängligheten, är det lätt att byta till en annan
framställare inom brancshen.

Diagram 5.27 Byte av produkt

Merparten av respondenterna vill stöda småföretagare, totalt hälften av
respondenterna. 40,3% svarade att det inte spelar någon roll varifrån de köper sina
produkter och 9,7% svarade att de föredrar större kedjor.

64

Diagram 5.28 Stödjandet av större eller mindre kedjor

5.3.5 Pris och kostnad
Då respondenterna frågades hur mycket pengar de lägger ut på supermat årligen
var fördelningen följande:

Diagram 5.29 Mängden pengar som spenderas

Generellt använder respondenterna rätt så mycket pengar på supermat årligen, mer
än 100 euro i året. Konsumenterna är därmed färdiga att betala mycket för att äta
hälsosamt. I nästa fråga frågades respondenterna ifall de anser att supermaten är
dyr. Merparten svarade ja:

Diagram 5.30 Anses supermaten vara dyr

65

Eftersom supermaten som ett fenomen är rätt så nytt och att många av råvarorna
är utlänska (t.ex. maca pulver från Sydamerika, alger från Asien osv.) innebär det
att frakt-, importkostnader osv. ibland kan vara höga. Även ifall råvaran är mer
sällsynt, såsom blå spirulina, innebär det automatiskt höga kostnader och därmed
ett högre pris i butiken. Ifall konsumenten köper mer inhemskt eller
närproducerat, är priset mycket lägre. Många anser dessa produkter vara exotiska,
dyra och svårtillgängliga. En bråkdel av dem är kanske bara tillgängliga i
specialbutiker, en stor del av dessa produkter är vanliga livsmedel som människor
inte kategoriserat som supermat tidigare. Även om namnet är nytt är det inte
produkterna inom kategorin det. Alla produkter som klassas som supermat är
kända för sina goda effekter redan för flera århundraden sedan. Om supermat
trenden har börjat med importerade varor har det nu förståts att inkludera
produkter som är mycket bekanta för oss fråmn tidigare. (Yle, 6.6.2011 Superfood
ihastuttaa ja vihastuttaa).
Nuförtiden säljs även finska råvaror som supermat och dessa råvaror är
exempelvis nässlor eller sprängticka. De finska råvarorna är betydligt billigare
och lättare tillgängliga. Många kanske inte tänker på det, men den egena
trädgården eller skogen i närheten kan vara en bra källa till supermat.
Ifall supermaten skulle vara billigare, svarade 70,5% av respondenterna att de
skulle köpa mer supermat.

Diagram 5.31 Konsumtion och prisets påverkan

De vanligaste orsakerna varför respondenterna åt supermat var hälsa, för att stöda
den dagliga kosten, smaken, för att lindra eller bota sjukdomar och krämpor.
33 stycken av totalt 78 respondenter svarade att hälsoattributet är den viktigaste
orsaken varför de äter supermat. Fördelningen enligt åldergrupperna blev då
följande:
66

46-59 åringar (36%), 26-35 åringar (27%), 36-45 åringar (18%), 60-74 åringar
(15%) och 18-25 åringar (3%).

Diagram 5.32 Varför konsumeras supermat

Då respondenterna frågades ifall supermaten har hjälpt dem att lindra eller bota
krämpor eller sjukdomar, svarade 62,3% att de inte vet, 31,1% ja och 6,6% nej.
Generellt har då en stor del av respondenterna en rätt så neutral eller optimistisk
bild kring supermatens hälsosamma egenskaper. I allmänhet har näringsämnena i
dessa livsmedel visat sig ha flera hälsofrämjande egenskaper. Samtidigt är det
orealistiskt att förvänta sig att ett smalt utbud av dessa livsmedel med
hälsofrämjande egenskaper skulle förbättra vårt välbefinnande avsevärt.

Diagram 5.33 Supermat för att lindra eller bota krämpor

I fråga 32 undersöktes hur respondenterna använder supermat, alternativen var i
sin egna form, i smoothies, med maten eller annat. Respondenterna kunde välja
fler alternativ, resultaten är i nedanstående tabell:

67

Tabell 5.34 Hur konsumeras supermat

Det kan konstateras att största delen föredrar att äta supermaten som sådan. Att
laga olika drycker av supermat är relativt enkelt och det är lätt att få i sig de
hälsosamma ämnena. Därmed är det vanligt att det finns en hel del pulver och
drycker på marknaden.
5.3.6 Varumärken och lojalitet
Det populäraste kanalerna där respondenterna upptäcker diverse varumärken inom
branschen är i affärer, på sociala medier, via Word of Mouth och på webben.
Andra kanaler som påverkat respondenterna var TV, tidningar, bloggar och via
vänner. Trots att e-handeln ökat och blivit populärare föredrar fortfarande en stor
del av konsumenterna att handla i den fysiska affären. Konsumenter uppskattar att
få se, röra och känna produkter såväl som att ta hem produkterna direkt.
Med hjälp av sociala medier kan företag använda rätt metoder för att engagera sig
med sin målgrupp på olika plattformar. Syftet är då att öka
varumärkesmedvetenheten. Genom att utnyttja kraften i sociala medier kan
företaget bygga ett starkt nätverk av följare som inte bara är lojala mot varumärket
utan också med högre sannolikhet handlar från företaget. I fråga 33 kunde
respondenterna igen välja flera svar:

68

Tabell 5.35 Kanaler

Då respondenterna bads nämna varumärken de känner till, nämndes följande
namn eller butiker: Foodin, Puhdistamo, CocoVi, Urtekram, Rawsom, Makrobios,
Solgar, Superl!fe, Ruohonjuuri, Voimaruoka, Santa Maria kookostuotteet,
Puhdas+, PUR-kauppa, Renee Voltaire, Zinzino, Kung Markatta, GoGreen,
Pirkka, Bioferme, Life, Meritalo och Hamppumaa.
En stor del av dessa varumärken är antingen finska eller svenska. Utbudet av
finska märken inom branchen har ökat det senaste åren och kan redan finnas i
många butiker.
47,7% av respondenterna svarade att smakprov fått dem att köpa en produkt vilket
motsvarar nästan hälften av respondenterna. Detta kan anses vara en rätt så hög
procent.

Diagram 5.36 Smakprov

Även kunder som inte köper produkten som marknadsförs kommer kommer
kunderna högst antagligen komma ihåg ett varumärke när det har kopplats till
69

gratis smakprover. Kundlojalitet är en långsiktig investering, och detta är
ytterligare en möjlighet att stärka denna lojalitet. Särskilt då många produkter kan
vara främmande för kunden från tidigare, är smakprov ett bra sätt att introducera
produkter som konsumenter inte nödvändigtvis annars skulle pröva.
5.4 Kapitelsammandrag
Enkätudersökningens data har analyserats och presenterats i kapitlet. Datat
visades i form av diagram och tabeller.
En majoritet av respondenterna konsumerade supermat och många av de
respondenter som inte gjorde det svarade att de skulle vara intresserade av att
pröva supermat. Vänners och bekantas omdömen har en stor inverkan då
respondenterna söker information om supermat. Kvinnor åt generellt mer
supermat och antalet respondenter som hade prövat supermat var störst bland
åldersgruppen 46-59 år. Då antalet ja svar jämfördes med antalet respondenter
totalt per åldersgrupp var den procentuella andelen ja svar störst i åldersgruppen
60-74 år. Respondenterna åt supermat främst för hälsans skull.
Då respondenterna frågades hur mycket pris påverkar deras köpbeslut då de
handlar supermat, ansåg mer än hälften (61,3 %) att supermat är dyrt, trots det är
många konsumenter villiga att lägga ut mycket pengar på livsmedel med
hälsofrämjande egenskaper. Av dessa resultat kan konstateras att konsumeterna är
villiga att betala mer för hälsofrämjande livsmedel och priset är inte den mest
avgörande faktorn vid köpbeslutet för majoriteten av respondenterna.
Konsumenterna föredrar fortfarande att handla i fysiska butiker framför nätbutiker
och de stödjer hellre mindre kedjor än större.
I nästa kapitel presenteras en större helhet av resultaten och den empiriska
undersökningen jämförs med den teoretiska delen av avhandlingen.

70

6 EMPIRI MÖTER TEORI
I detta kapitel diskuteras samband mellan avhandlingens teoretiska del i kapitel
två och tre och den empiriska undersöknigens resultat i kapitel fem. I kapitlet
undersöks ifall resultaten av avhandlingens undersökning stöder med den
teoretiska referensramen.
6.1 Resultat och jämförelser

Människors hälsoinformationsbeteende, det vill säga hur människor söker, får tag
i, utvärderar, kategoriserar och använder relevant hälsorelaterad information för
att nå önskat hälsotillstånd, är en kritisk förutsättning för att de kan åstadkomma
lämpliga och konsekventa resultat (Ek & Heinström, 2011). Att anstränga sig för
att söka och få hälsorelaterad information har visat sig vara förknippat med
starkare hälsosammare beteenden i allmänhet. Med andra ord måste kvaliteten och
auktoriteten på den hälsorelaterade informationen passa in i individens
förväntningar, preferenser och behov under givna omständigheter.
Peterson (2009) menar i sin artikel Minimally sufficient research att de viktigaste
studierna inom psykologi är förvånansvärt enkla. De är även intressanta och det är
orsaken till varför de blir och förblir viktiga. De är inte viktiga eftersom de
använder maximalt tillräckliga analyser. Studier är viktiga när de visar andra
forskare vad som är möjligt och hur man gör det, inte för att de gör forskning
skrämmande. Studier inom beteende erbjuder fascinerande insikter i hur
människor beter sig ensamma, i grupper och hur beteendet påverkas av socialt
tryck. Genom att utforska detta kan dessa studier ge värdefull information till
företag. För att framgångsrikt marknadsföra produkter och tjänster har det aldrig
varit viktigare att tillämpa vetenskapen om hur människor fattar beslut,
beteendepsykologi och marknadsföringsstrategier. Eftersom målet med
marknadsföring är att effektivt påverka beslutsfattandet och hur människor fattar
beslut förändras, förändras också sättet hur marknadsföringen fungerar effektivt
(Cialdini, 2006).
I kapitel två nämdes en global undersökning vid namn Nielsen Global Health and
Wellness report. I den framgick att hälsoattributet var en viktig bakomliggande
71

orsak för alla åldersgrupper då de handlade mat. Hälsoattributet var viktigast för
Generation Y (21–34 år), följt av efterkrigsgenerationen (50–64 år), Generation X
(35–49 år) och Generation Z (under 20 år). Lägst var hälsoattributet bland den
tysta generationens (65 år och äldre) respondenter.
Fråga 30 i avhandlingens enkätundersökning undersökte vad den viktigaste
orsaken var till att respondenterna åt supermat. 42 % av respondenterna svarade
att hälsan var den viktigaste faktorn varför de åt supermat. Högst antagligen
handlar respondenterna supermat av samma orsak och då kan liknelser dras
mellan den globala undersökningens resultat och undersökningens resultat i
avhandlingen. I båda undersökningarna var hälsoattributet mindre viktigt för äldre
personer, i detta fall 65 år och äldre. Av de som svarade att hälsan var den mest
bidragande faktorn till att de äter supermat i avhandlingens undersökning valde
endast 15 % av 60-74 åringarna detta alternativ. Totalt 0 stycken 75 år eller äldre
valde hälsan som den viktigaste faktorn. I den globala undersökningen var
hälsoattributet viktigast för Generation Y (21-34 år). I avhandlingens
enkätundersökning var hälsoattributet viktigast för 46-59 åringarna (36 %) och
26-35 åringarna (27 %). Gruppernas åldersfördelningar i undersökningarna var
olika men i stora drag kan parareller dras, exempelvis att personer runt 25-35 års
åldern och 50-60 års åldern svarade att hälsoattributet är en viktig orsak varför de
äter hälsosamt eller supermat. Äldre människor har visat sig vara personer med
högre hälsomedvetande än betydligt yngre grupper (Manafo & Wong, 2012).
Detta kan bero på att äldre människor lider mer av åldersrelaterade sjukdomar och
åkommor och i och med detta blivit mer insatta i hälsa och förebyggande av
sjukdomar.
Kvinnorna i enkätundersökningen åt generellt mer supermat än männen. Det har
observerats att män, på grund av könsrollstammar och sociala konstruktioner av
maskulinitet, tenderar att vara omedvetna om källor till hälsorelaterad information
och har otillräcklig kompetens att söka efter dem på grund av antingen ren
okunnighet eller motvilja och följaktligen låg motivation att söka efter vad de vet
vara tillgängligt. Rapporter visar även att kvinnor får i större grad mer informell
hälsorelaterad information från mellanmänskliga personliga källor såsom den nära
familjen, andra släktingar, vänner och arbetskamrater än vad män får (Dean,
1989). När det gäller hälsa verkar kvinnor vara mer engagerade, mer involverade,
mer uppmärksamma och uppenbarligen bättre belysta inom området.
72

I fråga 14 fick respondenterna fritt formulera vilka livsmedel de använder som
klassas som supermat. Bär, frön, ingefära och andra liknande livsmedel som
många blir bekanta med redan i barndomen var överlägset populärast. Dessa
livsmedel har påståtts vara hälsosamma sedan urminnes tider och har kända
hälsopåståenden runtom i världen. 54,1 % av respondenterna svarade i fråga 18 att
de köper supermat för dess egenskaper, i detta fall hälsofrämjande egenskaper.
Resultaten stämmer överens med iakttagelserna från Nielsen Global Health and
Wellness report i kapitel två. Nielsens undersökning hävdade att konsumenterna
är villiga att betala mer för livsmedel med hälsofrämjande egenskaper,
konsumenter köper oftare bekanta livsmedel med kända hälsopåståenden och
konsumenter äter dessa bland annat för att förebygga hälsoproblem.
Som konstaterats i kapitel tre, spenderar människor idag allt mer tid på internet
och sociala medier och detta har främjat nya typer av kommunikation mellan
människor och olika sociala grupper. I enkätundersökningen frågades
respondenterna genom vilka medier eller på vilka sätt de får information om
supermat. Även här kunde konstateras att internet var den största källan (66,7 %
valde alternativet) tillsammans med alternativet vänner och bekanta (63,5 %) och
sociala medier (55,6 %). Människor i alla åldrar använder sociala medier, inte
endast de yngre generationerna. En del av respondenterna svarade att de söker
information särskilt om utlänsk supermat med hjälp av internet.
Det som bör beaktas särskilt gällande källor som media är att de ofta kan innehålla
inkonsekvent och motsägelsefull information om supermat (Lalor, Madden,
McKenzie & Wall, 2011). Därför är det viktigt att vara källkritisk. Nuförtiden kan
vem som helst sprida sin kunskap och idéer kring hälsa och kost även utan att ha
en ordentlig utbildning inom näring och kostlära. Därmed möts konsumenter av
mängdvis med olika råd och påståenden.
I kapitel tre nämndes att återförsäljare av supermat konkurrerar med varandra
främst genom reklam och varumärke. Eftersom stora livsmedelsbutiker såsom
Citymarket också erbjuder supermat i sitt sortiment i dag, har konkurrenser ökat
ytterligare. För konsumenten är det behändigt att även stora livsmedelsbutiker
säljer specialprodukter eftersom konsumenten då kan handla supermat i samband
med de övriga matköpen. I enkätundersökningen framgick däremot att
73

respondenterna hellre stöder småföretagare (50 % av respondenterna) medan
endast 9,7 % svarade att de handlar sina produkter från större kedjor. 40,3 %
svarade att de inte har någon betydelse var de handlar.
Små företag är ofta mer versatila än större företag och kan bättre anpassa sig när
marknadsförhållandena förändras eftersom mindre företag lättare kan vara nära
sina kunder. Respons och förändrade preferenser hos kunderna når snabbare fram.
Att lära känna sina kunder s.k. ansikte mot ansikte är en naturlig och viktig
marknadsföringsstrategi. Sociala medier ger möjligheter att tillföra företagets
personlighet i marknadsföringen (Gartenstein, 2019).
Den teoretiska referensramen nämner att ifall företag lyckas skapa en känsla av
förtroende hos kunden, utvecklas det under tiden till lojalitet ifall företaget fyllt
kundens förväntningar. Kunder har lätt att byta företag ifall de är missnöjda och
tröskeln blir lägre desto fler företag det finns inom branschen. 82,2 % av
respondenterna i enkätundersökningen svarade att de ofta byter till ett annat
företags produkter ifall de är missnöjda.
I kapitel tre presenterades tre viktiga orsaker av Futrell (2013) varför det är viktigt
att förstå nyttan bakom människors inköp. Sammanfattningsvis kan konstateras att
nyttan var den viktigaste orsaken varför konsumenter köper produkter eller
tjänster över huvudtaget. Genom att förstå och använda denna information korrekt
kan företag öka sin försäljning. I enkätundersökningen svarade respondenterna att
hälsan och smaken var de viktigaste faktorerna varför de äter och köper supermat.
Ifall detta kopplas ihop med Futrells teori, kan det konstateras att människors
nytta i detta fall är ett bättre hälsotillstånd och välmående samt njutning som följd
den goda smaken.
I kapitel 3.2 konstaterades att smaken eller den ekonomiska faktorn oftast är de
mest avgörande faktorerna bakom människors matval. För en del väger de
ekonomiska faktorerna mer men bakom många av valen står människors
värderingar och dessa människor väljer att äta och handla hållbart. Inom de
hållbara livsmedlen räknas bland annat ekologisk och rättvisemärkt mat. För
respondenterna i enkätundersökningen var det viktigt att supermaten är ekologisk.
Över två tredjedelar (69,3 %) av respondenterna svarade var den ekologiska
aspekten var mycket betydande eller betydande då de handlar supermat. På basen
av resultaten kunde konstateras att för människor som äter hälsosamma eller
74

hälsofrämjande livsmedel är den ekologiska aspekten viktig. Människor som
däremot äter snabbmat eller ohälsosam mat bryr sig troligtvis inte i samma mån
ifall maten är ekologisk eller inte.
Människans socioekonomiska ställning har en betydande inverkan på kostintaget,
de högre socioekonomiska grupperna konsumerar generellt mer hälsosamma
produkter. Detta kan förklaras med skillnader i ekonomiska resurser. Sambandet
mellan utbildning, inkomst och konsumtionen av supermat var stark i GLOBE
studien (se kapitel 3.2.3).Resultaten stöder teorin om att människor med en hög
utbildning äter hälsosamt men även respondenter med en lägre utbildning åt
supermat. Det som måste beaktas är antalet respondenter per utbildningsgrupp var
inte jämn och således går det inte att dra raka slutsatser. Utbildning och hög
inkomst kan också ha en positiv inverkan på människors hälsobeteenden indirekt.
Enligt Card (1999) är en mest diskuterade effekten av utbildning på hälsa är
genom dess effekt på arbetsmarknaden. Exempelvis har studier visat att bättre
utbildade människor tenderar att få bättre anställningsresultat och högre löner
(Card, 1999).
I enkätundersökningen framstod att kostnaden var en viktig faktor då människor
handlar supermat. Det framstod däremot att också låginkomsttagare åt supermat
men kunde inte spendera lika mycket pengar på supermat. Sammanfattningsvis
kan konstateras att livsmedelspriser bidrar till socioekonomiska ojämlikheter då
människor handlar hälsosamma livsmedel och människor med högre inkomst
tenderar att spendera mera pengar på supermat än människor med lägre inkomst.
Från alternativ ett till fem var alternativ tre populärast (33,9 %), vilket antyder att
priset inte har en avgörande roll men konsumenterna tar priset i beaktan då de
handlar. I fråga 27 svarade majoriteten av respondeterna (41 %) att de lägger ut
100 euro eller mer årligen på supermat, 100 euro eller mer var det dyraste
alternativet.
6.2 Kapitelsammandrag
Totalt 55 respondenter svarade att de använder supermat av 78 respondenter, det
vill säga 70,5 %. Andelen kvinnor av respondenterna var 64 stycken (82,1 %) och
andelen män 14 stycken (17,9 %). Totalt 71,9 % av kvinnorna åt supermat och
64,3 % av männen åt supermat, generellt äter kvinnor mer supermat än män. De
75

vanligaste orsakerna varför respondenterna åt supermat var hälsa, smaken, för att
stöda den dagliga kosten, för att lindra eller bota sjukdomar och krämpor.
Generellt har människans socioekonomiska tillstånd en stor inverkan på
kostintaget.
Respondenterna använder rätt så mycket pengar på supermat årligen, 100 euro
eller uppåt var det vanligaste svaret. I åldersgruppen 46-59 år fanns det mest ja
svar på frågan använder du supermat men i relation till totala antalet respondenter
per åldersgrupp fanns det mest ja svar i ålderskategorin 60-74 år (92,9 %).
Universitetsutbildningen var den vanligaste utbildningskategorin bland ja svar och
utbildningsnivån kunde förknippas med konsumtionen av supermat.
Respondenterna fick mest information om supermat via vänner, bekata och
sociala medier. Familj och vänner har ett stort inflytande på vad finländska
konsumenter äter. Respondenterna föredrar att handla i fysiska butiker fortfarande
över nätbutiker eftersom de uppskattar att få se, röra och ta hem produkterna
direkt.
Respondenterna åt supermat aktivt och de vanligaste produkterna de använde var
olika bär, gurkmeja, ingefära, avokado och frön. Den ekologiska aspekten blir allt
viktigare för konsumenterna då de handlar och de vill gärna stöda inhemska,
mindre och gärna lokala butiker eller kedjor. Människors värderingar påverkar
ofta valen då de handlar medan nyttan var den viktigaste orsaken varför
konsumenter köper produkter eller tjänster.
Mest information om supermat fick respondenterna via vänner, bekanta och
internet. Sociala medier används mycket och människor ser en stor del av den
dagliga reklamen på sociala medier.

76

7 SAMMANFATTNING OCH DISKUSSION
Efter att ha analyserat resultaten av enkätundersökningen, kommer en
övergripande slutsats diskuteras i följande kapitel. Följaktligen kommer några
avslutande tankar såväl som begränsningarna i denna avhandling även att
behandlas. Kapitlet avslutas med några rekommendationer för företag inom
branschen.
7.1 Övergripande slutsatser
För livsmedelstillverkare och marknadsförare kan det vara utmanande att få
produkter såsom supermat med dess hälsofrämjande egenskaper lanserade och
även att bli accepterade av konsumenterna. När man marknadsför dessa produkter
är det avgörande att definiera målgruppen, målgruppens behov, deras hälso- och
näringsprioriteringar samt deras attityder om deras kost och hälsa.
De nuvarande resultaten visar tydligt att det är en stark prediktor att vara kvinna
för att vara mer aktiv och engagerad i att söka, få och diskutera hälsorelaterade
frågor. Konsumenter i alla åldrar visade intresse för supermat och största delen
hade prövat olika produkter inom kategorin. Ett mycket märkbart resultat var
familjens och umgängets starka inflytande på respondenternas vanor gällande
ätande. Endast en liten del av respondenterna svarade att de inte var intresserade
av supermat över huvud taget. Generellt hade respondenterna liknande
associationer när det svarat på frågan vad de tänker då de hör order supermat. Av
svaren framgick att en stor del av respondenterna hade mycket kunskap om
supermat och även om kontroverserna kring dem. Respondenterna svarade ofta att
de konsumerade supermat på grund av det täta näringsinnehållet och eftersom att
det är hälsosamt. Även om livsmedel som klassas som supermat inte har några
vetenskapligt bevisade effekter för att vara bra för hälsan, skapar det trots detta en
känsla för många konsumenter att de äter hälsosamt. Detta ökar ofta
välbefinnandet hos många, även om det endast skulle vara en så kallad placeboeffekt.
De mest använda kanalerna respondenterna använde sig av för att hitta
information om supermat var internet, det sociala umgänget och sociala medier.
77

Det tyder på att det är viktigt att företag är aktiva på sociala medier och investerar
i intresseväckande nätsidor. Kunderna förväntar sig även snabb respons och
snabba leveranstider då det kommer till näthandel eftersom konkurrensen är stor.
För att företagen skall nå sina målgrupper är det viktigt att de undersöker
marknaden kontinuerligt och lyssnar på konsumenternas önskemål och behov.
Forskare hävdar att användningen av termen supermat till stor del är ett
marknadsföringsverktyg och saknar tillräckliga bevis inom akademisk forskning.
Detta leder till att många konsumenter är skeptiska och ifall de påstådda
hälsoeffekterna saknar bevis, lämnar många konsumenter produkten i hyllan.
Företag kunde därför investera i att stöda sina produkter med forskningsresultat.
En annan generell kritik av användningen av termen supermat är att även om
maten i sig kan vara hälsosam, behöver inte produktens framverkning
nödvändigtvis vara det. Till exempel då grönt te framställs innehåller det flera
antioxidanter. Då te massproduceras på flaska tillsätts ibland stora mängder
socker och tillsattsämnen. Samma gäller olika typer av pressade safter som
framställs av bär, frukt och granatäpple. Dessa kan också innehålla stora mängder
tillsatt socker. Pastöriseringen förstör likaså en stor del av de hälsosamma
vitaminerna. Därför är det viktigt att konsumenten är kritisk och vet vad som sker
under produktionens alla faser.
En sista punkt att tänka på när man tittar på studier om livsmedlens
hälsofrämjande egenskaper är att dessa livsmedel ofta studeras enskilt. Med tanke
på att människor normalt konsumerar livsmedelskombinationer återspeglar det
inte en verklig mänsklig konsumtion att välja ett enda livsmedel som ska studeras.
När det gäller att säkerställa ett balanserat näringsintag för god hälsa, måste det
allmänna utbudet av näringsrika livsmedel ökas i människors dieter snarare än att
fokusera enbart på en handfull av livsmedel som påstås vara särskilt hälsosamma
för människan.
7.2 Diskussion
I detta avsnitt besvaras och diskuteras forskningsfrågorna i avhandlingen.
1.Hurdan marknadsföring tilltalar konsumenter som handlar supermat?

78

Årligen, kvartalsvis och till och med månadsvis dyker nya trender och tekniker
upp och förändrar det sätt företag lockar, ansluter till och marknadsför till sina
målgrupper.I och med att efterfrågan på supermaten har vuxit, har även utbudet
och reklamerna ökat. Inbound marketing har visat sig vara effektivt för att
attrahera rätt målgrupper. Inbound marketing kan involvera flera olika kanaler,
men de vanligaste är sökmotoroptimering (SEO), innehållsmarknadsföring och
sociala medier. Genom rätt nyckelord hittar konsumenter det de söker.
Innehållsmarknadsföringen har visat sig vara en effektiv form av marknadsföring
och kan ersätta traditionell reklam och dyra reklamkampanjer. Konsumenterna vill
förstå fördelarna, ingredienserna och till och med få information om företaget som
säljer produkten. Influencers, exempelvis bloggare, kan också motivera dessa
typer av konsumenter att prova en ny produkt. Företag som kan definiera sin
marknad kan erbjuda konsumenterna de fördelar de söker och presentera sig som
trovärdiga och pålitliga lyckas med stor sannolikhet. Majoriteten av
konsumenterna har någon typ av konton på sociala medier, i många fall flera
konton på olika platformar. En stor del av kunderna förväntar sig nu att företag
hanterar deras förfrågningar via sociala medier.
I dagens reklamfyllda värld kan rekommendationer från vänner och bekanta ha en
större inverkan på konsumenters val än reklam, det vill säga word-of-mouth
marknadsföring. Majoriteten av konsumenterna i undersökningen litar på
rekommendationer från vänner och familj över någon annan typ av reklam.
Människor litar på andra människor och de erfarenheter de har att rapportera,
vilket innebär att när de hör från en vän eller en konsument om en produkt eller ett
varumärke, är de mer benägna att köpa.
2. Vad påverkar finländska konsumenters val under köpprocessen då de handlar
supermat?
Kvalitet, pris och produktegenskaperna var de viktigaste faktorerna som
påverkade köpprocessen hos respondenterna i enkätundersökningen. Kvalitet är
avgörande för att tillfredsställa kunder och behålla deras lojalitet så att de
fortsätter att köpa från företaget i framtiden. Kvalitetsprodukter ger ett viktigt
bidrag till långsiktiga intäkter och lönsamhet. De gör det också möjligt för
företaget att ta mer betalt och därmed hålla en högre standard på produkterna.
79

Bekantas, vänners och allmänna omdömen var också de vanligaste svaren då
respondenterna frågades vilka faktorer som påverkar deras köpprocess. Endast en
liten del (8,2 %) av respondenterna svarade att reklam påverkade deras
köpprocess. Då konsumenter i dagens samhälle omringas av reklam konstant har
andra faktorer såsom omdömen fått en större betydelse i köpprocessen.
Smak, miljövänlighet, ekologiska råvaror, tidigare erfarenheter var de näst
vanligaste faktorerna som påverkade köpprocessen och köpbeslutet.
Den etiska konsumtionen är också nära relaterad till miljövänlig konsumtion
eftersom båda beaktar aspekter som hälsa, miljö och djurens rättigheter. Ur
marknadsförarens synvinkel kan förståelse av dessa komplexa betydelser vara
avgörande för att få konsumenternas förtroende och för att undvika misstag.
Livsmedelssäkerhet, människors hälsa och hänsyn till miljön tillsammans med
egenskaper som näringsvärde, smak, färskhet och utseende påverkar
konsumenternas köpprocesser.
3. Vilka är de potentiella målgrupperna för supermatsbranschen och hur kan
företagen med hjälp av marknadsföring bättre nå dessa grupper?
Hälsomedvetna människor, idrottare, unga, medelålders människor och särskilt de
äldre generationerna är viktiga potentiella målgrupper.
Företag kan undersöka vilken typ av konsumenter som besöker deras webbplatser
eller sociala medier och avgöra vilka målgrupper de inte eventuellt ännu nått.
Företag kan jämföra denna information med konkurrenternas information för att
se vilken form av publik som deras webbplatser besöks av. Företag kan också
skicka ut enkäter för att samla in ytterligare information. Att undersöka detaljer
om konsumenters dagliga liv kan vara till hjälp när företag skapar meddlanden på
olika kanaler för att nå dem. Det kan hjälpa företaget skapa en unika berättelser,
s.k. storytelling, som tilltalar flera målgrupper. Genom att nämna miljömässiga
hållbara ansträngningar som företaget gör i sin verksamhet (återvinning,
volontärarbete för miljövänliga organisationer osv.) kan företag skapa förtroende
och uppskattning hos kunder.

80

7.3 Nycklar till framgång:
Nedan kommer några råd till företag inom supermatsbranschen. Nycklar till
framgång inom marknadsföringen av supermat kan sammanfattas enligt följande:
•

Förstå din målgrupp. Den ideala målgruppen är konsumenter som är
insatta inom hälsa och både välutbildade samt välinformerade inom ämnet.
Särskilt kvinnor, idrottare och äldre människor är optimala målgrupper.

•

Produktinformation och hälsopåståenden om specifika livsmedel med
hälsofördelar bör finnas tillgängliga för konsumenter, detta leder till en
högre trovärdighet.

•

Skepsis kring livsmedel med hälsopåstående kommer alltid att finnas, men
upplysning är nyckeln. Konsumenter som vill använda mat som medicin
vill ta hand om sig själva och supermat kan stöda deras kost. Det kan vara
nödvändigt att marknadsföra supermat som livsmedel som stöder en
normal kost men inte fungerar som ersättning för den vardagliga kosten.

•

Den så kallade efterkrigsgenerationen är en viktig målgrupp för
supermatsmarknaden. Generationen övergår småningom till sina äldre år
och representerar därmed en viktig målgrupp. Marknadsföringen måste nå
denna målgrupp genom rätt kanaler, därför är det viktigt att ta i hänsyn att
traditionella kanaler också används, inte endast sociala medier utan
exempelvis tidningar.

•

Priset är ofta avgörande och många av konsumenterna ansåg att
supermaten är rätt så dyr. Därför är det viktigt att företag noggrant
planerar sin prissättning. Om den ekonomiska situationen delvis utgör
grunden för olika folksjukdomar är det viktigt att hålla överkomliga priser
och tillgång till hälsosam mat på en rimlig prisnivå.

81

•

Att presentera receptidéer i butiken är ett bra marknadsföringsverktyg för
att visa supermatens mångsidighet och introducera nya produkter åt
konsumenten. Det är mer intressant att ge kunder idéer hur de kan
använda dessa livsmedel än att endast presentera själva hyllan med
produkter. Många konsumenter är intresserade av produkterna men vet
inte hur de kan användas.

•

Många snabba måltider och mellanmål kan tillagas med hjälp av supermat,
exempel på dessa är råsaft, smoothies och sallader. Dessa kommer med
hög sannolikhet att tilltala kunder i en hektisk vardag. Produkternas höga
vitamininnehåll kan marknadsföras för att motverka förkylningar och
influensa.

•

Hur supermat presenteras i butiken är nyckeln till hur den uppfattas av
kunderna. Genom att skapa iögonfallande skärmar, införa erbjudanden,
smakprov eller provexemplar är användbara marknadsföringstekniker. Att
sätta upp lockande stativ med väl genomtänkta element som tavlor såsom
ett "dagens recept" eller "visste du att" med olika fakta om är strategiska
sätt att fånga kundernas uppmärksamhet.

•

Människor uppskattar miljövänlighet och prioriserar detta ofta då det
väljer produkter, detta bör beaktas i produktionen och marknadsföringen

•

Många konsumenter är intresserade av supermat men har inte alltid
kunskap, därmed har branschen potentiella möjligheter för att utvecklas
och växa ytterligare. I dag uppskattar människor allt mer naturliga
produkter som använts i åratal för att stöda hälsan eller bota åkommor.
Traditionell medicin, folkmedicin eller ibland en så kallad alternativ
medicin har blivit populärare igen i och med att människor blivit mer
medvetna om hälsa.

•

Genom att använda sig av dessa marknadsföringsmetoder som nämnts
ovan är det lättare för återförsäljare att skapa en bättre bild av
82

produkterna,deras egenskaper och samtidigt utbilda de potentiella
kunderna om dem.

7.4. Förslag till fortsatt forskning

Hittills har det inte funnits mycket forskning om supermat, särskilt i Finland.
Dock finns det mycket utrymme för intressanta forskningsämnen, dessa kommer
att introduceras i detta kapitel. Enkätundersökningen besvarades av människor
som bodde i Åbo och Helsingfors. Det skulle vara intressant att genomföra en
liknande studie som skulle omfatta fler städer i Finland och se ifall det finns större
regionala skillnader. Det skulle även vara intressant att få fler svar från människor
i alla åldrar. För att kunna göra direkta jämförelser bör den framtida studien också
undersöka samma målgrupper, det vill säga människor i alla åldrar. För att få rätt
typ av svar borde majoriteten av respondenterna ha kunskap kring supermat.
Ytterligare forskning kunde göras om personlighetskarakteristika eller
psykologiska egenskaper hos konsumenter som köper supermat. Vem är de
människor som tycker om att konsumera supermat och följa trender inom
området? Konsumenter har blivit allt mer intresserade av de livsmedel de äter och
hur dessa påverkar deras hälsa. Psykologiska faktorer visar en koppling mellan
människors ätbeteende och deras personlighet. Dessa antaganden kräver
ytterligare forskning om ämnet.
Riskfaktorerna för vuxna kroniska sjukdomar, såsom typ 2-diabetes ses allt mer i
yngre åldrar, ofta ett resultat av ohälsosamma matvanor och ökad viktökning.
Kostvanor som etablerats i barndomen går ofta i vuxen ålder, så att lära barn att
äta sunt i ung ålder hjälper dem att hålla sig friska hela livet. Det är viktigt att
förstå varför vissa människor äter på ett visst sätt och genom att ge människor den
information de behöver om en hälsosam kost kan den allmänna hälsan främjas.
Förbättrad forskning och information om ämnet gör det lättare för konsumenter att
hitta information om ämnet och supermatens fördelaktiga egenskaper.

83

7.5 Kritisk återblick

Detta avsnitt är en analys av avhandlingen med en kritisk återblick på
avhandlingens komponenter. Dessa komponenter är referenskällorna för
avhandlingen, argumentens logik, de metoder som använts i undersökningen, och
avhandlingens slutsatser.
Källorna som använts i denna anvhandling är aktuella, pålitliga och uppfyller
akademiska standarder. Eftersom avhandlingen behandlar konsumentbeteende
skulle det även varit passande att ha med ytterligare litteratur om
konsumentpsykologi för att få en djupare inblick i ämnet. Orsaken till detta är att
konsumentpsykologi blivit ett allt viktigare ämne inom marknadsföring och
socialpsykologi inom den digitala tidsåldern.
Jag anser att avhandlingens påståenden stämmer överens med slutsatserna och att
argumenten är logiska. Enkätundersökningens resultat är pålitliga och med hjälp
av dem kunde generella slutsatser dras. För att få en mer omfattande undersökning
kunde fler personer ha deltagit i enkätundersökningen. Det skulle ha varit
intressant att se ifall det finns strora regionala skillnader i Finland mellan de olika
åldersgrupperna. Enkätundersökningens respondenter var mellan 18 och 75 år
trots att människor i alla åldrar fick besvara enkäten. Det hade också varit
intressant att få svar från tonåringar eller betydligt äldre människor. Majoriteten
av respondenterna var kvinnor, fördelningen skulle gärna ha fått vara jämn mellan
könen.
Jag anser att enkäten var lämplig för denna undersökning och alla respondenter
orkade slutföra enkäten. Enkäten kunde ha innehållit mer frågor om själva
köpprocessen och hur behoven skapas. Det kunde ge värdefull information och
respondenterna kunde fritt beskriva vad som får dem att köpa vissa produkter.
Slutsatserna sammanfattar de viktigaste resultaten och innehåller råd till företag,
dessa råd kunde även ha innehållit mer innefattande exempel på vad som måste
beaktas gällande varje specifik åldersgrupp.

84

KÄLLFÖRTECKNING
Abrahamsson, L. (2008). Matvanor, planering och värdering. Ingår i:
Abrahamsson, L., Andersson, A., Becker, W. & Nilsson, G. (Red.), Näringslära
för högskolan. Liber.
Algotson, S., Englund, G. (1991). Den svenska maten. Köping: Jordbrukets
provkök.
Amnéus, A. (2011). Allt du behöver veta om Varumärken. Liber.
Ang, L. (2014). Principles of Integrated Marketing Communications, Cambridge
University Press.
Arina, T., Halmetoja J. & Sovijärvi O. (2016). Biohakkerin käsikirja. Helsinki:
Biohacker Center BHC Oy.
Balnaves, M. & Caputi, P. (2001). Introduction to Quantitative Research
Methods: An Investigative Approach. SAGE Publications Ltd.
Bech-Larsen, T., Grunert, K.G. (2003). The perceived healthiness of functional
foods. Appetite 40, February.
Brossard, D. (2013). New media landscapes and the science information
consumer. Proceedings of the National Academy of Sciences, 110 (Supplement
3), 14096-14101. URL: https://www.pnas.org/content/110/Supplement_3/14096
(hämtad 18.4.2019).
Bryman, A. (2011). Samhällsvetenskapliga metoder. Liber.
Bråkenhielm C. R., Koskinen L., Arvidsson, L., Grenholm, C.H., Hamilton, C.,
Burenstam Linder, S., Nicolin, C., Persson, B.V., Rosengren, B., Röttorp, A.,
Ullenhag, J. & Wadensjö, B. (1989). Etikens pris. Verbum Förlag AB.
Card, D. (1999). The causal effect of education on earnings. Department of
Economics, University of California at Berkeley.
Cesare N., Lee H., Mccormick T., Spiro, E., Zagheni E. (2018). Promises and
Pitfalls of Using Digital Traces for Demographic Research Demography.
Cialdini, R.B. (2006). Influence: The Psychology of Persuasion. HarperBusiness.

85

Creswell, J. W. (2013). Educational Research: Planning, Conducting, and
Evaluating Quantitative and Qualitative Research. Pearson Education Limited.
Darmon N., Drewnowski A. (2015). Contribution of food prices and diet cost to
socioeconomic disparities in diet quality and health: a systematic review and
analysis. Nutrition Reviews 73, October.
De Boer, J., Hoogland, C.T. & Boersema, J.J. (2007). Towards more sustainable
food choices: Value priorities and motivational orientations. Food Quality and
Preference 18, October.
De Irala-Estevez J., Groth M., Johansson L,. m. fl. (2000). A systematic review of
socio-economic differences in food habits in Europe: consumption of fruit and
vegetables. European Journal of Clinical Nutrition 54, September.
Dean K. (1989). Self-care components of lifestyles: the importance of gender,
attitudes and the social situation. Social Science & Medicine, 29.
Dent, J. (2018). Sales and Marketing Channels. Kogan Page Ltd.
Dillman D. A., Smyth J. D., Christian L. M. (2014). Internet, phone, mail, and
mixed-mode surveys: The tailored design method. Hoboken, NJ: John Wiley &
Sons, Inc.
Diplock A., Aggett P.J., Ashwell M., Bornet F., Fern E.B., Roberfroid M.B.
(1999). Scientific concepts of functional foods in Europe consensus document.
British Journal of Nutrition, 81.
Duncan, P. (2009). Values, Ethics and Health Care. SAGE Publications Ltd.
Ekesa, B. N. (2016). Selected Superfoods and Their Derived Superdiets.
URL: https://www.intechopen.com/books/superfood-and-functional-food-thedevelopment-of-superfoods-and-their-roles-as-medicine/selected-superfoods-andtheir-derived-superdiets (hämtad 1.2.2019).
Ek, S., Heinström, J. (2011). Monitoring or avoiding health information - the
relation to inner inclination and health status. Health Information & Libraries
Journal 28, September.
Eriksson, L. T., Wiedersheim-Paul, F. (1991). Att utreda forska och rapportera.
Liber ekonomi.
European Food Safety Authority: Nutrition and Health Claims. URL:
https://www.efsa.europa.eu/en/topics/topic/nutrition (hämtad 1.2.2019).
86

EUT – Europeiska unionens officiella tidning - EUR-Lex (2006).
Europaparlamentets och rådets förordning (EG) nr. 1924/2006 om
näringspåståenden och hälsopåståenden om livsmedel. URL: https://eurlex.europa.eu/legal-content/SV/TXT/PDF/?uri=CELEX:32006R1924&from=DE
(hämtad 2.2.2019).
Fagerstrøm, A. & Ghinea, G. (2011). On the motivating impact of price and
online recommendations at the point of online purchase. International Journal of
Information Management, 31, April.
Feign, B., Young, S. (1975). Using the Benefit Chain for Improved Strategy
Formulation. Journal of Marketing, July.
Fimea, Traditioneltt växtbaserat läkemedel. URL:
https://www.fimea.fi/web/sv/forsaljningstillstand/vaxtbaserade_lakemedlen_och_
homeopatiska_preparat/traditioneltt_vaxtbaserat_lakemedel (hämtad 3.4.2019)
Finkel, E.J., Eastwick, P.W., Reis, H.T. (2015). Best research practices in
psychology: Illustrating epistemological and pragmatic considerations with the
case of relationship science. Journal of Personality and Social Psychology.
Fisher, D. (2019). Networking in the 21st Century. RockStar Publishing.
Fitschen, P. (2015). Are Superfoods Really “Super”? URL:
http://www.bodybuilding.com/fun/are-superfoods-really-super (hämtad 8.2.2019).
Futrell, C. (2013). Fundamentals of Selling. McGraw-Hill Professional.
Fraser, B. P., & Brown, W. J. (2002). Media, celebrities, and social influence:
Identification with Elvis Presley. Mass Communication & Society 5, November.
Gartenstein, D. (2019). Advantages and Disadvantages of Market and Product
Development Strategies. URL: https://smallbusiness.chron.com/advantagesdisadvantages-market-product-development-strategies-20206.html (hämtad
1.7.2019).
Gill, L. E. (1954). Advertising and psychology, Routledge.
Given, L. M (2008). The SAGE Encyclopedia of Qualitative Research Methods,
SAGE Publications Inc.
Gold and Green Foods, URL: https://goldandgreenfoods.com/fi/tietoameista/tarinamme/ (hämtad 6.3.2020).
87

Goodyear, V. Armour, K. (2018). Young People, Social Media and Health.
Routledge.
Green, P.E., Krieger, A.M., Wind, Y. (2001). Thirty years of conjoint analysis:
reflections and prospects. Interfaces 31, January.
Grönroos, C. (2002). Service Management och marknadsföring - Kundorienterat
ledarskap i servicekonkurrensen. Liber.
Gunnarsson, M., Oscarsson, H. (2015). ) Grundläggande värderingar och
personlighetsdrag. Göteborgs universitet.
Gupta, S. (2018). Driving Digital Strategy: A Guide to Reimagining Your
Business. Harvard Business Review Press.
Gustafsson, Anna (2019): Chaga – The next superfood could be from Finland’s
forests. URL: https://www.upmpulp.com/media/blogs-and-stories/stories/chaga-the-next-superfood-could-be-from-finlands-forests/ (hämtad 10.12.2019).
Groeniger, J. O., van Lenthe, F. J., Beenackers, M. A. Kamphuis, Carlijn B. M.
(2017). Does social distinction contribute to socioeconomic inequalities in diet:
the case of ‘superfoods’ consumption. International Journal of Behavioral
Nutrition and Physics Activity, 14.
Hammarén, N., Johansson, T. (2009). Identitet. Liber.
Hansen, F. (2007). Emotions, Advertising & Consumer Choice. Copenhagen
Business School Press.
Henriksson, R. (2014). What's there in it for me? - Identifying customer benefits
and utilizing the knowledge of customer benefits in marketing and selling. BoD Books on Demand.
European Comission – Food Safety. Nutrition claims. URL:
https://ec.europa.eu/food/safety/labelling_nutrition/claims/nutrition_claims_en
(hämtad 24.1.2019).
Kaur, N.,Singh, D.P., (2017). Deciphering the consumer behaviour facets of
functional foods: A literature review. Appetite, 112.
88

Khan, M. (2007). Consumer Behaviour, New Age International (P) Ltd.
Publishers.
Kirk, J. & Miller, M. L. (1986). Reliability and Validity in Qualitative Research,
SAGE Publications Inc.
Kotler, P. (1999). Marketing Management: Analysis, Planning, Implementation
and Control. Pearson Education.
Kumra, R. (2007). Consumer behavior. Himalaya Publishing House.
Lalor, F., Madden, C., McKenzie, K., & Wall, P. G. (2011). Health claims on
foodstuffs: A focus group study of consumer attitudes. Journal of Functional
Foods, 3.
Lehtonen, K. (1991). Mainoskuva –Mielikuva, VAPK-kustannus, Helsinki.
Livsmedelsverket, Frågor och svar om närings- och hälsopåståenden.
URL:https://www.ruokavirasto.fi/sv/foretag/livsmedelsbranschen/tillverkning/info
rmation-som-skall-ges-om-livsmedel/narings--och-halsopastaenden/fragor-ochsvar-om-narings--och-halsopastaenden/ (hämtad 19.1.2020)
MacGregor, C., Parker. C. Petersen, A., (2018). Promoting a healthier, younger
you: The media marketing of anti-ageing superfoods. The Journal of Consumer
Culture. May 2018. URL:
https://journals.sagepub.com/doi/pdf/10.1177/1469540518773825 (hämtad
20.1.2019)
Manafo E., Wong S. (2012). Health literacy programs for older adults: a
systematic literature review. Health Education Research, 27.
Maslow, A. H. (1943). A theory of human motivation. Psychological Review, 50.
Nielson Global Health and Wellness Report (2015). We are what we eat. Healthy
Eating Trends Around the World. January 2015. URL:
89

https://www.nielsen.com/wpcontent/uploads/sites/3/2019/04/Nielsen20Global20Health20and20Wellness20Re
port20-20January202015-1.pdf (hämtad 2.2.2019).
O’Doherty Jensen, K. (2008). Mad og identitet. Mad, mennesker og måltider,
samfundsvidenskabelige perspektiver. Köpenhamn: Munksgaard.
Palmatier, R.W., Kumar, V. (2018). Customer Engagement Marketing. Palgrave
Macmillan.
Peterson, C. (2009). Minimally Sufficient Research. Perspectives on
Psychological Science, 4, January.
Ponto, J. (2015) Understanding and Evaluating Survey Research. Journal of the
Advanced Practitioner in Oncology, December.
Porter, M. (1993). Strategia kilpailutilanteessa. Suom. T. Väisänen. Helsinki,
Rastor.
Reichheld, F., Schefter, P. (2000). E-Loyalty: Your Secret Weapon on the Web.
Harvard Business Review, July-August.
Ruokavirasto, Ravintolisäopas – Eviran ohje 17012/5. URL:
https://www.ruokavirasto.fi/globalassets/tietoa-meista/asiointi/oppaat-jalomakkeet/yritykset/elintarvikeala/elintarvikealanoppaat/ravintolisaopas_17012_5.pdf (hämtad 18.1.2020).
Ruokavirasto, Kosttillskott. URL:
https://www.ruokavirasto.fi/globalassets/yritykset/elintarvikeala/valmistus/elintar
vikeryhmat/ravintolisat/sv/eviran_ohje_17012_5_sv.pdf (hämtad 2.1.2020)
Santeramo, F.G., Carlucci, D., De Devitiis, B., Seccia, A., Stasi, A., Viscecchia,
R., Nardone, G. (2018). Emerging trends in European food, diets and food
industry. Food Research International 104, February.
Schmidt Thurow, H., Sköld Nilsson, A. (2008). Butiks boken För dig som jobbar
inom detaljhandeln. Liber.
Shashkina M.Y., Shashkin P.N., Sergeev A.V (2006): Chemical and
medicobiological properties of chaga. Pharmaceutical Chemistry Journal 40,
October.

90

Shaw, D., Grehan, E., Shiu, E., Hassan, L. & Thomson, J. (2005). An exploration
of values in ethical decision making. Journal of Consumer Behaviour 4(3), June.
Shingler, N. (2009). Superruoka on paluuta juurille.Yle Kuningaskuluttaja. URL:
http://kuningaskuluttaja.yle.fi/node/2430 (hämtad 18.3.2019).
Sibakov, J.(2015): Tulevaisuuden superruoka viihtyy Suomen viileillä pelloilla.
URL: https://vttblog.com/2015/03/24/tulevaisuuden-superruoka-viihtyy-suomenviileilla-pelloilla/ (hämtad 3.2.2019).
Sorvari, J., Koski, M. (2018). Superfoodien tulevaisuus. Oulun
ammattikorkeakoulu.
Statistikcentralen,lönestrukturstatistik. URL:
https://www.stat.fi/til/pra/index_sv.html (hämtad 12.11.2019)
Stjerna, M.L. (2007). Föreställningar om mat och ätande - Risk, kropp, identitet
och den ”ifrågasatta” maten i vår tid. Stockholm Universitet.
“Superfood”, Lexico.com. 2019. URL:
https://www.lexico.com/definition/superfood (hämtad 17.4.2019).
Tellis, G. J. (2004). Effective advertising: Understanding when, how, and why
advertising works, Sage Publications India Pvt Limited.
Turrell G, Kavanagh A.M. (2006). Socio-economic pathways to diet: modelling
the association between socio-economic position and food purchasing behaviour.
Public Health Nutrition 9, May.
United Fruit Company (1917). Food value of the banana: Opinion of leading
medical and scientific authorities. Boston, Published by United fruit company.
Vegconomist, 2018. New Protein Superfood Emerging From Finland. URL:
https://vegconomist.com/products-and-launches/new-protein-superfoodemerging-from-finland/ (hämtad 9.2.2019)
Vejlgaard, H. (2008). Anatomy of a Trend. The McGraw-Hill Companies. New
York.
Vendrame S., Del Bo' C., Ciappellano S., Riso P., Klimis-Zacas D. (2016). Berry
Fruit Consumption and Metabolic Syndrome. Antioxidants (Basel) 5, December.

91

Walker, R.E., Keane, C.R. & Burke, J.G. (2010). Disparities and access to healthy
food in the United States: A review of food deserts literature. Health & Place
Journal 16, April.
Williams, C. (2016). Miracle meal or rotten swindle? The truth about superfoods.
URL: https://www.newscientist.com/article/mg23130850-100- miracle-meal-orrotten-swindle-the-truth-about-superfoods/ (hämtad 17.2.2019)
Wilson, D.S., Gillespie, A.K. (1999). Rooted in America: Foodlore of Popular
Fruits and Vegetables. University of Tennessee Press.
Wohlfeil, M. (2018). Celebrity Fans and Their Consumer Behaviour. Routledge.
Xia, B. S., & Gong, P. (2015). Review of business intelligence through data
analysis. Benchmarking: An International Journal, 21, April.
Yle, 2009. Superruoka paluuta juurille. URL:
https://yle.fi/aihe/artikkeli/2009/10/08/superruoka-paluuta-juurille (hämtad
3.1.2019)
Zeithaml, V. (1988). Consumer Perceptions of Price, Quality and Value: A
Means-End Model and Synthesis of Evidence. Journal of Marketing 52, July.
Zwier, S. (2009). Medicalisation of food advertising. Nutrition and health claims
in magazine food advertisements 1990-2008. Appetite, Volume 53, Issue 1,
August.

92

BILAGOR
Bilaga 1: Enkät på finska

Bilaga 2: Enkät på svenska

