En studie av det allmänna stöd lärare inom
småbarnspedagogik ger åt barn med försenad
språkutveckling

Annastina Heinonen

Avhandling för magisterexamen
Åbo Akademi
Fakulteten för pedagogik
och välfärdsstudier
Vasa, 2020
Handledare Ann-Katrin Svensson

Annastina Heinonen
Författare
Annastina Heinonen

Årtal
2020

Arbetets titel
”En studie av det allmänna stöd lärare inom småbarnspedagogik ger åt barn med försenad
språkutveckling”
Opublicerad avhandling i pedagogik för pedagogie magisterexamen
Sidantal
Vasa: Åbo Akademi. Fakulteten för pedagogik och välfärdsstudier.
56 (67)
Referat
Studiens syfte är att studera hur en försenad språkutveckling hos barn i daghemsålder
kommer i uttryck i barngruppen inom småbarnspedagogiken. Forskningsfrågorna lyder:
1. Hur kommer en försenad språkutveckling hos barn i uttryck i den pedagogiska
verksamheten?
2. Hurdant allmänt stöd har lärarna inom småbarnspedagogiken givit åt barn med försenad
språkutveckling och hur har stödet påverkat den pedagogiska verksamheten?
Studien är gjord i en medelstor stad i Svenskfinland. Empirin har samlats in genom enkäter
utskickade till stadens lärare inom småbarnspedagogik och i efterhand kompletterats med två
intervjuer; en gruppintervju med tre talterapeuter och en intervju med en speciallärare inom
småbarnspedagogik. Som teoretisk referensram för arbetet har den sociokulturella teorin och
den bioekologiska utvecklingsteorin använts. Forskningen är gjord som en mixed methodsforskning. Empirin ur enkäterna har analyserats genom kategorisering och empirin ur
intervjuerna genom tematisk analys.
Resultatet av studien visade att den försenade språkutvecklingen hos barn kommer i uttryck
i den pedagogiska verksamheten som kommunikativa svårigheter, svårigheter i sociala
relationer samt som kognitiva svårigheter. De allmänstödjande åtgärder som lärarna på fältet
använt sig av har kategoriserats i fyra olika kategorier: lärarna har utnyttjat ett mångsidigt
språkanvändande, haft ett språkfokuserat arbetssätt samt arbetat med motoriska övningar och
bild- och teckenstöd. Den försenade språkutvecklingen hos ett barn har påverkat den
pedagogiska verksamheten genom att ta mycket av lärarnas tid, men även haft en positiv
inverkan genom att ha ökat användningen av bild- och teckenstöd i barngruppen.
Sökord:
allmänt stöd, enkät, försenad språkutveckling, intervju, småbarnspedagogik, språk

Annastina Heinonen

Innehåll
1 Inledning.................................................................................................................................. 1
1.1 Bakgrund ...........................................................................................................................1
1.2 Studiens syfte .................................................................................................................... 3
1.3 Centrala begrepp ............................................................................................................... 3
1.4 Avgränsningar .................................................................................................................. 4
1.5 Studiens upplägg............................................................................................................... 4
2 Barns språkutveckling ............................................................................................................. 6
2.1 Normal språkutveckling .................................................................................................... 6
2.1.1 Språkets beståndsdelar ............................................................................................... 6
2.1.2 Språkutveckling i åldern 2─5 år ................................................................................ 7
2.1.3 Språkutveckling hos flerspråkiga barn ....................................................................... 8
2.1.4 Icke-verbal kommunikation ....................................................................................... 9
2.2 Försenad språkutveckling ............................................................................................... 10
2.2.1 Definition av försenad språkutveckling ................................................................... 11
2.2.2 Följder av försenad språkutveckling ........................................................................ 13
3 Småbarnspedagogikens roll i barns språkutveckling ............................................................. 15
3.1 Småbarnspedagogikens allmänna mål och riktlinjer ...................................................... 15
3.2 Småbarnspedagogiken som språkstimulerande och -främjande instans ......................... 16
3.3 Trestegsmodellen – småbarnspedagogikens stödformer ................................................ 17
3.3.1 Allmänt stöd ............................................................................................................. 18
3.3.2 Intensifierat stöd ....................................................................................................... 18
3.3.3 Särskilt stöd .............................................................................................................. 18
4 Teoretisk referensram ............................................................................................................ 20
4.1 Den sociokulturella synen på språkinlärning.................................................................. 20
4.2 Bronfenbrenners bioekologiska utvecklingsteori ........................................................... 21
4.2.1 Språkutveckling inom småbarnspedagogiken i ett bioekologiskt
utvecklingsperspektiv ....................................................................................................... 23
5 Metod .................................................................................................................................... 25
5.1 Studiens syfte och forskningsfrågor ............................................................................... 25
5.2 Ansats och metod............................................................................................................ 25
5.3 Val av respondenter ........................................................................................................ 26
5.4 Datainsamling ................................................................................................................. 27
5.4.1 Enkät ........................................................................................................................ 27

Annastina Heinonen
5.4.2 Intervjuer .................................................................................................................. 29
5.5 Analys av empirin ........................................................................................................... 30
5.5.1 Enkätanalys .............................................................................................................. 30
5.5.2 Intervjuanalys ........................................................................................................... 31
5.6 Reliabilitet och validitet.................................................................................................. 32
5.7 Etiska överväganden ....................................................................................................... 33
6 Resultatredovisning ............................................................................................................... 35
6.1 Följder av försenad språkutveckling ............................................................................... 35
6.1.1 Kommunikativa svårigheter ..................................................................................... 35
6.1.2 Svårigheter i sociala relationer ................................................................................ 38
6.1.3 Kognitiva svårigheter ............................................................................................... 39
6.2 Allmänstödjande åtgärder för försenad språkutveckling ................................................ 40
6.2.1 Mångsidigt språkanvändande .................................................................................. 40
6.2.2 Ett språkfokuserat arbetssätt .................................................................................... 42
6.2.3 Motoriska övningar .................................................................................................. 43
6.2.4 Bild- och teckenstöd ................................................................................................ 44
6.3 Stödets inverkan på den pedagogiska verksamheten ...................................................... 45
6.3.1 Inverkan på språkmiljön .......................................................................................... 45
6.3.2 Inverkan på lärarens tidsanvändning ....................................................................... 48
7 Diskussion ............................................................................................................................. 50
7.1 Metoddiskussion ............................................................................................................. 50
7.2 Resultatdiskussion .......................................................................................................... 52
7.3 Avslutning ...................................................................................................................... 55
Referenser................................................................................................................................. 57

Annastina Heinonen
Bilagor
Bilaga 1. Följebrev och enkät, svenska...................................................................................61
Bilaga 2. Följebrev och enkät, finska......................................................................................64
Bilaga 3. Intervjufrågorna till talterapeuterna och specialläraren...........................................67

Tabeller
Tabell 1. Tabell över mångsidigt språkanvändande som stödåtgärd..................................... 41

Figurer
Figur 1. Olika delar av språket som kan påverkas av en språkstörning..................................12
Figur 2. Språkutvecklingens centrala delområden inom småbarnspedagogiken....................16
Figur 3. Bronfenbrenners bioekologiska utvecklingsteori i bild.............................................22
Figur 4. Bild över kategorisering av empirin..........................................................................31

Annastina Heinonen

1 Inledning
I kapitlet presenteras bakgrunden till valet av forskningsområde. Även studiens syfte, centrala
begrepp och avgränsningar samt studiens upplägg tas upp.

1.1 Bakgrund
”Språket är barnets viktigaste redskap genom livet. Det är via språket som
barnet gör sig förstått och förstår sin omvärld. Språkkompetensen lägger
grunden till barnets självuppfattning, identitet och kulturtillhörighet och
fungerar som verktyg i all inlärning och interaktion. Att få uttrycka sig och
bli hörd är inte bara barnets rätt, utan bidrar till barnets framtida hälsa.”
(Språkgroddar, Folkhälsan, 2011).
Språket ligger som grund för människans välmående. Dels är språket knutet till kognition och
tänkande, dels till ett representationssystem att kommunicera med. Språket är en social kod som
framför tankar, idéer, intentioner och känslor (Hartas, 2005, s. 8). Att tänka, tala, samspela med
andra mänskor och miljön samt att bygga upp en världsbild kräver alltså i någon mån ett språk
(se till exempel Folkhälsan, 2011). Det är därför av stor vikt att även i småbarnspedagogiken
satsa på att stärka och stödja barns språkutveckling. Traditionellt sett har småbarnspedagogiken
haft en central roll som språkfrämjande instans (Korpilahti och Pihlaja, 2018, s. 188). Ett
språkfrämjande tankesätt genomsyrar all verksamhet i småbarnspedagogiken och påverkar ett
barns utveckling, självbild och världsuppfattning samt sociala relationer (Utbildningsstyrelsen,
2018, s. 32).
Enligt Grunderna för planen för småbarnspedagogik (Utbildningsstyrelsen, 2018, s. 44) ska
språket stödjas på ett lekfullt och roligt sätt genom till exempel språklekar, rim, ramsor och
sånger. Eftersom denna typ av aktiviteter är naturliga för barn och används inom alla
lärområden och utnyttjas för att nå olika lärandemål, kan det enligt mig ibland vara svårt att se
den målmedvetna språkfrämjande effekten i dem.
Av egen erfarenhet påstår jag att det finns en risk för att en stor del av det språkstimulerande
och -främjande arbetet inom småbarnspedagogiken förblir osynligt. Såväl föräldrar som barn,
men också samhället kan ha svårt att se det pedagogiska i den språkstimulerande verksamheten,
1

Annastina Heinonen
eftersom den till stor del består av högläsning, sånger, rim, ramsor och andra typer av
språklekar. En del av det språkstimulerande och -främjande pedagogiska arbetet lärarna gör
förblir ouppmärksammat på grund av att det tas förgivet (”man läser ju ändå böcker på dagis”)
eller så ses det som en del av något annat lärandemål. Att synliggöra till exempel skapande
verksamhet är enklare genom att dokumentera processen eller genom alster som barnen tar med
sig hem, men att synliggöra arbetet kring språk blir mer abstrakt. Därför är det viktigt att lyfta
fram det arbete som görs för att förstärka den språkliga utvecklingen, att se språket som ett
lärandemål och inte enbart ett medel.
I och med att språket har en så central roll i barns utveckling, kan det bli problematiskt om
språkutvecklingen av en eller annan orsak inte löper som den ska. I en studie av Aro, Laakso,
Määttä, Tolvanen och Poikkeus (2014) framgår det att barn med språkstörningar i
småbarnsåldern löper större risk för problem med självreglering och exekutiva funktioner samt
att de kan ha det svårt i sociala relationer. I Forrest, Gibson, Halligan och StClairs studie (2018)
framkommer att barn och unga med språkstörningar löper en större risk för sociala och
emotionella problem än barn utan. Att ge stöd åt barn med språkstörning i ett tidigt skede inom
småbarnspedagogiken är alltså viktigt och kan förebygga många fortsatta problem, vilket även
Nurmilaakso och Välimäki (2011, s. 5) poängterar.
En språkstödjande verksamhet bäddas ofta in i andra lärandemål eller ter sig som lek. Särskilt
för barn med utmaningar i språkutvecklingen är det språkstödjande arbetet högst avgörande för
det framtida välmåendet. Det är därför är det motiverat att studera hur lärare i vardagen (det vill
säga genom ett allmänt stöd) stödjer barn med försenad språkutveckling. Studien lyfter också
fram om och i så fall hur den försenade språkutvecklingen påverkat pedagogiken i barngruppen.
I det här arbetet ska jag studera barn med en så kallad lindrig språkstörning, det vill säga en
försenad språkutveckling. Orsaken är att det inte finns så mycket pedagogisk forskning på
området. Dessutom studeras vad lärare använde sig av för allmänna stödformer med barn med
försenad språkutveckling, eftersom jag har en hypotes om vilka metoder och arbetssätt som
allmänt används. Min erfarenhet av arbetet ute på fältet säger att lärare mycket ofta tyr sig till
bildstöd och till exempel musik för att stödja barn med svårigheter i språkutvecklingen.

2

Annastina Heinonen

1.2 Studiens syfte
Studiens syfte är att studera hur en försenad språkutveckling hos barn i daghemsålder kommer
i uttryck i barngruppen inom småbarnspedagogiken. Forskningsfrågorna lyder:

1. Hur kommer en försenad språkutveckling hos barn i uttryck i den pedagogiska
verksamheten?
2. Hurdant allmänt stöd har lärarna inom småbarnspedagogiken givit åt barn
med försenad språkutveckling och hur har stödet påverkat den pedagogiska
verksamheten?

1.3 Centrala begrepp
Denna studie koncentrerar sig på barn med försenad språkutveckling. En försenad
språkutveckling är en typ av språkstörning där språkutvecklingen inte följer den normala takten.
I kapitel tre definieras en normal språkutveckling och sedan en försenad språkutveckling.
I arbetet studeras vilken typ av allmänt stöd som ges till barn med försenad språkutveckling.
Med allmänt stöd anses den enklaste formen av stöd (se Utbildningsstyrelsens definition, 2020).
Det allmänna stödet kan ges utan vidare utredningar av ett barn, stödet ges med enkla medel
och gagnar hela barngruppen (Utbildningsstyrelsen, 2020). Exempel på allmänna stödåtgärder
kan vara omorganisering av lärmiljöer eller arbete i smågrupper. I kapitel fyra beskrivs
trestegsmodellen av stöd och därmed det allmänna stödet närmare.
I studien används termerna språkfrämjande och språkstimulerande. Svenska Akademiens
ordlista (SAOL, 2015) definierar ordet ”främja” med att hjälpa fram eller understödja.
”Stimulera” definieras med ”egga, sporra” och i Svenska Akademiens ordbok (SAOB, 1989)
som ”påverka (ngn [eller] ngt) så att hans resp. dess lust att handla [eller] bete sig på ett visst
sätt väckes [eller] ökas”. Med språkfrämjande (till exempel språkfrämjande verksamhet) menas
något som ska hjälpa ett barn att ta till sig språk, och med språkstimulerande (till exempel
språkstimulerande verksamhet) sådant som ska sporra eller väcka lust hos barnet till att
utvecklas. Att främja är något läraren gör för barnet, att stimulera är något läraren gör för att
barnet själv ska handla.
3

Annastina Heinonen
I resultatdelen benämns en av de allmänstödjande åtgärderna som respondenterna använt sig av
som ett språkfokuserat arbetssätt. Med denna term menar jag ett arbetssätt, där man medvetet
funderar och diskuterar kring det språkande som sker. Språket och språkutveckling är målet
med ett språkfokuserat arbetssätt, språket är inte enbart ett medel för att få fram ett budskap.

1.4 Avgränsningar
Studien fokuserar på trestegsmodellens allmänna stöd. Det allmänna stödet studeras på grund
av upplevelsen av att just ett sådant stöd ofta blir ouppmärksammat och förbisett.
De barn, åt vilka lärarna givit allmänt stöd för språket, och som i studien benämns som barn
med försenad språkutveckling, behöver inte vara diagnostiserade eller under någon officiell
utredning för försenad språkutveckling. Det allmänna stödet för barn med försening i
språkutvecklingen borde vara det samma oberoende om barnet har en diagnos, utreds för en
diagnos eller inte har någon diagnos alls. Största delen av barn med försenad språkutveckling
diagnostiseras inte ens så tidigt som i åldern 3–5 år. Dessutom skulle antalet respondenter
reduceras om det fordrades att lärarna endast skulle berätta om sitt arbete med barn med
försenad språkutveckling som officiellt diagnostiserats eller som är under utredning. I studien
utgås det från att respondenterna kunnat bedöma vilka barn som har en försenad
språkutveckling.
Studiens fokus ligger på barn med försenad språkutveckling i daghemsålder. Studien utesluter
förskolebarn, eftersom barn med försening i språkutvecklingen i förskoleålder sannolikt i och
med högre ålder får ett mer intensivt stöd än yngre barn.

1.5 Studiens upplägg

Avhandlingen har sju kapitel. I kapitel ett redogörs det för bakgrunden till valet av ämne för
forskningen. I kapitel ett behandlas även centrala begrepp, avgränsningar för studien samt
avhandlingens upplägg.
I kapitel två beskrivs barns språkutveckling. I kapitlet behandlas språkets beståndsdelar,
språkutvecklingen i åldern 2–5 år, språkutveckling hos flerspråkiga barn samt icke-verbal
4

Annastina Heinonen
kommunikation. Därefter definieras försenad språkutveckling och möjliga följder av en
försenad språkutveckling tas upp.
I

kapitel

tre

beskrivs

småbarnspedagogikens

roll

i

barns

språkutveckling.

Småbarnspedagogikens allmänna mål och riktlinjer samt småbarnspedagogiken som
språkstimulerande och -främjande instans tas upp. Trestegsmodellen för stöd redogörs i slutet
av kapitlet.
I kapitel fyra redogörs för arbetets teoretiska referensram. Den sociokulturella synen på
språkinlärning och den bioekologiska utvecklingsteorin tas upp.
I kapitel fem presenteras studiens metod. I kapitlet redogörs för studiens syfte och ansats, valet
av respondenter samt datainsamlingsmetoder och analys av empiri. Dessutom diskuteras
studiens reliabilitet och validitet samt etiska aspekter.
I kapitel sex behandlas studiens resultat.
I kapitel sju diskuteras studiens metod och resultatet av studien mot tidigare forskning. Sist i
kapitlet finns en kort avslutning med förslag på fortsatt forskning.

5

Annastina Heinonen

2 Barns språkutveckling
I detta kapitel tas normal och försenad språkutveckling upp. Först definieras olika
språkvetenskapliga begrepp som används för att beskriva språkets olika beståndsdelar. Därefter
beskrivs en normal språkutveckling för barn i åldern 2–5 år, eftersom studiens fokus ligger på
barn i daghemsålder. Därefter tas försenad språkutveckling upp.

2.1 Normal språkutveckling
Språkutvecklingen är individuell, det vill säga det finns en viss variation i hur och när barn
bemästrar olika språkliga färdigheter. Dock förväntas alla barn med en normal språkutveckling
gå igenom samma utvecklingssteg i samma ordning, till exempel det första ordet kommer kring
ett års ålder och det aktiva ordförrådet ökar någonstans mellan 1,5–2 årsåldern (Korpilahti och
Pihlaja, 2018, s. 187).

2.1.1 Språkets beståndsdelar

För att kunna bli en duktig språkanvändare bör ett barn lära sig att behärska språkets fem
beståndsdelar. Dessa är fonologi, morfologi, syntax, semantik och pragmatik. Först och främst
lär sig barnet hur språket låter, det vill säga utvecklar den fonologiska förmågan (Hartas, 2005,
s. 10). Efter detta utvecklas förståelsen för hur språkets syntax fungerar och för hur man
använder sig av olika former av ord, det vill säga den morfologiska förmågan utvecklas
successivt.
Fonologi handlar om de betydelseskiljande språkljud som förekommer i tal. Som exempel kan
ses fonemen /k/ och /h/, som är betydelseskiljande språkljud och gör skillnad på orden katt och
hatt. Inom fonologin studeras också uttalsskillnader för fonem, till exempel /a/ i frukten banan
och (skridsko)banan.
Morfologi är läran om ordens struktur, former och bildning. I svenskan markerar -s i slutet av
ord genitiv, såsom mammas bil, och a- i början av ord motsats till något, till exempel asymmetri
eller asocial. Dessa språkljud bildar då morfem, orddelar som bär mening.

6

Annastina Heinonen
Med syntax menas regler för hur ord sammansätts till meningar, hur språket byggs upp korrekt
och hur meningar och ord förhåller sig till varandra. I 40% av alla språk arrangeras meningar
efter mönstret subjekt-predikat-objekt, till exempel ”jag äter mat”, där ”jag” är subjektet, ”äter”
predikatet och ”mat” objektet (Hammarström, 2016). Detta är en syntaktisk regel som alltså
även gäller för det svenska språket.
Semantiken studerar ords och meningars betydelser och relationer, medan pragmatik handlar
om hur språk används i en social kontext (Hartas, 2005, s 10). Pragmatiska språkfärdigheter är
till exempel att som talare kunna sätta sig in i lyssnarens roll för att veta vilka detaljer som är
viktiga att berätta för att lyssnaren ska förstå budskapet, att kunna skämta, använda metaforer
och bildspråk och läsa av situationen för att förstå innebörden av det talade (till exempel att
förstå frasen ”wow, så intressant” som sarkasm om det sägs med trött och uttråkad röst).
Pragmatik handlar om språkets användning, om social förmåga att använda och förstå språk
korrekt (Hallin, 2019, s. 8).

2.1.2 Språkutveckling i åldern 2─5 år
Barn i 2─5 årsåldern kan vara på mycket olika nivå i sin språkutveckling, och dessutom kan
deras språkbruk variera beroende på var de befinner sig: hemma, med kompisar, på daghemmet
och så vidare (Hagtvet, 2004, s. 63).
En två-åring använder sig allt mer av talspråk och förstår mycket mer än hen kan uttrycka
(Svensson, 2009, s. 79). Barn i två-årsåldern har ett aktivt ordförråd på 200-300 ord, och i åldern
18-30 månader börjar barn kunna kombinera ord till tvåordssatser (Svensson, 2009, s. 80). Ofta
är det innehållsord som substantiv och verb som barn lär sig först, eftersom dessa är konkreta
och betonade i tal (Strömqvist, 2003, s. 63). Kring två-årsåldern börjar barn använda vissa
återkopplingsord (såsom ”mm”, ”näe”), vilket leder till längre dialoger (till exempel säger
mamma: ”titta, en katt!” och pekar i boken, varpå barnet svarar ”mm” och mamma ”mm. Katten
jamar.” osv.) Eftersom många språkljud ofta saknas och barnet i två-årsåldern ännu inte
kombinerar ljud på ett vuxenlikt sätt kan det vara svårt att förstå barnet om man inte känner det
(Svensson, 2009, s. 79).
En tre-åring talar vanligtvis så pass tydligt, att även utomstående kan förstå vad barnet menar,
även om uttalsfel förekommer (Korpilahti och Pihlaja, 2018, s. 188). Språket är ofta överdrivet,
utbroderat och fullt av fantasi: jag är bäst, mamma är störst, pappa har hundra miljoner pengar
7

Annastina Heinonen
på banken. Barn i treårsåldern blir också frågvisa och språket blir allt mer ett verktyg för att
kontrollera omvärlden; antalet ord ökar, barnet börjar använda sig allt mer av under- och
överordnade begrepp, pronomina och prepositioner (Rygvold, 2001, s. 194). Även det
syntaktiska systemet utvecklas, det vill säga barnet behärskar ett grundläggande
böjningsmönster och kan nu lättare använda språket till olika syften så som att ställa frågor,
uppmana, beskriva, tala interpersonellt och så vidare (Hagtvet, 2004, s.63; Korpilahti och
Pihlaja, 2018, s. 188). Längden på samtal ökar, barnet klarar av att ta fler turer och hålla fokus
på samtalsämnet över en längre tid, samtidigt som samtalsämnet mer och mer frångår här-ochnu situationer. Typiska ”språkfel” i denna ålder är att exempelvis böja oregelbundna substantiv
och verb som regelbundna (till exempel ”bok-bokar” istället för ”böcker”) eller att ersätta
språkljud med andra enklare (”köra” blir ”söra”). Denna typ av ”barngrammatik” bevisar att
barnet har en grundläggande språkförståelse och att barnet använder språket efter sina egna
erfarenheter (Rygvold, 2001, s. 194).
Generellt kan sägas att vid 3–4 års ålder är grunden för språket lagd och vid 4–5 års ålder
finslipas, befästs och nyanseras de språkliga färdigheterna (Lyytinen, 2014 i Korpilahti och
Pihlaja, 2018, s. 189; Hagtvet, 2004, s. 65). Fonologiskt sett har de flesta fyra-åringar ett rätt så
vuxenlikt uttal med undantag för vissa språkljud som /r/, /s/, /tj/ och /sj/ och vissa
vokalkombinationer som för många ännu är svåra. Närliggande fonem så som /k/ och /g/ kan
vara svåra att skilja på och uttalet kan bli oklart, och fonem kan ersättas med liknande så att till
exempel /k/ blir /t/ (”katt” blir ”tatt”). Även omkastning av konsonanter kan förekomma i
fyraårsåldern, till exempel kan ”stövlar” bli ”stölvar” (Svensson, 2009, s. 82).
Barn utvecklar sina fonologiska färdigheter i olika takt. En del barn har ett tydligt fonologiskt
uttal redan vid två-års ålder, medan andra närmar sig ett vuxenlikt uttal först vid fyra års ålder.
Olikheterna i utvecklingen kan bero på

bland annat ärftliga faktorer, barnets

språkutvecklingsstrategier eller helt enkelt på barnets intressen och personlighet (Bruce,
Ivarsson, Svensson och Sventelius, 2016, s. 58).

2.1.3 Språkutveckling hos flerspråkiga barn

Barn som växer upp med fler än ett språk uppfattas ofta felaktigt ha en långsammare
språkutveckling än enspråkiga barn (Salameh, 2017). Orsaken till denna uppfattning kan vara
att man ofta bedömer språkutveckling efter hur stort ordförråd ett barn har. Eftersom ett
8

Annastina Heinonen
flerspråkigt barn tenderar att ha ett situationsbundet språk, det vill säga beror
språkanvändningen på om barnet befinner sig hemma, på daghem eller i skola eller till exempel
i en hobbyverksamhet, kommer ordförrådet att vara fördelat över de talade språken (Svensson,
2003, s. 190; Salameh, årtal saknas). Att göra en bedömning av ordförrådet på ett språk hos
flerspråkiga barn och jämföra det med ordförrådet för enspråkiga blir därför missvisande om
man inte beaktar att barnet kanske inte har ord i en viss kategori på ett visst språk. Alla språk i
ett barns omgivning påverkar varandra, och det är omöjligt att ha samma ordförråd på alla språk
eftersom språk är kulturellt bundna (Salameh, 2006).
Enligt Salameh (2006, s. 1) visar forskning kring andraspråk till stor del på att den grammatiska
utvecklingen oavsett språk följer vissa, bestämda principer där olika utvecklingssteg följer
varandra. Har ett barn två eller flera språk, tenderar den fonologiska utvecklingen på respektive
språk vara den samma som utvecklingen hos enspråkiga barn. Barn som möter flera språk
utvecklar skilda fonemförråd (Salameh, årtal saknas). Möter ett barn ett nytt språk till exempel
i daghemsmiljö kommer den fonologiska utvecklingen i princip att se likadan ut som för
enspråkiga barn (till exempel genom att barnet förenklar svårt uttalade ord som ”telefon” till
”fon”), men detta kommer naturligtvis att ske i en högre ålder än hos barn som exponerats för
språket sedan födseln, och kan därför inte ses som en språkstörning (Salameh, årtal saknas). I
en studie av Salameh, Nettelbladt och Norlin (2003) framkom det dock att efter max två års
exponering av andraspråket hos barn under skolåldern ska förenklingsprocesser för uttalet till
största del ha försvunnit. Man räknar med att ett barn under eller i tidig skolålder efter två års
exponering av ett andraspråk borde ha ett basordförråd, en basgrammatik och ett gott uttal.
Enligt en studie av Birdsong (2006, s. 12) är andraspråkutvecklingen linjär, vilket betyder att
ju yngre ett barn varit vid introduktionen av det nya språket, desto bättre torde
språkkunskaperna bli. För att klara till exempel skolgång på andraspråket krävs förstås mycket
språkstimulans, och för att nå bästa möjliga resultat i språkutvecklingen ska barnet få utveckla
sina respektive språk som stödjer varandra.

2.1.4 Icke-verbal kommunikation
Det talade språket är endast en del av människans sätt att kommunicera. Kommunikation
innefattar förutom tal även kroppsspråk, gester, mimik och läten av olika slag (Svensson, 2009,
s. 11–12). Kommunikation är agerande där man utbyter eller delar något (ett meddelande, en
tanke eller en intention) från en till en annan part (Svensson, 2009, s. 11). Redan innan ett barn
9

Annastina Heinonen
kan tala eller innan det lärt sig ett språk använder sig ett barn av olika icke-verbala
kommunikationsmedel. Kroppsspråk, gester, mimik och läten förtydligar och stödjer det
verbala (Rygvold, 2001, s. 187), och människor tenderar att tolka det icke-verbala istället för
det verbala, eftersom den sanna avsikten ofta kommer fram tydligare genom den icke-verbala
kommunikationen (Rygvold, 2001, s. 187). Eftersom icke-verbal kommunikation har en så stor
betydelse för språkförståelsen och kan vara till stor hjälp för individer som har svårigheter i att
ta in verbal information är det viktigt lyfta fram den icke-verbala aspekten av kommunikation.
Omvänt har personer med svårigheter i att tolka kroppsspråk, gester, mimik och läten (till
exempel personer med en autismspektrumstörning) ofta en kännbar funktionsnedsättning i
samspelet med andra, även om de språkligt sett kan verka mycket mogna och ha ett stort
ordförråd.
Som stöd för verbal kommunikation till exempel vid språkstörningar, med personer med en
intellektuell funktionsnedsättning eller med personer med annat modersmål rekommenderas
tecken som stöd och bildkommunikation vid sidan av muntlig kommunikation. Användningen
av både tecken som stöd och bilder kräver förstås fysiska förutsättningar så som tillräckligt god
syn och motoriska färdigheter, men bortsett från det passar dessa hjälpmedel för nästan alla.
Tanken med dessa icke-verbala kommunikationshjälpmedel är just att stödja det verbala
innehållet och göra talet mer lättförståeligt.

2.2 Försenad språkutveckling
I detta avsnitt används både termerna språkstörning och försenad språkutveckling. För att
förklara och definiera vad försenad språkutveckling är, är det nödvändigt att ta upp båda
begreppen.
Internationellt sett finns inget enhetligt begreppssystem för språkstörning, vilket gör det svårt
då olika begrepp kan användas för samma saker (Hansson, 2003, s. 205). I Sverige talar man
om språkstörning, ett begrepp som innefattar allt från en tillfällig försenad språkutveckling till
ett permanent funktionshinder (Hansson, 2003, s. 202–205). I svensk litteratur används nästan
uteslutande begreppet språkstörning, även om Världshälsoorganisationens standard för
klassificering av sjukdomar ICD-10 använder i svensk översättning både språkförsening och
språkstörning parallellt. En språkstörning kan alltså vara annat än bara en försening i
språkutvecklingen. Den här studien koncentrerar sig på en försenad språkutveckling.
10

Annastina Heinonen
2.2.1 Definition av försenad språkutveckling
Med språkstörning menas att en person inte har samma språkliga förmåga som jämnåriga
(Specialpedagogiska skolmyndigheten, 2018, s. 9; Hallin, 2019, s. 4). De flesta språkstörningar
normaliseras innan femårsåldern, men kvarstår tydliga problem med språket efter det klassas
det som grav språkstörning (Salameh, 2006, s. 7).
Språkstörningar av olika slag är relativt vanliga. Språkstörning är ett vitt begrepp och kan
beroende på definitionen innefatta olika saker, vilket dessutom försvåras av det faktum att barn
utvecklas i olika takt och använder sig av olika språkstrategier- och stilar för att ta till sig språk
(Rygvold, 2001, s. 189; Svensson, 2009, s. 57). Siffrorna för antalet barn med språkstörning
skiljer sig beroende på forskning. Enligt vissa studier har 3–7% av alla barn av åtminstone en
lindrig språk- eller talutvecklingsstörning (Huttunen och Jalanko, 2019), medan bland annat en
studie av Zubrick, Taylor, Rice och Slegers (2007) menar att 13,4% av alla två-åringar har en
försenad talspråksutveckling. Språkstörningar drabbar pojkar i större utsträckning än flickor
(Huttunen och Jalanko, 2019). Enligt Hallin (2019, s. 18) visar forskning att språkliga
svårigheter i 5–6 års ålder ofta kvarstår genom skolåren och senare.
En försenad språkutveckling är en typ av språkstörning. Med försenad språkutveckling menas
att språkutvecklingen inte framskrider i förväntad takt i jämförelse med jämnåriga. En försenad
språkutveckling kan vara ett tecken på en mer allvarlig språkstörning, men behöver inte vara
det.
Barn med försenad språkutveckling kan ha utmaningar på språkets olika områden.
Svårigheterna kan ligga i att förstå talat språk, uttrycka sig språkligt eller i båda delarna
(Specialpedagogiska skolmyndigheten, 2018, s. 9).

11

Annastina Heinonen

Figur 1. Olika delar av språket som kan påverkas av en språkstörning. Ur ”Arbeta med språkstörning i förskola
och skola” (Specialpedagogiska skolmyndigheten, 2018, s. 9)

Störningen kan ligga i det fonologiska systemet, det vill säga att barnet har svårt att skilja
språkljud åt, blandar ihop dem eller uttalar ord felaktigt, till exempel kan ”stjärna” och ”kärna”
låta lika eller det kan vara svårt att höra skillnad i uttalet av dem. Senare, vid läs- och
skrivinlärning, kan en störning i det fonologiska systemet återspeglas i svårigheter att avgöra
om ord är långa eller korta eller vilka språkljudord börjar och slutar med. Störningen kan också
ligga i det syntaktiska systemet, till exempel glömmer barnet ord ur meningar eller använder en
felaktig ordföljd. Ligger språkstörningen i det semantiska systemet är barnets ordförråd
bristfälligt och barnet kan ha svårt att kategorisera ord (till exempel t-tröja och shorts är
sommarkläder, medan halsduk inte är det). Det kan också vara svårt för barnet att tolka
instruktioner, särskilt muntligt givna (Specialpedagogiska skolmyndigheten, 2018, s. 10).
Vad som orsakar försenad språkutveckling är inte entydigt. Hallin (2019, s. 4) skriver att det
inte finns någon tydlig anledning till språkstörning så som hörselnedsättning, hjärnskada eller
intellektuellt funktionshinder. Enligt Huttunen och Jalanko (2019) beror tal- och
språkstörningar på att de nervbanor som styr språk- och talframställningen av okänd orsak har
en avvikande funktion. En del fall av försenad språkutveckling kan enligt Rudberg (1992, s. 12)
bero på ärftliga faktorer eller till exempel hjärn- eller hörselskador, eller brister i omgivningen
i fråga om språkstimulans men i en stor del av fallen förblir orsaken okänd.
Barn med försenad språkutveckling genomgår samma faser i sin språkutveckling, om än senare
än andra barn (Rudberg, 1992, s. 11). Ibland kan det vara svårt att avgöra om språkutvecklingen
är regelrätt försenad eller om den bara följer ett annorlunda mönster än ”normalt” (jfr
språkstrategier- och stilar, Svensson, 2009, s. 57). Det är viktigt att undersöka orsaken till en

12

Annastina Heinonen
försenad språkutveckling om man misstänker mer omfattande svårigheter och vill utesluta till
exempel psykiska eller neurologiska störningar (Rudberg, 1992, s. 14).
Allmänt kan sägas att i Finland remitteras barn för vidare undersökning till neurolog eller
talterapeut om barnet inte verkar förstå talspråk vid 1,5 års ålder, inte yttrar enskilda ord vid två
års ålder, inte talar i meningar vid tre års ålder eller om barnets tal verkar avvikande i ett senare
skede (Huttunen och Jalanko, 2019). Tidigare utredningar är befogade om det misstänks att
barnet har en nedsatt hörsel eller en intellektuell funktionsnedsättning. Remissen görs ofta via
rådgivningen om det finns oro över att språket inte utvecklats normalt, eller också om det finns
en oro hos vårdnadshavarna eller till exempel småbarnspedagogiken.

2.2.2 Följder av försenad språkutveckling
Språkstörningar i allmänhet påverkar inte barns intelligens, men kan göra skolgång och socialt
samspel med andra utmanande (Huttunen och Jalanko, 2019). Bruce m.fl. (2016, s. 67) menar
att det finns en risk för att barn som ofta blir missförstådda eller som inte har tillräckliga
språkverktyg blir frustrerade eller slutar prata i rädsla för att göra bort sig. Enligt en studie av
Aro m.fl (2014) kan man se samband mellan försenad språkutveckling i lekåldern och
störningar i bland annat sociala- och exekutiva färdigheter samt i beteende- och känsloreglering.
Bruce m.fl. (2016, s. 69) poängterar vidare att en försening som inte hämtar sig tenderar att
ackumuleras, eftersom det blir mer och mer att ”ta igen” när språkutvecklingen börjar släpa
efter i högre ålder.
En försenad språkutveckling kan påverka ett barns utveckling på många plan. I samband med
försenad språkutveckling kan det förekomma brister i den motoriska utvecklingen eller
avsaknad av fantasilekar (Huttunen och Jalanko, 2019). Barn med försenad språkutveckling
tenderar också att undvika språkliga utmaningar, det vill säga de håller sig till enklare språkliga
strukturer och låter bli att prova på svårare böjningsmönster och satsformuleringar (Bruce,
2016, s. 69). Detta leder förstås i sin tur till att språkutvecklingen inte går framåt.
Är det frågan om en lindrig försening i språkutvecklingen kan den ”växa bort” med tiden. I
dessa fall uppnår barnet en normalnivå för språkutvecklingen fram till skolåldern. Ibland är
förseningen dock såpass grav att den sitter i länge och påverkar bland annat läs- och
skrivinlärningen.

Sjöberg

(2017)

poängterar

att

förutom

möjliga

läs-

och

13

Annastina Heinonen
skrivinlärningsproblem kan en försenad språkutveckling som inte stöds orsaka andra
inlärningssvårigheter.
En försenad språkutveckling kan också indirekt påverka ett barns vardag och senare skolgång
negativt. Ett barn med försenad språkutveckling kan ha svårt att koncentrera sig och blir snabbt
trött, eftersom det krävs mycket för att hänga med i till exempel daghemmets verksamhet eller
i skolan (Specialpedagogiska skolmyndigheten, 2018, s. 11). En försenad språkutveckling kan
även påverka psyket. Svårigheter med språk påverkar självkänslan negativt och i värsta fall kan
det leda till rädsla för att prata eller uppträda bland folk (till exempel social fobi:
Specialpedagogiska skolmyndigheten, 2018,, s. 11).

14

Annastina Heinonen

3 Småbarnspedagogikens roll i barns språkutveckling
I denna avhandling studeras hur lärare arbetar stödjande med barn med försenad
språkutveckling. För att bättre förstå lärares arbete är det motiverat att beskriva
småbarnspedagogikens allmänna mål och riktlinjer, Utbildningsstyrelsens Grunder för planen
för småbarnspedagogik (2018) och vad lagen om småbarnspedagogik fordrar. I kapitlet
redogörs också för småbarnspedagogikens roll som språkstimulerande och -främjande instans
och för vilka stödformer som ges åt barn i behov av språkligt stöd. Även trestegsmodellen, som
är en modell för givandet av stöd åt barn i behov, tas upp i kapitlet.

3.1 Småbarnspedagogikens allmänna mål och riktlinjer
Småbarnspedagogiken i Finland har som en av sina grundläggande uppgifter att ge alla barn
samma förutsättningar att lära sig och utvecklas optimalt (Utbildningsstyrelsen, 2018, s. 7).
Enligt lagen om småbarnspedagogik (540/2018) skall småbarnspedagogikens verksamheten
med utgångspunkt i lek, rörelse, konst och kulturtradition ge barnet en positiv erfarenhet av
lärande och stödja barnet att efter sina egna förutsättningar växa och utvecklas. Detta skall ske
oberoende socioekonomisk status, språk- och kulturbakgrund, bostadsort eller annan faktor som
kan ställa barn i en ojämlik ställning. I Grunderna för planen för småbarnspedagogik (2018)
står:
”Den småbarnspedagogiska verksamheten är en samhällsservice som har
många uppdrag. Småbarnspedagogikens uppdrag är att i samarbete med
vårdnadshavarna främja barnens helhetsmässiga uppväxt, utveckling och
lärande. De småbarnspedagogiska tjänsterna ska främja jämlikhet och
likabehandling mellan barnen och förebygga marginalisering. De
kunskaper

och

färdigheter

som

barnen

tillägnar

sig

i

den

småbarnspedagogiska verksamheten stärker deras delaktighet och aktiva
deltagande i samhället. (...)” (Utbildningsstyrelsen, 2018, s. 14)
Enligt lagen om småbarnspedagogik (540/2018) är småbarnspedagogiken skyldig att ordna ett
ändamålsenligt stöd för barnet när behov av stöd uppkommer. Barnet skall bli hört och ha
möjlighet att påverka beslut som fattas i mån av möjlighet. Vid behov av stöd är samarbetet
mellan småbarnspedagogiken och vårdnadshavarna av stor vikt (Utbildningsstyrelsen, 2018, s.
15

Annastina Heinonen
56). Grunderna för planen för småbarnspedagogik (2018) betonar ett tidigt ingripande vid
behov av stöd för att förebygga framtida problem för barnet (s. 56, 2018). Det viktiga vid
planerandet av stödåtgärder är förstås att se till att lösningarna svarar mot barnets individuella
behov, men också att lösningarna gagnar barngruppen och lärmiljöerna. Exempel på sådana
lösningar kan vara till exempel att dela in verksamheten i smågrupper eller att använda bildstöd.

3.2 Småbarnspedagogiken som språkstimulerande och -främjande instans
Språket anses inom småbarnspedagogiken så viktigt att det räknas som ett eget avgränsat
lärområde. Småbarnspedagogiken har som uppgift att stödja utvecklingen av barns språkliga
kunskaper och färdigheter samt deras språkliga identiteter (Utbildningsstyrelsen, 2018, s. 43).
Genom att stödja språkinlärningen stöds också multilitteraciteten och den kommunikativa och
kulturella kompetensen. Språket är både ett föremål och ett verktyg för lärande
(Utbildningsstyrelsen, 2018, s. 43) och inom småbarnspedagogiken skall barnet ha möjlighet
och uppmuntras till att använda sig av språket på ett mångsidigt sätt.
Inom småbarnspedagogiken lyfter man fram glädjen och nyttan av att lära sig språk, också fler
än ett språk åt gången. Barnens olika språk- och kulturbakgrunder ska få visa sig i den
pedagogiska verksamheten, gärna med hjälp av vårdnadshavarna.

Figur 2. Språkutvecklingens centrala delområden inom småbarnspedagogiken. Bilden tagen ur Grunderna för
planen för småbarnspedagogik, 2018 (s. 43).

Språkutvecklingens delområden är kommunikationsfärdigheter, språkförståelse, muntlig
språkfärdighet, språklig uttrycksförmåga, verbalt arbetsminne och ordföråd samt språklig
medvetenhet. I Grunderna för planen för småbarnspedagogik (Utbildningsstyrelsen, 2018)
förklaras hur de olika språkliga delområdena ska stödjas. Barns kommunikationsfärdigheter
stöds genom att lyssna till dem, genom att beakta barns initiativ och genom att göra barn
delaktiga i beslut som berör dem. Utvecklingen av kommunikationsfärdigheterna stöds genom
16

Annastina Heinonen
uppmuntran till samtal, både med andra barn och med personalen. För att stödja barns
språkförståelse ska man inom småbarnspedagogiken hjälpa barn att vidga ordförrådet, tala och
benämna saker korrekt samt ge barn möjlighet att ta del av olika språkmodeller. Den muntliga
språkfärdigheten och språkliga uttrycksförmågan stöds bland annat genom lek, diskussioner,
sagoläsning och berättelser. Det verbala arbetsminnet och ordförrådet kan stödjas genom sagor
och texter, rim och ramsor samt lek med språket. På detta sätt får barn lära sig nya ord och
begrepp i olika kontexter och fundera kring ord och uttryck och deras innebörder. Slutligen ska
den språkliga medvetenheten stödjas genom att väcka barns intresse för både det talade och det
skrivna språket, till exempel genom lekläsning och lekskrift. Barn ska få bekanta sig med olika
typer av texter för att de så småningom ska bli medvetna om språkets former och strukturer.
Det som betonas genom hela Grunderna för planen för småbarnspedagogik (2018) är att barn
ska få möjlighet att utvecklas och lära sig på egen nivå och efter sina individuella
förutsättningar. Tecken, föremål och bilder tas upp som medel för att hjälpa språkförståelsen.
Också språk i andra medier så som visuella, auditiva och audiovisuella meddelanden ska finnas
med i den pedagogiska verksamheten för att stärka multilitterär kompetens. Barns berättelser,
sagor och verbala budskap ska dokumenteras.

3.3 Trestegsmodellen – småbarnspedagogikens stödformer
Småbarnspedagogikens syfte är att stödja varje barns utveckling i samråd med vårdnadshavare
samt att ge alla barn de bästa möjliga förutsättningar för att växa och må bra
(Utbildningsstyrelsen, 2018, s. 7). För att göra detta krävs ett tidigt ingripande om och när ett
stödbehov upptäcks (Utbildningsstyrelsen, 2018, s. 56).
Oron för ett barns utveckling kan komma från föräldrarna, personalen inom småbarnspedagogik
eller andra samarbetsparter, till exempel från rådgivningen. Oron kan handla om barnets
fysiska, psykiska, socioemotionella, kognitiva eller kunskapsmässiga utveckling. För att
bedöma ett stödbehov krävs en helhetsbild av barnet, det vill säga en noggrann kartläggning i
hur och när stödbehovet visar sig, samt hurdant stöd barnet kunde tänkas dra nytta av
(Utbildningsstyrelsen, 2020). För att lyckas med stödet kan det krävas samarbete med andra
instanser så som rådgivning, speciallärare eller andra sakkunniga. I första hand är stödet menat
som ett dagligen förekommande pedagogiskt arrangemang i den egna barngruppen, till exempel
bildstöd eller dagsschema för barn med språksvårigheter. Det är även viktigt att lyfta fram
17

Annastina Heinonen
barnets styrkor och intressen i bedömningsprocessen och dra nytta av dem vid planeringen och
utförandet av stödet samt att lyssna till barnet självt i frågor som berör honom eller henne.
Småbarnspedagogiken tillämpar samma trestegsmodell av stöd som den grundläggande
utbildningen. Stödet delas in i tre grader av olika intensivt stöd: allmänt, intensifierat och
särskilt stöd. Behovet av stöd ska bedömas årligen.

3.3.1 Allmänt stöd

Det allmänna stödet är den lättaste formen av stöd ett barn kan ges i verksamheten för
småbarnspedagogik. Allmänt stöd kan ses som sådant, som alla barn i en barngrupp kan dra
nytta av och som går att ordna med små resurser: indelning av barn i smågrupper under
verksamheten, omorganisering av utrymmen och den pedagogiska miljön, användning av
bildstöd och så vidare (Grunderna för läroplanen för den grundläggande utbildningen, 2014, s.
64). Det allmänna stödet kan också ses som en förebyggande insats för att trygga barnets
utveckling och se till att den löper obehindrat. För att ge ett barn allmänt stöd krävs inga
undersökningar eller utlåtanden av specialister och stödet kan börja ges omgående.

3.3.2 Intensifierat stöd
När det allmänna stödet inte räcker till eller när stöd behövs på flera områden ges barnet ett mer
intensifierat stöd. Det intensifierade stödet ges efter regelbunden observation av barnet och efter
att en pedagogisk bedömning gjorts av barnets stödbehov (Utbildningsstyrelsen, 2014, s. 65).
Barnets ges stöd i enlighet med en individuell plan för lärande, där stödbehovet, stödåtgärderna,
de pedagogiska metoderna och ansvarspersonerna skrivs upp. Det intensifierade stödet sker ofta
i ett mångprofessionellt samarbete.

3.3.3 Särskilt stöd

Räcker inte ett intensifierat stöd till kan barnet få särskilt stöd efter en pedagogisk utredning av
stödbehovet. Det särskilda stödet innefattar ett mångprofessionellt samarbete olika instanser
18

Annastina Heinonen
emellan och en regelbunden stödundervisning. Det särskilda stödet ges utifrån en individuell
plan där lärandemål, stödåtgärder, det mångprofessionella stödnätverket (tal-, fysio- eller
ergoterapeuter, psykologer, speciallärare inom småbarnspedagogik osv.) beskrivs i detalj. Det
särskilda stödet dokumenteras och följs upp minst en gång per år för att kartlägga om
stödåtgärderna är tillräckliga.

19

Annastina Heinonen

4 Teoretisk referensram
Språkinlärning som fenomen är komplext. Inom forskningen har olika teoribildningar genom
tiderna försökt ge språkinlärning en uttömmande förklaring. Inom språkforskning är man dock
överens om att en viss biologisk grund samt mognad, miljömässiga, kulturella och kognitiva
faktorer påverkar språkinlärningen (Rygvold, 2001, s. 192).
I detta arbete lyfts den sociokulturella teorin fram som teoretisk referensram för språkinlärning.
Den sociokulturella teorin betonar omgivningens inverkan på inlärningen, det vill säga
utvecklingen sker i samspel med andra. Språkinlärningen kommer också att ses mot
Bronfenbrenners bioekologiska utvecklingsmodell, eftersom den stöder sig på den
sociokulturella synen. I den bioekologiska utvecklingsmodellen studeras hur olika miljöer
påverkar ett barns utveckling.

4.1 Den sociokulturella synen på språkinlärning
Det sociokulturella perspektivet bygger på Vygotskys tanke om att all inlärning och utveckling
sker i en social, kulturell och historisk kontext (Burkholder och Peláez, 2000, s. 7, Svensson,
2009, s. 32). Enligt den sociokulturella synen är språk och tänkande sammankopplade, om än
Vygotsky tänkte att den språkliga och kognitiva utvecklingen inte nödvändigtvis hängde ihop,
utan språkutvecklingen hade rötter i den förspråkliga kommunikationen (Svensson, 2009, s. 33;
Burkholder och Peláez, 2000, s. 8). Både ett barns inre och yttre värld påverkas av
språkutveckling, det vill säga tänket är ett inre språk och handlingar och talspråk ett
yttre(Burkholder och Peláez, 2000, s. 7–8). Språkutvecklingen genomsyrar alltså all utveckling.
Vygotsky ansåg att språket är kärnan till kommunikation, och att högre mentala funktioner
såsom tänkande och minne är produkter av psykologiska redskap som språk, gester, mimik och
logik (Burkholder och Peláez, 2000, s. 7). Han jämförde språket med en gjutform: såsom en
gjutform kan ge form åt en substans, kan ord forma olika aktiviteter till strukturer (Vygotsky,
1978, s. 28). Genom språkutvecklingen omformas alltså världsbilden. Det allra första steget
inom språkinlärning är för ett barn att förstå att alla ting har ett namn, varefter barnet lär sig
namnge tingen (Burkholder och Peláez, 2000, s. 7). Det lilla barnet påverkar sin omgivning
genom att benämna ting, och genom att uttrycka vilja eller känslor, till exempel genom att
sträcka ut armarna och säga ”mamma” blir barnet upplyft i famnen. Under en ständig
20

Annastina Heinonen
växelverkan med omgivningen övas språkanvändningen upp, och språket blir ett viktigt verktyg
för samspel.
Mellanmänsklig interaktion leder till utveckling av kognitiva funktioner (Kohnert, 2013, s. 5).
Eftersom människan har ett inbyggt driv att kommunicera och samspela, kommer utvecklingen
att drivas framåt i de sociala och kulturella möten hon samverkar i. En central tanke inom den
sociokulturella kunskapsteorin är tanken om den proximala utvecklingszonen (se till exempel
Kohnert, 2013, s. 5). Ett barn, som får hjälp av ett annat barn eller av en vuxen, kan uppnå en
ny ”nivå” eller ”zon” av kunskap, vilket denne inte skulle ha uppnått för sig själv. Ett barn ska
alltså få medverka i olika sociala sammanhang med vuxna eller andra, kunnigare barn för att
utvecklas.
Inom den sociokulturella synen talar man också om mediering. Med mediering menas att
människan med hjälp av olika verktyg förmedlar information. Psykologiska verktyg för att
förmedla information är språk, texter, symboler, konst och andra vedertagna tecken (Vygotsky,
1978, s. 7). Genom att samspela med verktyg eller genom att skapa tecken så som siffror och
bokstäver kommer människan att konstruera kunskap och varsebli sin omvärld (Vygotsky,
2001, s. 7).

4.2 Bronfenbrenners bioekologiska utvecklingsteori
Bronfenbrenner utvecklade år 1979 en teori om hur barnets utveckling samspelar med miljön
(Ettekal och Mahoney, 2017, s. 2; Svensson, 2009, s. 123). En central tanke för teorin är att
utveckling ses som ett resultat av samspelet mellan individ och miljö (Bronfenbrenner, 1979, s.
21; Svensson, 2009, s. 123). Barnet är aktivt och påverkbart, och medan faktorer i skilda miljöer
påverkar uppväxten och utvecklingen hos henne, påverkar hon i sin tur miljön.
(Bronfenbrenner, 1979, s. 21; Svensson, 2009, s. 123).
Ettekal och Mahoney (2017, s. 2) räknar upp fyra nivåer av miljöer i Bronfenbrenners
bioekologiska utvecklingsteori, nämligen mikro, meso-, exo- och makronivå. Vidare påverkar
fyra olika faktorer ett barns utveckling på dessa nivåer, nämligen process, person, kontext och
tid (på engelska Process-Person-Context-Time model, PPCT; Bronfenbrenner och Morris,
2006, s. 795). Enligt Bronfenbrenner och Morris (2006, s. 795) är det proximala processer som
driver utvecklingen framåt. Med proximala processer menas sådan interaktion mellan barnet
och dess omgivning, som förekommer regelbundet, till exempel lek med kompisar. Genom att
21

Annastina Heinonen
leka med kompisar kommer barnet att utvecklas och lära sig nytt och utveckla mera komplexa
lekmönster, om barnet regelbundet får möjlighet till det. Enligt Bronfenbrenner behöver ett barn
få regelbundet samspela med en eller flera nära medmänniskor i progressivt mer utvecklade
aktiviteter för att kunna utvecklas (Bronfenbrenner och Morris, 2006, s. 816).
Utvecklingen påverkas också av personliga karaktärsdrag indelade i så kallade force-, resourceoch demand characteristics (Bronfenbrenner och Morris, 2006, s. 810). Force characteristics
delas in i utvecklingsfrämjande och utvecklingshämmande egenskaper, och dessa egenskaper
hos barnet antingen främjar eller hämmar utvecklingen (Bronfenbrenner och Morris, 2006, s.
810). Exempelvis impulsivitet eller ouppmärksamhet kan ses som ett egenskaper som hämmar
utvecklingen, medan nyfikenhet och initiativförmåga är främjande egenskaper. Med resource
characteristics menas sådana egenskaper som påverkar ett barns möjligheter till att medverka i
proximala processer. Demand characteristics är egenskaper som kan leda till positiva eller
negativa reaktioner från omgivningen.
Kontextbegreppet inbegriper de fyra ovannämnda nivåerna som påverkar ett barns utveckling.

Figur 3. Bronfenbrenners bioekologiska utvecklingsteori i bild. Ur “Ecological Models of Human Development”
av U. Bronfenbrenner, 1994. I International Encyclopedia of Education, (s. 37–42), Oxford, UK: Elsevier.

Nivåerna går från närbelägna till perifera. I de närbelägna miljöerna samspelar individer direkt
sinsemellan, medan inverkan på utvecklingen av de perifera miljöerna är mer indirekt
22

Annastina Heinonen
(Svensson, 2009, s. 123; Ettekal och Mahoney, 2017, s. 2). Mikronivån omfattar de närmiljöer
ett barn vistas i och de mellanmänskliga kontakterna i dem, exempelvis i hemmet,
småbarnspedagogiken eller i en hobbyverksamhet (Svensson, 2009, s. 123; Ettekal och
Mahoney, 2017, s. 3). På mesonivå samspelar olika mikrosystem (Ettekal och Mahoney, 2017,
s. 4). Som exempel på samspel på mesonivå kan ses hemmets och småbarnspedagogikens
samarbete. Exonivån omfattar miljöer som indirekt påverkar ett barns utveckling, så som
föräldrars uppfattningar och ideologier, media och ekonomi (Svensson, 2009, s. 124). Ytterst
finns makronivån, som innefattar samhällsförhållanden och samhället som organisation
(Svensson, 2009, s. 123–124). På makronivå påverkar samhällets övergripande tankar, normer
och värderingar ett barns utveckling (Svensson, 2009, s. 123–124; Ettekal och Mahoney, 2017,
s. 4).
Tidsbegreppet handlar om kontinuitet eller förändringar i barnets närmiljöer. Stabiliteten,
varaktigheten och förutsägbarheten av närmiljöerna påverkar hur de proximala processerna
utvecklas över tid (Bronfenbrenner och Morris, 2006, s. 820–821).

4.2.1 Språkutveckling inom småbarnspedagogiken i ett bioekologiskt
utvecklingsperspektiv

Vad som görs i ett barns närmiljöer och hur det görs formar barnet starkt (Svensson, 2009, s.
125). I hemmamiljö handlar det exempelvis om vad föräldrarna gör med barnen, hur familjen
ser ut, hur barnen uppfostras eller vilka regler och värderingar som finns i hemmet (Svensson,
2009, s.125). Av betydelse för barnets språkutveckling är också miljön inom
småbarnspedagogiken. En inverkan på barnets språkutveckling har bland annat den språkliga
miljön på avdelningen, barnets kompisrelationer, material och arbetssätt som används med
barnen. Faktorer såsom personalens utbildning, intresse och kunskap om barns språkutveckling
och kulturen inom småbarnspedagogiken påverkar också indirekt barns språkutveckling.
Även hemmets förväntningar på och samarbetet med småbarnspedagogiken spelar en roll för
barns språkutveckling. I Grunderna för planen för småbarnspedagogik (Utbildningsstyrelsen,
2018, s. 7) står att det primära ansvaret för fostran är hos föräldrarna, men att
småbarnspedagogiken stödjer och kompletterar hemmet. Inom småbarnspedagogiken vill man
med barnets bästa i åtanke ha ett gott samarbete med hemmen och man betonar en god
23

Annastina Heinonen
fostringsgemenskap. Inom småbarnspedagogiken värdesätts familjernas olika språkliga och
kulturella bakgrunder, och barnen uppmuntras till att använda sitt eller sina språk och att nyfiket
bekanta sig med andra kulturer och språk (Utbildningsstyrelsen, 2018, s. 25–26; s. 32).
Personalen inom småbarnspedagogiken ska ”ha kunskap om andra kulturer och olika
åskådningar samt förmåga att förstå och se företeelser ur olika perspektiv och sätta sig in i andra
människors

situation”

(Utbildningsstyrelsen,

2018,

s.

32).

Attityden

inom

småbarnspedagogiken ska alltså vara positiv gentemot språkanvändning och de vuxna ska visa
att språk är viktiga och värdefulla. De vuxna ska regelbundet läsa, sjunga, rimma och leka med
barnen för att skapa betydelsefulla kontexter där språket kan utvecklas.
I en studie gjord av Kidd, Donnelly och Christiansen (2018, s. 160) framgår att individuella
olikheter hos barn i fråga om ordförråds- och grammatikinlärning hänger starkt ihop med den
språkliga miljön barn befinner sig i. Språkinlärningen kommer att påverkas positivt i en miljö
där barn får höra mycket talspråk (Kidd m.fl., 2018, s. 160). Framför allt påverkas inlärningen
av kvaliteten på språket ett barn hör. Exempelvis ett mångsidigt ordförråd eller att tala om
händelser och fenomen bortom nuet, det vill säga att avkontextualisera dem, är viktigare för
språkinlärningen än enbart mängden språk ett barn hör (Kidd m.fl., 2018, s. 160). Detta betyder
inom småbarnspedagogiken att de vuxna på avdelningen ska föregå med gott exempel och
använda ett rikt och korrekt språk och vara en god språklig modell för barnen.
På makronivå påverkas ett barns språkutveckling av den nationella föreskriften Grunderna för
planen för småbarnspedagogik (Utbildningsstyrelsen, 2018), som stöder sig på lagen om
småbarnspedagogik (540/2018). Grunderna för planen för småbarnspedagogik har som uppgift
att styra hur småbarnspedagogiken ska ordnas, genomföras och utvecklas och i styrdokumentet
definieras småbarnspedagogikens centrala mål och innehåll, vilket har en övergripande
inverkan på hur och vad barn gör inom småbarnspedagogiken (Utbildningsstyrelsen, 2018, s.
8).

24

Annastina Heinonen

5 Metod
I metodkapitlet presenteras avhandlingens syfte och forskningsfrågor, och därefter beskrivs den
valda forskningsansatsen. I kapitlet redogörs det för hur undersökningen gjorts och på vilket
sätt materialet analyserats. Även studiens validitet, reliabilitet och etiska aspekter av
undersökningen tas upp i detta kapitel.

5.1 Studiens syfte och forskningsfrågor
Studiens syfte är att studera hur en försenad språkutveckling hos barn i daghemsålder kommer
i uttryck i barngruppen inom småbarnspedagogik. Forskningsfrågorna lyder:
1. Hur kommer en försenad språkutveckling hos barn i uttryck i den pedagogiska
verksamheten?
2. Hurdant allmänt stöd har lärarna inom småbarnspedagogiken givit åt barn med
försenad språkutveckling och hur har stödet påverkat den pedagogiska
verksamheten?
Syftet med den första frågan är att studera hur den försenade språkutvecklingen hos ett barn i
praktiken visar sig i småbarnspedagogikens (i detta fall daghemmets, inte exempelvis
familjedagvårdens) vardag.
Fråga två är tudelad. I den första delen studeras konkret hurdant allmänt stöd ett barn med
försenat språk fått: har läraren till exempel använt sig av något särskilt material, gjort
anpassningar i lärmiljön, delat på barngruppen och så vidare. I den andra delen av
forskningsfrågan studeras hur eller om det givna stödet eller stödåtgärderna påverkat vardagen
och den verksamhet som drivits.

5.2 Ansats och metod
Studien är gjord som en mixed methods-forskning. Mixed methods kan vid sidan av kvalitativ
och kvatitativ forskning ses som ett tredje paradigm, menar Johnson, Onwuegbuzie och Turner
(2007, s. 113). I mixed methods-forskning kombineras både kvalitativa och kvantitativa

25

Annastina Heinonen
forskningsmetoder, eftersom man vill närma sig fenomenet som undersöks ur olika synvinklar
eller ur olika perspektiv (Johnson m.fl., 2007, s. 113).
Johnson, Onwuegbuzie och Turner (2007, s. 123) definierar mixed methods-forskning på
följande sätt:
“Mixed methods research is the type of research in which a researcher or
team of researchers combines elements of qualitative and quantitative
research approaches (e.g., use of qualitative and quantitative viewpoints,
data collection, analysis, inference techniques) for the broad purposes of
breadth and depth of understanding and corroboration.”
Datainsamlingsmetoderna i studien har varit både kvantitativa (datainsamling via enkät) och
kvalitativa (datainsamling via intervjuer).

5.3 Val av respondenter
Kriteriet för respondenterna för enkäten var att de skulle vara yrkesverksamma lärare inom
småbarnspedagogik, och att de någon gång under sin karriär upplevt sig ha arbetat med ett (eller
flera) barn med försenad språkutveckling.
Studien är gjord i en medelstor tvåspråkig stad i Svenskfinland. Kontakten med
enkätrespondenterna har skett via ett mejl utskickat till stadens daghemsföreståndare, som i sin
tur ombetts vidarebefordra mejlet till sina anställda. Dessutom kontaktades vidare tre
enkätrespondenter muntligen för att fråga om de ville medverka. Dessa tre respondenter hade
inte nåtts av det utskickade mejlet. Syftet med att dessa tre respondenter frågades var att få in
fler enkäter.
Av de åtta enkäter som besvarades var två stycken besvarade av socionomer (YH) och resten
av lärare inom småbarnspedagogik, varav en uttryckligen var pedagogie kandidat. Ingen av
respondenterna uppgav sig vara pedagogie magister. Två av respondenterna hade under tio års
erfarenhet av arbete på fältet: en hade tre års erfarenhet och en nio. Resten av respondenterna
hade erfarenhet av arbete inom småbarnspedagogik från 19 till 40 år.
Specialläraren, som kontaktades med en intervjuförfrågan, har lång erfarenhet av arbetet som
speciallärare inom småbarnspedagogik. Hen kunde därmed tänkas passa som respondent.

26

Annastina Heinonen
Talterapeuten, som kontaktades valdes slumpmässigt. Hen valde att ställa upp på en intervju.
Vid intervjutillfället hade respondenten med sig två kollegor som också ville medverka.
Ejvegård (2003, s. 49) menar att man oftast ska utföra intervjuer med endast en respondent och
intervjuare åt gången. Grönfors (2008, s. 24) poängterar dock att en forskare måste vara beredd
på förändringar i omständigheterna, eftersom sådana kan förekomma till exempel i en
intervjusituation. I och med att alla tre terapeuter hade erfarenhet av arbetet med barn med
försenad språkutveckling och alla ville medverka, kunde det ses som en fördel med
gruppintervju. I och med flera personers utsagor kom det in mer empiri och studiens reliabilitet
ökade, eftersom fler respondenter besvarade frågorna.

5.4 Datainsamling
Datainsamlingen i denna studie har skett genom en enkät och genom två intervjuer. Enkäterna
har skickats ut under våren 2019 och intervjuerna är genomförda under hösten 2019. Innan
datainsamlingen har forskningstillstånd anhållits av den berörda stadens direktör för
småbarnspedagogik.

5.4.1 Enkät
I denna studie har empirin i huvudsak samlats in genom en enkät (se bilagorna 1 och 2). Valet
av datainsamlingsmetod stod i första hand mellan intervjuer och en enkät. Efter övervägandet
av för- och nackdelar blev det en enkät. Bell (2006, s. 137) talar för att noga överväga valet av
enkät framför till exempel intervjuer eller observationer, eftersom en god enkät kan vara svår
att skapa. En tydlig fördel med enkäten var dock att man under förhållandevis kort tid hade
möjlighet att nå ett större antal respondenter och att det var enkelt att göra en pilotstudie i
förväg. Till en början var det tänkt att insamlingen av empiri endast skulle ske genom enkäten,
men på grund av en låg svarsprocent kompletterades datainsamlingen senare med intervjuer.
Mejlet med enkäten skickades ut till kommunalt anställda daghemsföreståndare (26 personer
på mejlinglistan) i en medelstor tvåspråkig stad i Svenskfinland i maj 2019. Enligt en grov
uppskattning kan mejlet ha nått drygt 230 lärare inom småbarnspedagogik, vilket inte verkar
vara fallet, eftersom endast åtta enkäter kom in trots två påminnelser.

27

Annastina Heinonen
Mejlet bestod av en bilaga med enkätfrågorna i form av ett Word-dokument samt ett följebrev.
I följebrevet framkom forskningens syfte, en definition av försenad språkutveckling och
allmänt stöd samt instruktioner för hur och vart ifyllda enkäter kunde returneras. Enkäterna med
följebrev är utskickade både på finska och på svenska. Svarstiden för enkäten var ursprungligen
två veckor, men förlängdes till en månad. Enkätsvaren kunde returneras antingen per mejl eller
postas.
Efter att enkäten skickats ut per mejl och trots påminnelser inte returnerats i fler än sex
exemplar, delades ytterligarare under sommaren 2019 en pappersversion av enkäten ut till tre
respondenter. Två av respondenterna returnerade enkäten. Sammanlagt besvarades alltså åtta
enkäter, varav alla har ingått i datamaterialet i denna forskning. Av de inkomna enkäterna
besvarades tre på svenska och fem på finska.
Enkäten bestod av elva frågor. Den bestod av både öppna frågor och en fråga med
svarsalternativ, det vill säga en sluten fråga. De öppna frågorna skulle ge svar på
forskningsfrågan om hur lärarna på fältet arbetade med barn med försenad språkutveckling och
genom vilka stödåtgärder de gjorde detta. Genom öppna frågor kunde respondenterna uttrycka
sina uppfattningar och erfarenheter av ämnet.
I fråga ett fick respondenterna beskriva hur de i största allmänhet stödjer språkutveckling i sin
barngrupp. I frågorna två och tre ombads respondenterna beskriva hurdana språkliga problem
barnet med försenad språkutveckling i respondentens barngrupp har, och hur respondenten
arbetat konkret med barnet. I frågorna fyra och fem har respondenterna redogjort för det stöd
de gett barnet med försenad språkutveckling och hur stödet påverkat verksamheten. I fråga sex
har respondenterna beskrivit hur den försenade språkutvecklingen kommit i uttryck i kontakten
till andra barn. I frågorna åtta, nio och tio redogör respondenterna för hur det allmänna stödet
hjälpt ett barn med försenad språkutveckling och hur samarbetet med andra sakkunniga och
med barnets föräldrar sett ut. Under punkt elva har respondenterna fritt fått berätta om de haft
något att tillägga.
Syftet med den slutna frågan nummer sju var att studera frekvensen av hur ofta lärarna upplevde
sig ge barnet med försenad språkutveckling allmänna stödåtgärder. Två respondenter kan mena
mycket olika saker med ett och samma påstående, till exempel ”vi arbetar ofta med rim och
ramsor” kan för en respondent betyda dagligen och för en annan en gång per vecka.
Alternativfrågan fanns med för att förtydliga och förenkla kategoriseringen av inkommen
empiri i analysskedet.
28

Annastina Heinonen
Ett internt bortfall, det vill säga bortfall på enstaka frågor (Ejlertsson, 2005, s. 121) är viktigt
att redovisa, eftersom det kan påverka slutsatserna av svarsfördelningen. På fråga fyra har en
respondent hänvisat till sitt svar på fråga tre, och två respondenter har hänvisat till svaren på
fråga ett. Ingen av respondenterna har alltså lämnat frågan obesvarad, men frågan har upplevts
tangera de tidigare frågorna.
I följebrevet till enkäten beskrevs begreppet försenad språkutveckling och påpekades att barnen
som respondenterna skulle tänka på när de fyllde i enkäten skulle vara mellan tre och fem år.
Trots instruktionerna framkom det i en enkät att respondenten beskrev ett så kallat ”S2-barn”
(”suomi toisena kielenä”, finska som andraspråk), som var under tre år. Det framgick inte i
enkätsvaret om barnet hade en regelrätt försenad språkutveckling, det vill säga om även
modersmålet var svagt, eller om läraren endast ansåg barnet ha ett svagare språk på grund av
andraspråksinlärning. Även i en annan enkät framkom att barnet, som respondenten tänkt på
var under tre år. Respondenterna hade i varje fall bedömt att dessa barn varit på ett eller annat
sätt efter i den språkliga utvecklingen jämfört med sina ålderskamrater. Enkäterna inkluderades
i datamaterialet även om de inte uppfyllde de ursprungliga kriterierna, eftersom materialet
annars också var litet.

5.4.2 Intervjuer
Eftersom endast åtta enkäter returnerades gjordes två intervjuer för att få in mer empiri.
Meningen med intervjuerna var att komplettera den redan inkomna empirin och få en djupare
förståelse av arbetet med barn med försenad språkutveckling ute på fältet.
Tre talterapeuter och en speciallärare inom småbarnspedagogik intervjuades under hösten 2019.
Både talterapeuters och en speciallärares synvinklar på arbetet med allmänstödjande åtgärder
med barn med försenad språkutveckling togs med i studien, eftersom just dessa yrkesgrupper
ofta samarbetar med lärare och troligtvis har en uppfattning om hur den försenade
språkutvecklingen uttrycker sig i barngruppen eller i verksamheten.
Efter att ha analyserat empirin från enkäterna, väcktes följdfrågor som kunde ställas åt
intervjurespondenterna. Frågeformuläret för intervjun bestod av nio frågor. I en intervju ämnar
forskaren lyfta fram respondentens subjektiva uppfattning, vilket kan göras genom
semistrukturerade intervjuer (Bryman, 2012, s. 470). Med en semistrukturerad intervju utgår
forskaren från ett frågeformulär, men utrymme för fri diskussion och följdfrågor finns (Bryman,
29

Annastina Heinonen
2012 s. 471). Både talterapeuterna och specialläraren besvarade samma intervjufrågor (bilaga
3), men eftersom intervjuerna var semistrukturerade togs frågorna upp i lite olika ordning och
med olika ordalag.
Intervjun med talterapeuterna gjordes som en gruppintervju. Intervjufrågorna ställdes
gemensamt åt alla terapeuter samtidigt och den talterapeut som kände sig manad svarade. Alla
tre respondenter var ungefär lika aktiva under intervjun och de hade sinsemellan likadana
erfarenheter, vilket visade sig till exempel genom att när en respondent svarade något, inflikade
en annan något som stämde överens med det den första svarade. Vid intervjun med
specialläraren fanns endast jag och läraren på plats.
Intervjuerna tog drygt en halv timme. De bandades in och lyssnades igenom ett flertal gånger
och relevanta delar av intervjuerna transkriberades. Eftersom intervjuerna skulle verifiera och
förtydliga den redan inkomna empirin ur enkäterna, var det inte nödvändigt att analysera
intervjuerna in i minsta detalj.

5.5 Analys av empirin
Den insamlade empirin från enkäterna har analyserats med hjälp av kategorisering. I
analysskedet har likartade svar kategoriserats under olika teman. Intervjuerna däremot är
analyserade genom tematisk analys.

5.5.1 Enkätanalys
Om frågorna i enkäten är formulerade korrekt torde svaren bli tämligen lättolkade och enkla att
kategorisera. Detta är enligt Ejlertsson (2005, s. 11) och Ejvegård (2009, s.55) en av
enkätmetodens styrkor.
Först har enkäterna blivit genomlästa i sin helhet. Efter det har en noggrannare genomläsning
gjorts och nyckelord och -begrepp har märkts ut: till exempel har alla enkäter som tagit upp
”munmotorik” grupperats och alla som nämnde ”sånglekar” på ett eller annat vis grupperats.
Utgående från enkätsvaren, de nyckelord och -begrepp som funnits, forskningsfrågorna och
tidigare forskning har svarskategorier utarbetats. Under svarskategorierna finns olika teman
som respondenterna berört i sina svar, till exempel under svarskategorin ”kommunikativa
30

Annastina Heinonen
svårigheter” har respondenterna nämnt fonologiska svårigheter (uttalsfel) och pragmatiska
svårigheter (barnet har svårt att föra en dialog). Tolkningen av utsagorna har styrkts genom
citat. En del av citaten är ursprungligen skrivna på finska, men har översatts till svenska.
Utgåede från forskningsfrågan hur en försenad språkutveckling hos ett barn kommer i uttryck i
den pedagogiska verksamheten har tre svarskategorier utarbetats. En försenad språkutveckling
visade sig genom kommunikativa svårigheter, svårigheter i sociala relationer och kognitiva
svårigheter, det vill säga svårigheter i att lära sig.
På forskningsfrågan hurdant allmänt stöd lärarna inom småbarnspedagogiken givit åt barn med
försenad språkutveckling och hur stödet påverkat den pedagogiska verksamheten har svaren
kategoriserats under mångsidigt språkanvändande, ett språkfokuserat arbetssätt, motoriska
övningar och bild- och teckenstöd.

Figur 4. Bild över kategorisering av empirin (Heinonen, 2020). Kategorin svarar mot forskningsfrågan. Under
kategorin kommer teman, som styrks av citat.

5.5.2 Intervjuanalys
Braun och Clarke (2006, s. 5) skriver att tematisk analys som analysmetod av empiri inte kräver
en fast epistemologisk utgångspunkt. Många olika typer av empiri kan med hjälp av ett korrekt
tillvägagångssätt i bästa fall bilda ett komplext resultat om analysen görs rätt efter vissa givna
ramar.
31

Annastina Heinonen
Intervjuerna har analyserats genom en tematisk analys. Maguire och Delahunt (2017, s. 3352)
definierar tematisk analys som en metod där man ämnar finna teman eller mönster i insamlad
empiri och genom tolkning skapa kunskap kring en fråga.
Tematisk analys kan göras på två olika nivåer: på en semantisk eller latent nivå (Maguire och
Delahunt, 2017, s. 3353). Semantisk nivå kan förklaras genom att citera Braun och Clarke
(2006):
”With a semantic approach, the themes are identified within the explicit or surface
meanings of the data and the analyst is not looking for anything beyond what a
participant has said or what has been written.”

På en semantisk nivå strävar forskaren inte efter att tolka undermedvetna idéer, tankar eller
ideologier ur empirin, utan arbetar med det som uttryckligen finns till hands. Intervjuerna
analyserades genom en tematisk analys på semantisk nivå.
Utsagorna har grupperats in under de svarskategorier som utarbetats ur enkäterna eftersom
målet var få en djupare förståelse för lärares arbete med barn med försenad språkutveckling.
Intervjufrågorna har konstruerats efter analysen av enkäterna och tagit upp sådant som framgått
av enkäterna, till exempel fråga nio som handlar om munmotoriska övningar.

5.6 Reliabilitet och validitet

Med reliabilitet mäts en studies tillförlitlighet (Bell, 2006, s. 117). Med en hög reliabilitet menas
att resultatet blir det samma vid en ny mätning i övrigt lika förhållanden (Bell, 2006, s. 117;
Ejlertsson, 2005, s. 149). Med validitet avses om en studie mäter det den ämnar mäta
(Ejlertsson, 2005, s. 150).
Mixed methods valdes för att få högre validitet på studien. Genom att studera hur lärare inom
småbarnspedagogik arbetar med barn med försenad språkutveckling har lärarnas perspektiv
kommit fram och genom intervjuer av en speciallärare och talterapeuter har ett övergripande
perspektiv av fenomenet tagits upp. Genom att använda både kvalitativ och kvantitativ metod
och olika yrkeskategorier studeras forskningsfrågorna genom triangulering, det vill säga
använding av olika metoder för att studera ett fenomen, vilket också höjer reliabiliteten (Noble
och Heale, 2019).

32

Annastina Heinonen
För att testa reliabiliteten av en enkät kan man tillämpa test-retest metoden (Ejlertsson, 2005, s.
103). Test-retestmetoden går ut på att samma människor vid ett nytt mättillfälle ges samma
frågor och mätresultaten jämförs sinsemellan. Reliabiliteten är hög om mätresultaten i
huvudsak är lika.
Skulle enkätrespondenterna i studien besvara enkäten en gång till är det sannolikt att svaren
skulle stämma överens med den första mätningen. I och med att lärare på fältet följer Grunderna
för planen för småbarnspedagogik med fastslagna riktlinjer för språkstödjande arbete,
arbetsförhållandena är rätt lika för kommunalt anställda lärare med tanke på barngruppens
storlek, personalstyrka och -sammansättning, tillgång till material och skolning för lärare samt
att det på fältet finns en stark tradition i arbetskulturen, kan man sannolikt förvänta sig liknande
svar i en ny mätning.
Validiteten i enkäten har ökat genom att respondenterna i följebrevet har fått förklarat för sig
vad exakt som menas med försenad språkutveckling och hur de ska tänka för att fylla i enkäten,
till exempel hur de ska fylla i enkäten med tanke på fler än ett barn. På detta sätt har möjliga
tolkningsskillnader av begrepp minimerats. I fråga sju har svarsskalan konstruerats så, att
svaren utesluter varandra.
Trost och Hultåker (2016, s. 63) lyfter fram att begreppen validitet och reliabilitet oftast används
inom kvantitativ forskning och inte alltid fungerar som mätinstrument för god kvalitativ
forskning, det vill säga med tanke på intervjudelen i denna studie. Istället är det viktigt att så
heltäckande och ”genomskinligt” som möjligt beskriva forskningens olika skeden och på så sätt
höja trovärdigheten (Trost och Hultåker, 2016, s. 63). I studien har såväl intervjuns
genomförande som resultat beskrivits noggrant och den har granskats kritiskt i diskussionsdelen
för att öka validiteten och reliabiliteten.

5.7 Etiska överväganden
Forskningsetiska delegationen i Finland (TENK) har utgivit anvisningar om etiska principer för
humanforskning och etikprövning inom humanvetenskaperna i Finland (2019). I dessa
anvisninger framkommer vilka allmänna etiska principer som gäller vid humanistisk,
samhällsvetenskaplig och beteendevetenskaplig forskning i Finland.

33

Annastina Heinonen
En viktig etisk princip är principen om informerat samtycke (TENK, 2019, s. 29). I denna studie
har alla respondenter fått information om forskningens syfte och det har klargjots att det är
frivilligt att delta. Intervjurespondenterna informerades om att de hade möjlighet att avbryta
intervjuerna om de så önskade.
En annan viktig princip för etisk forskning är systematisk, ansvarsfull och lagenlig behandling
av personuppgifter, där man med personuppgifter menar ”varje upplysning som avser en
identifierad eller identifierbar fysisk person” (TENK, 2019, s. 32). I denna studie har alla
respondenter garanterats konfidentialitet. I följebrevet till enkäten har respondenterna
informerats om att deras enkätsvar och identiteter kommer att behandlas konfidentiellt och att
det i det färdiga arbetet inte ska gå att känna igen dem. Det samma har lovats åt
intervjurespondenterna. All insamlad empiri i form av enkäter och inbandade intervjuer har
behandlats och bevarats konfidentiellt. Efter studiens publicering kommer all insamlad empiri
att förstöras. På detta sätt säkerställs att respondeterna inte utsätts för skada eller att en
respondents integritet kränks på något sätt.
För att få tillstånd att genomföra denna studie har ett forskningstillstånd anhållits av den berörda
stadens direktör för småbarnspedagogik.

34

Annastina Heinonen

6 Resultatredovisning
I kapitlet presenteras studiens resultat. Forskningsfråga ett besvaras i 6.1 och foskningsfråga
två i 6.2 och 6.3.

6.1 Följder av försenad språkutveckling
Det framkom av studien att den försenade språkutvecklingen hos barn i daghemsålder inom
verksamheten för småbarnspedagogik visat sig genom olika typer av kommunikativa
svårigheter, svårigheter i sociala relationer samt i kognitiva svårigheter, det vill säga i
svårigheter i att lära sig.

6.1.1 Kommunikativa svårigheter
De språkliga svårigheterna hos barn med försenad språkutveckling såg mycket olika ut i olika
barngrupper. De språkliga svårigheterna fanns på alla områden, det vill säga på de fonologiska,
morfologiska, syntaktiska, semantiska och pragmatiska områdena. Dessutom nämndes barn
med klumpig munmotorik.
Det som enkätrespondenterna benämnde konkret som fonologiska svårigheter hos barn med
försenad språkutveckling var uttalssvårigheter och att barn bytte ut fonem mot andra. Två
enkätrespondenter beskrev barns språkliga svårigheter så här:
”Barnet har många ”egna” ord.”
”[Det] finns barn som talat otydligt och kompenserat ”svåra” bokstäver
med andra bokstäver.”
Morfologiska svårigheter som framkom var svårigheter i att använda bestämd och obestämd
form.
”[Barnet] blandar ofta ihop bestämd och obestämd form liksom singular
och plural.”
Syntaktiska svårigheter som nämndes var avsaknad av eller omvänd ordning av stavelser i ord
och svårigheter i att hitta rätt prepositioner.
35

Annastina Heinonen
”[Barnet har] osäker prepositionsanvändning.”
Semantiska svårigheter som nämndes var att barnets ordförråd var litet, att barnet hade
svårigheter i att hitta ord och att kategorisera dem. Ett barn hade också svårigheter med att
förstå instruktioner:
”Barnet har svårt att uppfatta [det som sägs] / att koncentrera sig på att
lyssna eller att förstå givna instruktioner”
Pragmatiska svårigheter visade sig som svårigheter i att föra dialog:
”[...] Barnet kan inte ge logiska svar i samtal.”
Några respondenter berättade att barnen knappt sade någonting (endast enstaka ord) eller
kommunicerade genom någon form av oigenkänligt babbel:
”Barnet har mycket svårt att producera tal.”
”[Barnet] upprepar inte ord, men gör olika läten. Det andra [barnet med
försenad språkutveckling] talar, men talet är ett otydligt babbel.”
Eftersom enkätrespondenterna arbetade i barngrupper med olika åldersindelning, är det
självklart att svårigheterna i språket ser olika ut. Två enkätrespondenter arbetade med barn
under tre år, så det som de beskrev skiljde sig från svaren i de andra enkäterna. En av dessa två
berättade exempelvis att barnet med försenad språkutveckling talade i ettordssatser och att
barnet inte upprepade ord efter den vuxna:
”Det kommer inget tal, bara enstaka ord.”
De följder som de kommunikativa svårigheterna förde med sig för barn med försenat språk var
bland annat att det kunde leda till frustration att inte bli förstådd. Även de andra barnen kunde
bli frustrerade för att de inte förstod vad barnet med försenat språk sade.
”Den försenade språkutvecklingen kan störa i leksituationerna, eftersom
det blir missförstånd. Eftersom de sociala färdigheterna hos barn inte
ännu är så välutvecklade, kan barnen vara otåliga, när de inte förstår
varandra.”
Som kommunikativa hjälpmedel nämndes bild- och teckenstöd. Alla enkätrespondenter
använde sig av bilder som komplement till språket, och två enkätrespondenter använde sig av
tecken som stöd. Bilder användes för att illustrera avdelningens dagsordning, som stöd för val
36

Annastina Heinonen
av olika lekaktiviteter (så kallade lekplatskort), sång- och ramskort och som tematiska bildkort
över till exempel matsituationen. Om inte barnet med försenat språk kunnat uttrycka sig verbalt,
hade enkätrespondent i fråga låtit barnet peka och berätta utifrån bilder. Efter detta gav den
vuxna den korrekta språkliga förebilden för hur man kunde uttrycka samma sak verbalt:
”Vi har bett barnet att berätta utifrån en bild med olika händelser och
samtidigt bett hen visa på bilden. När vi förstått vad hen menat, har vi
kunnat sätta ord på det så att inte barnet behöver känna sig misslyckat, till
exempel”ja precis, där kikar ju en mus fram!””
En annan stödform för kommunikativa svårigheter var att den vuxna medvetet möjliggjorde
talturer åt alla barn i barngruppen. Att samtala, ställa frågor och låta varje barn svara när det
var hens tur var sätt som lyftes fram i enkätsvaren.
Både specialläraren och talterapeuterna kunde styrka att de språkliga svårigheterna hos barn
med försenad språkutveckling oftast visade sig genom att barnen inte verkade förstå
instruktioner eller att barnen ofta verkade tankspridda eller frånvarande till exempel under en
samling. En talterapeut uppgav att barnen också kunde till exempel markera och uttrycka sin
vilja till taltur, men sedan svara felaktigt eller förbi ämnet eller helt enkelt gå iväg från
samlingen. Specialläraren berättade att hen upplevt att barn med försenad språkutveckling ofta
behövt upprepningar av instruktioner och praktisk handledning i vad som ska göras.
Talterapeuterna och specialläraren berättade också att barn med försenad språkutveckling
förutom svårigheter i språkförståelse ofta hade svårt att göra sig själva förstådda, till exempel
beroende på felaktigt uttal eller fåordiga meningar. Specialläraren berättade, att hen sett hur
barn blivit förlägsna när de inte gjort sig förstådda:
”... barnet försöker och säger någonting, men sen så... förstår inte den vuxna,
och så blir det såhär att [...] den vuxna låtsas att man förstod och man säger
”ja just ja, jå men vad roligt!” [...] för att ge en bekräftelse åt barnet och inte
skämma ut barnet, men man märker [...] barnet märker att den vuxna inte
förstod. Och blir lite förlägen. Det ser jag i mitt yrke med jämna mellanrum.”

37

Annastina Heinonen
6.1.2 Svårigheter i sociala relationer
Sju av åtta enkätrespondenter nämnde att den försenade språkutvecklingen i någon mån
påverkade de sociala relationerna för barnet medförsenad språkutveckling. Den försenade
språkutvecklingen visade sig antingen i ett utåtagerat eller i ett inåtvänt beteende. Två
enkätrespondenter berättade att barnet med försenad språkutveckling hade svårt att knyta
vänskapsband. Eftersom kommunikationen av en eller annan orsak blev bristfällig hamnade
barnen med försenad språkutveckling ofta i gräl eller hade på annat sätt svårt i leksituationer
med andra barn, skrev tre enkätrespondenter.
”eftersom kommunikationen är bristfällig, försenad, påverkar det knytandet
av nya vänskapsband och utvecklandet av lekinnehållet”
Ett av barnen med försenad språkutveckling som beskrevs i en enkät vistades ofta för sig själv.
Hen föredrog att leka ensam eller att ty sig till en vuxen.
”Barnet är mycket för sig själv, leker och jobbar gärna ensam [...]”
I en enkät framkom det att ett barn med försenad språkutveckling riskerade att bli retat eller
mobbat på grund av sitt otydliga tal.
”... [barnet med försenad språkutveckling] kan bli mobbat. Varför talar du
så där/ varför talar hen så där?”
Den försenade språkutvecklingen påverkade inte alltid barnet negativt framkom det i tre
enkäter. I den första enkäten berättade respondenten att barnet med försenat språk klarade sig i
barngruppen, eftersom bekanta vuxna och barn förstod hen. I den andra enkäten skrev
respondenten att de andra barnen i barngruppen, som förstod barnet med försenat språk,
”översatte” det otydliga i kommunikationen åt personer som inte förstod. Det framkom också i
det tredje enkätsvaret att de andra barnen i barngruppen lärt sig att fråga lärarna om hjälp om
de inte förstod vad barnet med försenad språkutveckling sade, och att hen var accepterad av de
andra barnen.
”De andra barnen accepterar [barnet med försenad språkutveckling] som en
medlem i gruppen. Men de har svårt att förstå vad hen säger och frågar ofta
upp av en vuxen.”
För att stödja barnet med försenat språk socialt nämndes i två enkäter särskilt att en vuxen gick
med i barns lek. På det sättet möjliggjordes att även barnet med svagare språk fick en chans att
38

Annastina Heinonen
vara med och styra leken, och att onödigt bråk på grund av missförstånd kunde avstyras. Den
vuxna blev en sorts ”medlekare”. Även smågruppsverksamheten lyftes fram som en form av
stöd. Genom olika konstallationer av smågrupper möjliggörs modellärande, det vill säga att
barn med utmaningar i socialt samspel får lära av andra.
I intervjun med talterapeuterna sade sig en terapeut ha hört lärare berätta att följderna av den
försenade språkutvecklingen syntes till exempel i leksituationerna på daghemmet:
”Andra barn inte förstår [barnet med försenad språkutveckling]... det blir
missförstånd i leken. Det har jag kanske inte sett så mycket [i eget arbete], utan
mera hört.”
Specialläraren hade likadana erfarenheter:
”[Den försenade språkutvecklingen] syns i leksituationerna. Att... man kanske
inte är aktivt med i den röda tråden i leken. Man leker kanske lite mera
parallellekar. [...] Man är med där, men man driver inte leken framåt.”

6.1.3 Kognitiva svårigheter
Ett samband mellan språk och inlärning eller utveckling konstaterades i tre enkätsvar. I svaren
framkom att lärarna upplevde att barn med försenad språkutveckling hade svårt att ta till sig
information och behövde till exempel instrueras gång på gång, t.o.m. i den utsträckning att det
”krävdes långa nerver”, som en respondent skrev. I en enkät beskrevs det att den försenade
språkutvecklingen visade sig genom att barnet fortfarande vid en ålder av 4-5 år lekte
parallellekar med jämnåriga.
I tre enkäter nämndes att rutiner och ett ständigt bildstöd för dagsrytmen hade varit särskilt
nyttigt för barn med försenad språkutveckling. Bildstödet har hjälpt barnet med försenad
språkutveckling att uppfatta och komma ihåg till exempel daghemmets dagsrutiner.
I en enkät beskrev läraren att barnet med försenad språkutveckling inte utvecklats nämnvärt
trots många olika former av språkligt stöd. Respondenten påpekade dock att det fanns en
misstanke om en neurologisk skada hos barnet, vilket kanske kunde förklara den långsamma
utvecklingen.

39

Annastina Heinonen
”Stödet har inte hjälpt barnet så mycket som man önskat, vilket kan bero på
att vi tror att barnets svårigheter är kopplade till skador i hjärnan
(neurologiska)”.

6.2 Allmänstödjande åtgärder för försenad språkutveckling
De allmänna stödåtgärder som respondenterna räknade upp har kategoriserats under fyra teman:
ett mångsidigt språkanvändande, motoriska övningar, ett språkfokuserat arbetssätt och som
bild- och teckenstöd. Alla dessa stödåtgärder har varit sådana, som har varit möjliga att ordna i
egen barngrupp med små medel och har kunnat ses som gynnande verksamhet för hela
barngruppen.
Sju av åtta enkätrespondenter ansåg att de stödåtgärder de arrangerat eller det stöd de givit åt
barnet med försenat språk resulterat i framsteg. En enkätrespondent, som sett framsteg i
språkutvecklingen hos barnet med försenat språk, spekulerade i om språkutvecklingen hade sett
annorlunda ut utan de givna stödåtgärderna.

6.2.1 Mångsidigt språkanvändande
Sånger, rim, ramsor och lekar var sådana verksamheter, som alla enkätrespondenter nämnde i
olika utsträckning som sätt att stödja språket. Detta är i och för sig en självklarhet, eftersom
Grunderna för planen för småbarnspedagogik (2018) benämner dessa som språkstimulerande
verksamheter, genom vilka det språkfrämjande arbetet med barn ska göras. Endast en
respondent tog upp digitala verktyg (i detta fall surfplattan) som verktyg för språkinlärning. I
tabellen nedan (tabell 1) framkommer hur många respondenter som benämnt olika
språkverksamheter i enkäterna.

40

Annastina Heinonen
Typ av språkverksamhet

Antal

respondenter

som

benämnt
Sånger

7

Rim och ramsor

7

Spel och lekar som stöd

4

Sagor och bokläsning

8

Diskussioner och samtalande

5
Tot. 8 enkätrespondenter

Tabell 1. Tabell över mångsidigt språkanvändande som stödåtgärd.

Sju av åtta respondenter nämnde sånger som språkstödjande verksamhet. Den respondent som
arbetade i åldersgruppen 0–2 åringar sade att sånger och sånglekar varit det mest effektiva
medlet att stödja språkinlärning, och i den barngruppen sjöngs det mycket även utanför de
regelrätta musikstunderna, poängterade respondenten vidare. Genom sång och musik har också
framstegen i språkutvecklingen lätt visat sig: en enkätrespondent skrev att ett barn som sparsamt
använt språk till en början efter hand börjat sjunga med i sångerna och efter det fått mod och
självförtroende till att tala:
”Barnet har fått mer mod att tala, först genom att försöka sjunga, innan
det kom ord.”
Sju respondenter nämnde även rim och ramsor av olika slag. Rim och ramsor användes för att
inleda olika verksamheter, till exempel i samlingen, vid matstunden och vid lekstart. Rim och
ramsor användes genom exempelvis en påse med rim- och ramskort (”lorupussi” på finska)
eller genom rimlekar eller rimkortspel.
Spel och lekar som stöd för språket innefattar lekar och spel med språkinlärning som mål. Spel
som nämndes var memory- och bordsspel, ett prepositionsspel på surfplattan och ett
”prepositions- och ordförrådsspel” där man gömmer olika föremål i olika miljöer och genom
språktips eller -vinkar söker upp dem. En respondent skrev att hen så gott som dagligen arbetat
enskilt med barnet med försenad språkutveckling, och att de då kunnat leka bland annat olika
lekar som läraren själv hittat på utgående från barnets intressen. Hälften av respondenterna hade
ägnat sig åt olika typer av lekar och spel för att stödja språket. Det som kom fram i intervjun
med talterapeuterna var att de ofta rekommenderat olika sorters vanliga bords- eller brädspel,
exempelvis Alias, som språkstödjande åtgärder för att öva upp ordförråd eller muntliga
färdigheter.
41

Annastina Heinonen
Sagor och bokläsning som språkstödjande arbetssätt använde sig alla respondeter av, vilket
även talterapeuterna rekommenderade som en allmännyttig stödåtgärd oberoende av vilken typ
av språkproblem ett barn har haft. En respondent klargjorde att det lästes både sagor och
serieberättelser. I de grupper där barnen var yngre nämndes det att man tittade i böcker och
pratade kring bilderna. Annat som framkom var att lärare föredrog att läsa i smågrupper. Detta
gjorde man för att boken språk- och innehållsmässigt kunde anpassas till barnens ålder och
utvecklingsnivå och för att ge barnen möjlighet till diskussion och frågor kring boken. Två
enkätrespondenter nämnde boksamtal, det vill säga att innehållet diskuterades efter lässtunden.
I en enkät nämndes även sagotering som ett språkstödjande verktyg i den pedagogiska
verksamheten.
I fem av åtta enkäter framkom att diskussioner och samtalande var viktiga allmänstödjande
stödinsatser som använts. Att möjliggöra taltur även för barn med svagt språk, att samtala kring
bildkort och lyssna aktivt samt utvidga barnets tal utan att tillrättavisa möjliga fel var sätt som
respondenterna tog upp i enkätsvaren.
”Vi använder och upprepar på ett naturligt sätt de ord barnen är osäker på
[sic]. Vi lyssnar aktivt, svarar på och utvidgar barnen tal utan att rätta det.”
Förutom dessa nämnde en enkätrespondent ett färdigt språkstödjande material som hen arbetade
ut efter för att stödja barns språkutveckling i barngruppen. Materialet heter ”Språklust” och är
skrivet av Carin Rydja och utgivet av Sanoma Utbildning. Respondenten beskrev hur hen
arbetat med materialet i olika smågrupper (indelade efter till exempel ålder eller språklig nivå)
och anpassat delar av materialet för just den gruppens behov.

6.2.2 Ett språkfokuserat arbetssätt

Med ett språkfokuserat arbetssätt funderar och diskuterar man kring det språkande man
använder. Ett språkfokuserat arbetssätt skiljer sig från att samtala och diskutera, där målet kan
vara att få fram ett budskap. Ett språkfokuserat arbetssätt är ett sätt där man fäster
uppmärksamhet på just det språkliga som sker. I en enkät beskrev respondenten den
pedagogiska miljön på avdelningen som en ”rik språklig miljö”, där personalen medvetet
använder sig av ett rikt och nyanserat språk för att stödja barns språkutveckling.

42

Annastina Heinonen
Språkfokuserade arbetssätt som räknades upp i enkäterna var att ständigt benämna och sätta ord
på föremål, handlingar, känslor och tankar, fundera på hur ord låter och stavas, tala tydligt och
kortfattat samt göra upprepaningar på ett korrekt sätt på det som barnen sagt på ett inkorrekt
sätt. I sex av åtta enkäter framgick det att läraren på ett eller annat vis arbetat språkfokuserat.
”Kom ihåg att sätta ord på saker i vardagen. Med barn under tre år
behöver man inte acceptera ”det här och det där”, namnge alltid
föremålet eller saken (”Jaså, du vill ha mjölk?”) [...] Kom ihåg att alltid
namnge det du talar om, till exempel vill du ha knäckebröd eller mjukt
bröd?”
”Vi berättar vad vi håller på med och namnger det som finns runt oss.”
”Jag har varit noga med att upprepa vad [barnet] säger, för att hen ska
få höra det korrekta uttalet.”
Att benämna och kategorisera föremål samt att använda ”korrekta” termer (till exempel ”häng
upp jackan på kroken” istället för ”sätt jackan på kroken”) var språkfokuserade stödåtgärder
som specialläraren rekommenderade för att stödja ett barn med försenad språkutveckling. Att
få en rik och korrekt modell för språk ansåg hen vara viktigt. Hen efterlyste också att lärarna
skulle ”lyssna aktivt” på barn, och till exempel fråga upp sådant som de inte förstod av barnets
föräldrar om barnet försökt berätta något viktigt.
Talterapeuterna berättade också att de i sitt arbete ofta rekommenderar till exempel lärare och
föräldrar till barn med försenad språkutveckling att tala tydligt och kortfattat och till exempel
spjälka upp instruktioner i kortare delar.

6.2.3 Motoriska övningar

Till motoriska övningar räknas både munmotoriska övningar och grovmotoriska övningar, det
vill säga olika gymnastikövningar och rörelselekar. Alla ovannämnda nämndes i enkäterna som
stödjande åtgärder för barn med föresenad språkutveckling.
Munmotoriska övningar (på finska även ”suujumppa”, mungymnastik) nämndes i fyra av åtta
enkäter som en stödåtgärd. Det framkom att munmotoriska övningar gjorts både enskilt med
barn med försenad språkutveckling och i helgrupp med alla barn. Alla respondenter som använt
43

Annastina Heinonen
sig av munmotoriska övningar rapporterade att den försenade språkutvecklingen hos barnet de
givit stöd åt genom munmotoriska övningar hade haft ett otydligt tal. Dessutom nämndes
klumpig munmotorik. Mungymnastiken har alltså givits för att träna upp munmotoriken och
därigenom möjligen förtydliga talet.
”Vi mungymnasticerar och lyssnar på ljud ur t.ex. barns namn.”
Gymnastiklekar och rörelsestunder, prepositiosövningar med ärtpåsar på olika kroppsdelar,
kroppsinstrument (till exempel klappljud med händerna, stamp med fötterna) och rörelselekar
kombinerat med rim och ramsor var olika typer av motoriska övningar som nämndes som
språkstödjande åtgärder. En enkätrespondent påpekade att hen arbetat mycket med rörelse,
eftersom just rörelse och språk har ett tydligt samband.
”Tillsammans med hela gruppen har jag t.ex. under samlingen haft
mycket rörelselekar med sång eller rim, eftersom rörelse och språk hör
ihop”
Munmotoriska övningar som stödåtgärd för barn med försenat språk diskuterades med
talterapeuterna och specialläraren. Nyttan av mungymnastik delade åsikterna: som allmänt
stödjande åtgärd ansåg talterapeuterna att mungymnastik lämpade sig i de fall där barnet hade
specifika svårigheter med något visst språkljud, men att till exempel dra mungymnastik i
helgrupp som en språkstödjande övning såg de inte så stor nytta i. Möjligen kunde
mungymnastik i grupp stödja ett barn med försenad språkutveckling om barnet hellre gjorde
övningarna tillsammans med kompisar, påpekade en av terapeuterna. Även specialläraren
betonade medvetenheten av målsättningen med mungymnastiska övningar, och poängterade att
i rent artikulatoriska problem kunde det vara till nytta, men att det kanske inte kunde ses som
ett direkt språkligt problem om endast ett språkljud hos ett barn fattas. Att exempelvis utnyttja
lekar av typen ”Gumman städar i munnen” kunde enligt specialläraren ses mera som ett roligt
plus eller tillägg i verkamheten, åtminstone om det genomförs i helgrupp eller med många barn
åt gången.

6.2.4 Bild- och teckenstöd

Alla enkätrespondenter utnyttjade bildstöd och två enkätrespondenter teckenstöd som hjälp för
språkförståelsen. Bilder användes för att illustrera dagsordningen, som lekplatskort, tematiska
44

Annastina Heinonen
kort över olika verksamheter så som matsituationen och som sång- och ramskort. Bilder
nämndes som en stödåtgärd som användes i huvudsak i helgrupp, men även enskilt med barn
med försenat språk. Genom bilder kunde barnet med försenad språkutveckling visa vad hen
ville, om hen inte annars gjorde sig förstådd. En enkätrespondent skrev:
”Bildstöd har använts för att underlätta förståelsen. Barnet kan visa i
bilder, om vi inte förstår vad hen säger.”
Teckenstöd användes i den enskilda kommunikationen mellan lärare och barn. Specialläraren
och en av talterapeuterna poängterade nyttan med bild- och teckenstöd i daghemsmiljö,
eftersom studier visar att det förstärker språkinlärningen när man använder alternativa och
kompletterande kommunikativa hjälpmedel så som bilder och tecken. Talterapeuterna
förespråkade bilder för att underlätta förståelsen för barn med försenad språkutveckling, och
nämnde till exempel lekkartor som ett sätt att stödja språket på daghem.
Specialläraren påpekade att det förutom färdiga bilder alltid går att ta till penna och papper och
så kallat ritpratande, då läraren snabbt vid behov kan skissa upp en bild för att stödja
kommunikationen.

6.3 Stödets inverkan på den pedagogiska verksamheten
Det allmänna stöd som lärare gett åt barn med försenad språkutveckling påverkade den
pedagogiska verksamheten genom att ha inverkat på språkmiljön och genom att ha tagit mycket
av lärarnas tid.

6.3.1 Inverkan på språkmiljön
Eftersom det allmänna stödet innebär små ändringar eller anpassningar av den pedagogiska
verksamheten och kan ses som allmännyttigt på gruppnivå, till exempel indelning i smågrupper
för att försäkra att alla barn får tillräckligt med vuxenstöd, är det inte frågan om stora eller utåt
sett alltid synliga förändringar. Alla enkätrespondenter upplevde att de allmänstödjande
åtgärderna eller arbetssätten de valt gynnat hela barngruppen och haft en positiv inverkan på
den pedagogiska verksamheten. Främst talade enkätrespondenterna om nyttan av bildstödet,
vilket även talterapeuterna och specialläraren nämnde som en stödåtgärd som gynnar alla barn
45

Annastina Heinonen
oberoende språklig nivå. Att ständigt ha framme mycket bildmaterial och att använda sig av
stödtecken upplevdes alltså endast positivt för alla i barngruppen. Dessutom ansåg
enkätrespondenterna att bilderna gett struktur i vardagen åt barn. I en enkät påpekade
respondenten att hen tycker att alla i barngruppen är ”språkinlärare” (”kielen oppija”) och
behöver språkligt stöd, oberoende av om barnet har en normal eller försenad språkutveckling.
”I en stor barngrupp 3–5 år har många nytta av t.ex. bilder [...]”
”Alla barn drar nytta av stödåtgärderna, eftersom saker och ting blir
tydligare.”
”Det allmänna stödet har gynnat hela gruppen, eftersom alla i gruppen är
språkinlärare av det finska språket oberoende av om modersmålet är
finska eller något annat.”
Det allmänna stöd för språket som ständigt varit en del av den pedagogiska verksamheten har
varit till hjälp för att höja barngruppens språkliga nivå. Man kunde dra en slutsats att det rikliga
språkstödet som används i grupper med barn med försenad språkutveckling eller i grupper med
barn med försenad språkutveckling och barn med annat modersmål kunde ge bättre språkliga
förutsättningar än vad barn i språkligt homogena grupper får. I barngrupper med barn med
försenad språkutveckling eller barn med annat modersmål används bild- eller teckenstöd aktivt.
I barngrupper med rikligt stödmaterial finns alltid extra stöd för språkutveckling jämfört med
vad det finns i barngrupper utan stödmaterial eller där materialet inte används.
Alla enkätrespondenter hade samarbetat med någon sakkunnig för att stödja språket, antingen
med specialläraren eller med både specialläraren och en talterapeut. Detta samarbete är ju inte
självklart i grupper utan barn med språkliga utmaningar. I de flesta daghemsgrupper i dagens
samhälle finns uppskattningsvis ett eller flera barn med språkliga utmaningar eller barn med ett
annat modersmål, så få grupper är helt utan något som helst språkligt stöd, som till exempel
bildstöd.
Det som specialläraren poängterade var dock att hen hoppades på att bilder och tecken skulle
användas i alla barngrupper mycket flitigare än vad det görs i dagens läge. Det framkom i
intervjun med specialläraren att det många gånger används bilder och tecken till en början, men
att användningen minskar eller avtar helt längre fram i verksamheten när man kanske blir ”lat
och bekväm” eller ser framsteg hos barnet. Användningen av bilder och stöd borde också vara
mycket mer utbredd och inte endast innefatta till exempel dagsordningen eller utvalda
46

Annastina Heinonen
situationer i vardagen. Kommunikativa hjälpmedel så som till exempel samtalskartor borde
finnas tillgängliga för barn när som helst tyckte specialläraren. I intervjun med specialläraren
framkom det att användningen av bilder och tecken ibland ansetts vara jobbigt:
”Har man ett barn som behöver tecken som stöd [...] man tar inte i användning
det där [stödet], där ser jag ju att det är vår skyldighet. [...] Använder vi inte
tecken som modell, så kan inte dom [barn som behöver det] utveckla sitt
teckenförråd och förmedla sig. [...] Det upplever jag att personalen upplever
att kräver en hel del.”
På avdelningar där man uttryckte att man hade många barn med svag finska eller svenska
användes förutom bild- och teckenstöd även en del klarspråk (på finska ”selkokieli”), korta
meningar och ett ”enklare språk”, det vill säga det som i texten ovan beskrivits som
språkfokuserade arbetssätt. Det som talterapeuterna poängterade var att inte glömma att höja
den språkliga nivån efter hand eller att ge de språkligt begåvade i barngruppen språkliga
utmaningar. En fara med ett alltför avskalat språk kan vara att man fråntar barnet möjligheten
att lära sig nytt (jämför zone of proximal development). I teorin ansåg talterapeuterna att risken
för en understimulerande språkmiljö fanns för normalt utvecklade barn om man jämt använde
ett avskalat och enkelt språk. I en pedagogisk miljö med professionell personal torde detta dock
inte ske, tyckte både talterapeuterna och specialläraren. En enkätrespondent berättade att de såg
till att det lästes sagor på olika språkliga nivåer och att barnen indelades efter språklig nivå för
att bäst tillgodose deras behov. Hen arbetade också med Språklust-materialet och berättade att
verksamheten styrdes efter barnens språkliga nivå.
Det som framgick i sju av åtta enkäter var att föräldrarna till de barn som fått allmänt stöd för
språket varit nöjda med samarbetet med småbarnspedagogiken. I en enkät ansåg respondenten
att samarbetet fungerat ”bra för det mesta”. I en annan enkät beskrevs att föräldrarna varit nöjda
med verksamheten. I en tredje enkät framgick att föräldrarna varit samarbetsvilliga, men lyft
över ansvaret för barnets språkutveckling på småbarnspedagogiken. I tre enkäter beskrevs
samarbetet som ”mycket bra”.
”[Samarbetet har fungerat] mycket bra, föräldrarna är nöjda med gruppens
verksamhet och har tagit med sig tips även dit hem.

47

Annastina Heinonen
6.3.2 Inverkan på lärarens tidsanvändning
Det framgick av enkätsvaren att givandet och planerandet av stöd för ett barn med försenad
språkutveckling tagit mycket av lärarnas tid. En enkätrespondent skrev uttryckligen att
användningen av bildstöd tog tid och hen upplevde att det gick ut över annan pedagogisk
verksamhet. En enkätrespondent skrev:
”Till exempel att använda bilder tar lite mer tid än att bara prata (för de barn,
som inte behöver stödåtgärder). Den tiden är då bort från annan pedagogisk
verksamhet.”
En annan enkätrespondent skrev att hen ofta arbetade individuellt med det barn som hade en
försenad språkutveckling. Eftersom det fanns tillgång till gruppassistent i den barngruppen,
ansåg sig respondenten ha bättre förutsättningar för att ge precist och individuellt stöd åt barnet.
Alla enkätrespondenter kände sig inte nöjda med mängden allmänt stöd de kunde ge åt barnet
med försenat språk på grund av tidsbrist.
”Sanningen är att det i daghemmets hektiska vardag finns alldeles för lite
tid för att möta ett barn och planera stöd för hen.”
En enkätrespondent skrev att hen var tacksam över samarbetet med en talterapeut, speciallärare
och ergoterapeut, som också fanns till för barnet.
Tre av åtta enkätrespondenter sade sig arbeta språkstödjande med barnet med försenad
språkutveckling 2–3 gånger i veckan. Av dessa tre arbetade två uttryckligen individuellt med
barnet dessa gånger. Fem av åtta enkätrespondenter utgav sig arbeta språkstödjande 4–5 gånger
i veckan, det vill säga nästan dagligen eller varje dag. Det går med andra ord mycket tid åt till
språkstödjande och -främjande verksamhet på avdelningarna i fråga. Allt språkstödjande arbete
i barngrupperna beror förstås inte på det enskilda barnet med försenad språkutveckling, och i
en enkät nämnde respondenten att all verksamhet i vardagen ju stöder en sund språkinlärning
och -utveckling.
I intervjun med talterapeuterna kom det fram att talterapeuterna också hört lärare på fältet
berätta att planerandet eller givandet av stöd tagit mycket tid. Tid har gått åt till att bland annat
upprepa instruktioner individuellt åt ett barn med försenad språkutveckling eller så har barnet
”krävt en vuxen” när det redan varit ont om personal. I de fall där man i barngruppen inte haft
tillgång till en assistent och barnet med försenat språk behövt mycket stöd har lärare enligt
48

Annastina Heinonen
terapeuterna upplevt att stödet tagit tid och att det gått ut över de andra barnen i gruppen. I
intervjun med talterapeuterna berättade en terapeut så här:
”Det tar mera tid. Att behöva då ge kanske enskilda instruktioner åt ett visst
barn [...] oftast finns det inte överflöd av personal, så känns det som att om
det finns en som behöver gå med det här ena barnet, som egentligen skulle
behöva en egen assistent, så då tycker de [personalen] såklart att det är bort
från de andra.”

49

Annastina Heinonen

7 Diskussion
I kapitlet diskuteras studiens metod. Även studiens resultat diskuteras mot den teori som
tidigare tagits upp i avhandlingen. Avslutningsvis summeras avhandlingens vetenskapliga nytta
och förslag på fortsatt forskning tas upp.

7.1 Metoddiskussion
Denna studie är gjord som en mixed methods-forskning, vilket innebär att både kvalitativa och
kvantitativa metoder har använts. Enkäterna har analyserats genom kategorisering, där liknande
svar grupperats under olika kategorier. Efter en tematisk analys av intervjuerna har det som
framgick av intervjusvaren likväl satts in under kategorierna för att ge en fördjupad förståelse.
Wenemark (2017, s. 99) poängterar vikten av att överväga vilka möjligheter olika
datainsamlingsmetoder har och vilka förutsättningarna är för att ställa frågor till den grupp
människor studien riktas till. En enkätundersökning som forskningsmetod valdes, eftersom
syftet var att ta reda på hur en försenad språkutveckling hos ett barn visar sig i verksamheten
samt hur lärare arbetar med dessa barn och hurdant allmänt stöd som givits, och genom enkäter
var det möjligt att nå ett större antal respondenter under en förhållandevis kort tid.
Att närma sig respondenterna med enkäter gav dem möjlighet att i lugn och ro bekanta sig med
frågorna, fundera kring svaren och fylla i dem i etapper efter tid och möjlighet. På detta sätt kan
man tänka sig att svaren kunde bli mer precisa och korrekta, eftersom respondenterna inte hade
samma tidspress på sig att svara som till exempel under en intervju. Att dessutom genomföra
en pilotstudie med enkätfrågor var enkelt.
Eftersom kontakten mellan respondenterna och forskaren förblir opersonlig i en
enkätundersökning är det både lättare och svårare att ge fullständigt uttömmande svar på
frågorna. Lättare blir det eftersom respondenten förblir anonym och kanske vågar ge
fullständigt ärliga svar. Svårare kan det bli eftersom anonymiteten gör det möjligt för
respondenten att svara ”lite ditåt” om hen inte har tid eller intresse av att sätta sig in i frågorna
ordentligt, vilket är en av enkätundersökningens fallgropar (Kylén, 2004, s.54).
Enkätundersökningar tenderar också att ha ett visst bortfall, vilket Ejlertsson (2005, s. 12)
poängterar som en av enkätundersökningens nackdelar. Bortfallet kan vara antingen externt,
50

Annastina Heinonen
det vill säga att respondenterna inte besvarar enkäten alls, eller internt då en del av enkäten av
någon orsak förblir obesvarad (Ejlertsson, 2005, s. 25). I enkätundersökningar kan ett stort
bortfall ge ett skevt resultat (Bell, 2006, s. 152). Eftersom endast åtta enkäter returnerades var
det externa bortfallet mycket stort och det finns därmed en risk för att resultatet av studien är
missvisande. Enkäterna kompletterades dock med intervjuer av talterapeuter och en
speciallärare för att berika resultatet. Genom att redogöra noggrant för bortfallet och orsakerna
till det har studiens tillförlitlighet höjts.
Orsaken till det externa bortfallet kan ha varit oviljan hos lärare att använda arbetstid till
uppgifter utöver det ”nödvändiga”. Eftersom lärare inom småbarnspedagogik vid tidpunkten
för studiens genomförande (2019) endast hade tillgång till en puu-tid (arbetstid utsatt för
planering, utvärdering och utveckling) på 13% av arbetstiden (AKTA 2018–2019), kunde det
tänkas att det inte fanns mycket extra tid till förfogande. För en heltidsanställd lärare inom
småbarnspedagogik med en arbetstid på 38 timmar och 45 minuter i veckan (år 2019) var puutiden fem timmar och den innefattade då alltså all planering, administrativt arbete samt annat
arbete utanför barngruppen. Det är möjligt att enkäten upplevdes för tidskrävande.
Det externa bortfallet kan även ha berott på tidpunkten för utskickandet av enkäten. Enkäten
skickades ut i majmånad, vilken är en hektisk tid på många enheter inom småbarnspedagogik
till exempel på grund av vårfester och terminsavslutningar, samtal med vårdnadshavare kring
barnets plan för småbarnspedagogik och förberedelser för flytt av barn till förskolan. Att
medverka i en undersökning kunde således tänkas vara av lägre prioritet för många lärare. Hade
utskickandet av enkäten skjutits upp till sommaren hade det sannolikt inte kommit in fler svar,
eftersom sommarmånaderna innebär semestrar för personal. Hade enkäten skickats ut under
hösten hade terminstarten och all därtill hörande planering sannolikt också påverkat
svarsfrekvensen. Att enkäten dessutom innehöll elva punkter och öppna frågor som krävde
längre svar kunde ytterligare vara en av orsakerna till den låga svarsfrekvensen. Ejlertsson
(2005, s. 12) påpekar att en tumregel för hur länge en enkät får ta att svara är ungefär en halv
timme. Med tanke på tidsbristen och den hektiska tidpunkten på läsåret kan detta ha påverkat
svarsfrekvensen. Det interna bortfallet däremot kan ha berott på hur frågorna i enkäten
formulerats. Eftersom tre respondenter i fråga nummer fyra hänvisat till sina svar i tidigare
frågor, kan man dra slutsatsen att orsaken ligger i frågeformuleringen.
Ett annat alternativ för den traditionella pappersenkäten hade varit att konstruera en webbenkät.
Med en webbenkät kan man snabbt och enkelt nå ett stort antal respondenter (Wright, 2005).
Att konstruera en enkät och gå ut med den till exempel på ett lärarforum på Facebook hade varit
51

Annastina Heinonen
möjligt och sannolikt hade fler än åtta enkätsvar returnerats. Å andra sidan kan till exempel en
bortfallsanalys av en webbenkät vara nästintill omöjlig, eftersom det är svårt att uppskatta
antalet respondenter enkäten når på nätet och det är svårt att veta om det är ett representativt
urval respondenter som besvarat enkäten (Wright, 2005).
Med tanke på det stora bortfallet i enkätundersökningen hade det varit mer lönsamt att välja
intervjuer av lärare som datainsamlingsmetod istället för enkäter. Ursprungligen valdes
intervjuerna bort på grund av rädslan för att inte hitta tillräckligt många respondenter. Eftersom
en intervju tar längre tid att genomföra, kunde det tänkas att lärare ogärna ställer upp på grund
av sin stora arbetsmängd.
Att göra studien till exempel genom observationer i daghemsgrupper eller genom en etnografisk
studie hade varit möjligt. Observationerna skulle dock ha varit mycket tidskrävande, krävt
mycket kunskap och erfarenhet av mig och möjligtvis skulle problematiska etiska aspekter så
som barn som inte får videofilmas ha satt käppar i hjulet. Att genomföra en etnografisk studie
skulle i teorin ha varit möjligt, men som Bell (2006, s. 27) konstaterar är etnografiska studier
ofta för tidskrävande för kortare projekt, och lämpar sig därför inte så bra för arbeten i denna
utsträckning.

7.2 Resultatdiskussion
De allmänstödjande åtgärder som lärarna, talterapeuterna och specialläraren nämnde stämde
väl överens med vad Utbildningsstyrelsen (2018) fordrade av det språkstimulerande arbetet på
fältet. Stödåtgärderna respondeterna beskrev var enkla, resurssnåla och lätta att utföra och
stödet gavs regelbundet. Stödåtgärderna krävde heller inte av enkätsvaren att döma stora
anpassningar av lärmiljön eller gruppens verksamhet. Respondenterna utnyttjade i många fall
ämnesövergripande arbetssätt och kombinerade språk, musik, rörelse och lek för att stödja
språkutvecklingen i barngruppen, både för enskilda barn med försenad språkutveckling och på
gruppnivå.
Resultatet av studien stämde överens med den forskning kring följderna av försenad
språkutveckling som tidigare tagits upp i arbetets teoridel. Enkätrespondenterna beskrev barn
som blivit retade, som hamnade i bråk eller som trots en hög ålder fortfarande mest lekte
parallellekar med jämnåriga på grund av förseningar i språkutvecklingen. Att ett försenat språk
kommer i uttryck genom dylika kommunikativa, sociala och kognitiva svårigheter styrker
52

Annastina Heinonen
tidigare forskning, bland annat Huttunen och Jalanko (2019), Forrest m.fl (2018) och Aro m.fl.:s
(2014) forskningar om att en språklig försening skapar problem i det sociala samspelet samt i
förmågan att uttrycka känslor och behärska sitt beteende. Det är dock värt att påpeka att det inte
alltid behöver vara det försenade språket som leder till kognitiva svårigheter, utan vice versa.
Det är inte alltid tydligt vad som är hönan och vad som är ägget.
Har ett barn med försenad språkutveckling svårt med informationsprocessandet, såsom
exemplet på barnet som blev tvunget att repetera instruktioner för att förstå och fullfölja dem,
eller i sociala relationer, såsom barnet som drog sig undan andra, blir det problematiskt att vara
en del av den sociala kontexten och lära sig eller bygga ny kunskap i samspel med andra. Ser
man på språkinlärning ur en sociolkulturell synvinkel kan man se att just dessa färdigheter är
centrala för språkinlärning. Ur en bioekologisk synvinkel kan man dock se hur det allmänna
stöd som barn med försenad språkutveckling fått inom småbarnspedagogiken påverkat barnets
språkliga miljö positivt. Det framgick i sju av åtta enkäter att föräldrarna varit nöjda eller
mycket nöjda med det stöd deras barn fått, och en förälder hade till och med tagit med sig tips
på språkstödjande aktiviteter till hemmet. Åtminstone föräldrarna till barn med försenad
språkutveckling hade alltså upplevt den språkliga miljön som positiv och uppmuntrande.
I studien framgick det att många lärare använde sig av samma allmänna stöd för barn med
försenad språkutveckling som för barn med annat hemspråk, så kallat finska/svenska som
andraspråk. Att stödja försenad språkutveckling och andraspråksinlärning med samma metoder
kunde tänkas bero på lärarnas tidsbrist, vilket även specialläraren trodde när hen frågades om
orsaken till fenomenet. Att lärarna arbetar med barn med försenat språk och barn med
finska/svenska som andra språk på samma sätt eller samtidigt till exempel i
smågruppsverksamhet kan man tolka som ”två flugor i en smäll”. Många enkätrespondenter
berättade att de upplevde sig ha för lite tid för personligt bemötande och tid för planerandet av
stöd. Att undervisa barn i ett andra språk med samma metoder och stöd som barn med försening
stödjer inte Salamehs (2017) teori om flerspråkiga barns språkutveckling, eftersom
flerspråkighet inte gör språkinlärningen långsammare. Å andra sidan kan barn med språkliga
utmaningar dra nytta av att lära sig med hjälp av modellinlärning av andra barn. Detta argument
stöds åtminstone av den sociokulturella synen på språkinlärning, eftersom inlärning och
utveckling sker i samspel med andra.
Det fanns några förvånande resultat i studien. Det faktum att endast en enkätrespondent av åtta
nämnde digitala verktyg i arbetet med språkstödjande verksamhet var en av dem. I och med att
multilitteracitet och digital kompetens har listats som ett kompetensområde för barns lärande
53

Annastina Heinonen
sedan läroplanen 2016, och hör till exempel till ett av de åtta nyckelkompetensområdena listat
av EU och OECD, är det oväntat att så få utnyttjat digitala verktyg. Med tanke på hur mycket
elektroniskt material som utvecklats i form av olika pedagogiska spel, appar och som talstöd
till exempel i form av syntetiskt tal, verkade det vara förvånansvärt få som på fältet använt sig
av digitala verktyg för språkstödjande av enkätsvaren att döma. Med målen för språkfrämjande
och stödjande verksamhet i Grunderna för planen för småbarnspedagogik (2018) i åtanke är det
oväntat att endast en respondent av åtta utnyttjat digitala verktyg. Grunderna för planen för
småbarnspedagogik (2018, s. 26–27) fordrar att språkinlärning och språkstödjande ska ske
genom att låta barn ta del av språk och text i många olika medier; i visuella, auditiva och
audiovisuella. En delorsak till varför digitala medel använts så sparsamt kan enligt en gissning
vara att det i småbarnspedagogiken inte alltid finns tillgång till nätkoppling till lärplattorna eller
datorerna, eller att skrivprogram- och språkstödjande spel kostar.
Att munmotoriska övningar som allmänstödjande åtgärd var så populära var också oförväntat.
Med tanke på att hälften av enkätrespondenterna uppgav sig använda munmotoriska övningar
verkar det vara en välanvänd, tidsenlig stödåtgärd bland lärare för att stödja barn med olika
typer av språkliga utmaningar. Den flitiga användningen av munmotoriska övningar är i sig
förståelig, eftersom övningarna ofta är lätta att utföra, de kräver lite material och resurser av
personalen och kan ofta göras i smågrupper eller till och med i helgrupp.
Nämnvärt är att den ursprungliga tanken var att studien skulle koncentrera sig på barn med
försenad språkutveckling i åldern 3–5 år. I enkäten med följebrev ombads respondenterna
beskriva arbetet med barn med försenad språkutveckling i 3–5 årsåldern. Eftersom lärare i
huvudsak arbetar i barngrupper i åldrarna (0/)1–3, 3–5 och förskolan, var 3–5 åringar mest
rimliga att undersöka. I och med att två av respondenterna besvarat enkäten utgående från yngre
barn utvidgades målgruppen för att kunna inkludera empirin i datamaterialet. Detta innebar att
hypotesen om hurdana resultat studien skulle ha ändrades under studiens gång.
De barn som varit föremål för studien har sannolikt haft lindrigare utmaningar med språket,
eftersom de endast fått trestegsstödets allmänna stöd. Slutsatsen man kan dra av studien är att
även lindrigare språkstörningar så som en försenad språkutveckling kan orsaka stora
utmaningar för barnet, vilket respondenterna gav många konkreta exempel på i enkätsvaren och
i intervjuerna. Att därför lägga stor vikt vid det allmänna stödet och utnyttja resurssnåla sätt att
stödja barns språkutveckling är viktigt och kan förebygga utmaningar längre fram i livet. På så
sätt kan man se lärarnas målmedvetna stödinsatser som en kritisk förebyggande insats för
framtiden. Med målmedvetet stöd för språket kan bland annat språkfokuserade arbetssätt lyftas
54

Annastina Heinonen
fram som ett gott exempel på det arbete lärarna ute på fältet gjort. Små saker såsom att använda
korrekta ordval i tal, ”häng jackan på kroken” istället för ”sätt jackan på kroken”, benämna
föremål och händelser aktivt eller att tala tydligt och kortfattat, på finska användes termen
”selkokieli”, är stödåtgärder som vem som helst kan använda sig av. Många av de stödåtgärder
som nämndes i enkäterna var sådana som vem som helst målmedvetet kunde välja att använda
sig av oberoende av om det fanns barn med språkliga svårigheter eller inte i barngruppen. Lyfter
vi fram Kidd m.fl:s (2018) studie, där det framgår att språklig kvalitet framför kvantitet inverkar
positivt på barns språkinlärning, kan vi säkert säga att småbarnspedagogiken är det rätta stället
för att stödja språk.
Som avslutning kan sägas att det är av allra största vikt att lyfta fram det språkstödjande arbetet
som lärare gjort på gräsrotsnivå i barngrupperna. Att framhäva vikten av det allmänna stödet
och konsekvenserna av en försenad språkutveckling gör det, som i inledningen av studien
kallades för ouppmärksammat arbete eller arbete som tagits förgivet, synligt och
förhoppningsvis uppskattat. Det som görs i småbarnspedagogiken (lek, rim, ramsor och
sånglekar m.m.) är inte ”bara” nöje och lek, utan också ett målmedvetet allmänt stöd för barn
med försenad språkutveckling.

7.3 Avslutning
Syftet med studien var att studera hur en försenad språkutveckling hos barn i daghemsålder
kommer i uttryck i barngruppen i daghemsmiljö, hur barn med försenad språkutveckling stöds
av lärare ute på fältet och hur det allmänna stödet ser ut. Det framgick att den försenade
språkutvecklingen visade sig genom kommunikativa, sociala och kognitiva svårigheter. Lärarna
hade gett barn med försenad språkutveckling allmänt stöd genom ett mångsidigt
språkanvändande, genom olika språkfokuserade arbetssätt, motoriska övningar och genom bildoch teckenstöd. Stödet hade inverkat på den pedagogiska verksamheten genom att ha haft en
positiv inverkan på språkmiljön, men också genom att ha tagit mycket av lärarnas tid.
Resultaten i studien stämmer överens med bland annat forskning gjord av Aro m.fl. (2014) och
Forrest m.fl. (2018). Som sammanfattning kan sägas att studien inte tillfört något nytt eller
oförväntat till den pedagogiska forskningen kring allmänt stöd och försenad språkutveckling.
Å andra sidan stödjer de resultat som framkom i studien tidigare forskning kring försenad
språkutveckling hos barn och de följder utvecklingen kan ha. Positivt är att en försenad
55

Annastina Heinonen
språkutveckling hos ett barn enligt studien medfört mycket stöd för språkutveckling i
barngruppens vardag i och med bilder, tecken och andra allmänstödjande åtgärder.
Med facit i hand hade det varit lönsamt att genomföra studien som en intervjustudie från första
början. Fortsatt forskning som tangerar ämnet kunde göras kring munmotoriska övningar som
stödåtgärd för barn med olika typer av språkstörningar, eftersom munmotoriska övningar är i
ropet på fältet.

56

Annastina Heinonen

Referenser
Aro, T., Laakso, M.-L., Määttä, S., Tolvanen, A., & Poikkeus, A.-M. (2014). Associations
between toddler-age communication and kindergarten-age self-regulatory skills.
Journal of Speech, Language and Hearing Research, 57(4), 1405–1417.
Bell, J. (2006). Introduktion till forskningsmetodik. Lund: Studenttlitteratur.
Birdsong, D. (2006). Age and second language acquisition and processing: A selective
overview. Language learning, 56(1), 9–49.
Bjar, L. & Liberg, C. (2003). Språk i sammanhang. I L. Bjar & C. Liberg. Barn utveklar sitt
språk. Lund: Studentlitteratur.
Braun, V. & Clarke, V. (2006). Using thematic analysis in psychology. Qualitative Research
in Psychology, 3(2), 77–101.
Bronfenbrenner, U. (1979). The ecology of human development. Cambridge: Harvard
University Press.
Bronfenbrenner, U. (1986). Ecology of the family as a context for human development: research
perspectives. Developmental Psychology, 22(6), 723–742.
Bronfenbrenner, U. & Morris, P. (2006). The bioecological model of human development. I R.
M. Lerner & W. Damon (Red.), Handbook of child psychology: Theoretical models of
human development. Hoboken: John Wiley & Sons Inc.
Bruce, B., Ivarsson, U., Svensson, A-K. & Sventelius, E. (2016). Språklig sårbarhet i förskola
och skola: barnet, språket och pedagogiken. Lund: Studentlitteratur.
Bryman, A. (2012). Social research methods. Oxford: Oxford University Press.
Burkholder, E. & Peláez, M. (2000). A behavioral interpretation of Vygotsky's theory of
thought, language, and culture. Behavioral Development Bulletin, 9(1), 7–9.
Ejlertsson, G. (2005). Enkäten i praktiken: en handbok i enkätmetodik. Lund: Studentlitteratur.
Ejvegård, R. (2009). Vetenskaplig metod. Lund: Studentlitteratur.
Ettekal, A. & Mahoney, J. (2017). Ecological systems theory. I The SAGE Encyclopedia of Outof-School Learning. Thousand Oaks: SAGE Publications, Inc.

57

Annastina Heinonen
Folkhälsan. (2011). Språkgroddar. Information om barns språkutveckling. Tillgängligt på
https://www.folkhalsan.fi/globalassets/barn/sprak/bocker-ochbroschyrer/sprakgroddar-2011.pdf Hämtat 8.8.2020
Forrest, C., Gibson, J., Halligan, S. & StClair, M. (2018). A longitudinal analysis of early
language difficulty and peer problems on later emotional difficulties in adolescence:
Evidence from the Millennium Cohort Study. Autism & Developmental Language
Impairments, 3(1), 1–15.
Forskningsetiska delegationen. (2019). Etiska principer för humanforskning och
etikprövning

inom

humanvetenskaperna

i

Finland.

Tillgängligt

på

https://www.tenk.fi/sites/tenk.fi/files/Ihmistieteiden_eettisen_ennakkoarvioinnin_ohje
_2019.pdf?_ga=2.204263696.1478084308.1602522776-1621351759.1602522776
Hämtat 12.10.2020
Grönfors, M. & Vilkka, H. (Red.) (2011). Laadullisen tutkimuksen kenttätyömenetelmät.
Hämeenlinna:

SoFia-Sosiologia-Filosofia

Vilkka.

Tillgängligt

på

http://vilkka.fi/books/Laadullisen_tutkimuksen.pdf Hämtat 10.8.2020
Hagtvet, B. (2004). Språkstimulering. Tal och skrift i förskoleåldern. Stockholm: Natur och
Kultur.
Hallin, A. (2019). Förstå och arbeta med språkstörning. Stockholm: Natur och Kultur.
Hammarström, H. (2016) Linguistic diversity and language evolution. Journal of language
evolution, 1(1), 19–29.
Hansson, K. (2003). Att bedöma barns spark och kommunikation. L. Bjar & C. Liberg. Barn
utveklar sitt språk. Lund: Studentlitteratur.
Hartas, D. (2005). Language and communication difficulties. London: Continum coop. 2005
Huttunen, M. & Jalanko, H. (2019). Puheen ja kielen häiriöt lapsella. Tillgängligt på
https://www.terveyskirjasto.fi/kotisivut/tk.koti?p_artikkeli=dlk00413

Hämtat

10.8.2020
Kidd, E., Donnelly, S. & Christiansen, M. (2018). Individual differences in language acquisition
and processing. Trends in Cognitive Sciences, 22(2), s. 154–169.

58

Annastina Heinonen
Kohnert, K. (2013). Language disorders in bilingual children and adults. San Diego: Plural
publishing.
Kommunarbetsgivarna (2018). AKTA 2018-2019, Allmänt kommunalt tjänste- och
arbetskollektivavtal. Tillgängligt på https://www.kt.fi/sv/avtal/akta/2018/lagar Hämtat
8.8.2020.
Korpilahti, P. & Pihlaja, P. (2018). Puheen ja kielen kehityksen vaikeudet. I P. Pihlaja & R.
Viitala. Varhaiserityiskasvatus. Jyväskylä: PS-kustannus.
Lagen om småbarnspedagogik 540/2018.
Maguire, M. & Delahunt, B. (2017). Doing a thematic analysis: A practical, step-by-step guide
for learning and teaching scholars. All Ireland Journal of Higher Education, 9(3), 33513364.
Noble, H. & Heale, R. (2019). Triangulation in research, with examples. Evidence-Based
Nursing, 22(3), 67–68.
Nurmilaakso, M. & Välimäki, A-L. (Red.) (2011). Lapsi ja kieli: Kielellinen kehittyminen
varhaiskasvatuksessa. Utgivet av Institutet för hälsa och välfärd, Helsingfors.
Rudberg, L-A. (Red.). (1992). Barns tal- och språksvårigheter. Lund: Studentlitteratur.
Rygvold, A-L. (2001). Språk- och talstörningar. I S. Asmervik, T. Ogden, & A-L. Rygvold,
(Red.) Barn med behov av särskilt stöd: grundbok i specialpedagogik. Lund:
Studentlitteratur.
Salameh, E., Nettelbladt, U. & Norlin, K. (2003). Assessing phonologies in bilingual SwedishArabic children with and without language impairment. Child Language Teaching and
Therapy, 19(3), 338–364.
Salameh, E. (årtal saknas). Flerspråkig språkutveckling hos små barn. Tillgängligt på
http://www.sprakenshus.se/content/flerspr%C3%A5kig-spr%C3%A5kutveckling-hossm%C3%A5-barn Hämtat 20.8.2020
Salameh, E. (2006). Språkstörning i kombination med flerspråkighet. Läsning nr 2, 4–13,
utgiven av SCIRA (Swedish Council of the International Reading Association).
Salameh, E. (2017). Flerspråkighet ingen orsak till språkstörning. Förskoletidningen, 42(4).
Sjöberg, C. (2017). Språkstörning kräver tidigt stöd. Förskoletidningen 42(4).
59

Annastina Heinonen
Specialpedagogiska skolmyndigheten. (2018). Arbeta med språkstörning i förskola och skola.
Kalmar: Lenanders Grafiska AB.
Strömqvist, S. (2003). Barns tidiga språkutveckling. I L. Bjar & C. Liberg. Barn utveklar sitt
språk. Lund: Studentlitteratur.
Trost, J. & Hultåker, O. (2016) Enkätboken. Lund: Studentlitteratur.
Utbildningsstyrelsen. (2014). Grunderna för läroplanen för den grundläggande utbildningen.
Tillgänglig på
https://www.oph.fi/sites/default/files/documents/perusopetuksen_opetussuunnitelman_
perusteet_2014.pdf Hämtat 8.10.2020
Utbildningsstyrelsen. (2018). Grunderna för planen för småbarnspedagogik. Tillgänglig på
https://www.oph.fi/sites/default/files/documents/grunderna-for-planen-forsmabarnspedagogik-2018_0.pdf Hämtat 6.8.2020
Utbildningsstyrelsen.

(2020).

Stöd

för

lärande

och

skolgång.

Tillgängligt

på:

https://www.oph.fi/fi/koulutus-ja-tutkinnot/oppimisen-ja-koulunkaynnin-tuki. Hämtat
17.11.2019.
Vygotsky, L. (1978). Mind in society. Cambridge: Harvard University Press.
Vygotsky, L. (2001). Tänkande och språk. Göteborg: Daidalos.
Wenemark, M. (2017). Enkätmetodik med respondenten i fokus. Lund: Studentlitteratur
Wright, K. (2005). Researching internet-based populations: advantages and disadvantages of
online survey research, online questionnaire authoring software packages, and web
survey services. Journal of Computer-Mediated Communication, 10(3).
Zubrick, S., Taylor, C., Rice, M. & Slegers, D. (2007). Late language emergence at 24 months:
An epidemiological study of prevalence, predictors, and covariates. Journal of Speech
Language and Hearing Research, 50(6), 1562–1592.

60

Annastina Heinonen
Bilaga 1: Följebrev och enkät, svenska
Till xxx stads lärare inom småbarnspedagogik
Jag heter Annastina Heinonen och jag studerar till pedagogie magister med huvudämnet småbarnspedagogik vid
Åbo Akademi i Vasa. Jag skriver min pro gradu om hur lärare inom småbarnspedagogik ger allmänt stöd åt barn
med försenad språkutveckling. Mitt syfte är att studera hur en försenad språkutveckling hos ett barn kommer i
uttryck i den pedagogiska verksamheten och hurdant allmänt stöd lärare inom småbarnspedagogiken ger för att
stödja dessa barn samt om och hur förseningen påverkar den pedagogiska verksamheten.
En försenad språkutveckling är en relativt vanlig språkstörning där språkutvecklingen inte framskrider på ett
åldersadekvat sätt: barnet har svårigheter i att producera eller förstå tal eller problem med både och. En försenad
språkutveckling kan vara lindrig och ”växa bort”, eller mer bestående och påverka läs- och skrivinlärningen
senare i skolåldern. Förseningen kan bero på en allmänt sen mognad, ärftlighet, tvåspråkighet, brist på språklig
stimulans eller skador i hjärnan eller hörseln. Observera att hos ett flerspråkigt barn bör alla språk barnet
använder vara försenade för att språkutvecklingen ska kunna klassas som försenad.
Med allmänt stöd syftar jag på trestegsstödets lindrigaste stödform. Allmänt stöd kan ges direkt i vardagen,
kräver inga diagnoser eller utredningar och ges i den egna barnguppen med små resurser. Det allmänna stödet
kan ges av det egna arbetsteamet i barnguppen och kräver inte ett mångprofessionellt samarbete.
Enkäten är skickad till alla enheter inom xxx stads småbarnspedagogik, och den vänder sig till de lärare som
mött på ett (eller flera) barn i åldern 3-5 med försenad språkutveckling. Har du mött på fler två barn kan du ge
dubbla svar eller besvara enkäten en gång till. Har du mött på fler barn, välj ut några du besvarar enkäten utifrån.
Enkäten består av 11 frågor. Deadline för svaren är 17.5.2019. Den färdigt ifyllda enkäten kan mailas till
annastina.heinonen@vaasa.fi. Är enkäten ifylld i papperformat kan den skannas in på datorn eller fotograferas
och sändas till ovannämnda e-mail eller skickas till:
Annastina Heinonen
Xxxxxxxxx xx
Xxxxx

Enkätsvaren kommer att behandlas konfidentiellt och respondenterna förblir anonyma i det färdiga slutarbetet.

Mvh. Annastina Heinonen
040-xxxxxxx

Sida 1/3

61

Annastina Heinonen
Enkät över arbetet med barn med försenad språkutveckling

1.

Beskriv kort hur ni stödjer barns språkutveckling i er barngrupp i största allmänhet:

__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
_____
2.

Hurdana språkliga problem har barnet med försenad språkutveckling som du har i din barngrupp och
som du givit allmänt stöd åt?

__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
_____
3.

Beskriv konkret hur du arbetar med detta barn (användning av material, stödåtgärder, var ni arbetat, vad
ni gjort osv)

__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
____
4.

Hurdant allmänt stöd har du gett eller arrangerat i barngruppen för barnet med försenad
språkutveckling?

__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
____
5.

Hur har stödet/arrangemanget påverkat den pedagogiska verksamheten i barngruppen?

__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
____
6.

Hur kommer den försenade språkutvecklingen hos barnet i uttryck i kontakten till andra barn?

__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
Sida 2/3

62

Annastina Heinonen
7.

Hur ofta har du gett allmänt stöd åt barnet med försenad språkutveckling? Ringa in rätt alternativ:

1 gång/vecka
8.

2-3 gånger/vecka

4-5 gånger/vecka

mer sällan än en gång i veckan

Hur har stödet/stödåtgärderna hjälpt barnet med försenad språkutveckling?

__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
____
9.

Har du samarbetat med någon annan sakkunnigpart? I så fall med vem och hur?

__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
____
10. Hur har samarbetet med föräldrarna sett ut med tanke på det allmänna stödet?
__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
____
11. Annat att berätta, kommentarer:
__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
__________________________________________________________________________________________
________

Utbildning: _______________ År ute på fältet: _______________
Då du arbetat med ett barn med försenad språkutveckling, vilken åldersindelning hade barngruppen du arbetade i
(ringa in): 3-4åringar, 3-5åringar, annan indelning, vilken ______

Tack för svaren!

Sida 3/3

63

Annastina Heinonen
Bilaga 2: Följebrev och enkät, finska
Xxx kaupungin varhaiskasvatuksen opettajille
Olen Annastina Heinonen ja opiskelen kasvatustieteiden maisteriksi pääaineena varhaiskasvatus Åbo Akademin
yliopistolla Vaasassa. Kirjoitan gradua varhaiskasvatuksen opettajien antamasta yleisestä tuesta kielen
kehityksen viivästymästä kärsiville lapsille. Tavoitteenani on tutkia, miten lapsen kielen kehityksen viivästymä
näkyy pedagogisessa toiminnassa ja minkälaista yleistä tukea varhaiskasvatuksen opettajat antavat kyseisestä
vaivasta kärsiville lapsille, sekä sitä, vaikuttaako kielen kehityksen viivästymä pedagogiseen toimintaan ja miten.
Kielen kehityksen viivästymä on suhteellisen tavallinen kielen kehityshäiriö, jossa kieli ei kehity ikätasoisella
tavalla. Lapsella voi olla vaikeuksia puheen tuottamisessa, ymmärtämisessä tai molemmissa. Jos viivästymä on
lievä, se voi ”kasvaa pois” ajan mittaan, mutta vaikeissa tapauksissa kielen kehityksen viivästymä voi haitata
koulussa lukemisen ja kirjoittamisen oppimista. Viivästymä voi johtua yleisestä hitaasta kehityksestä, perimästä,
monikielisyydestä, kielellisesti virikkeettömästä ympäristöstä tai aivo- tai kuulovammasta. Huomioitavaa on, että
monikielisten lasten kohdalla kaikkien lapsen käyttämien kielten tulee olla kehitystä jäljessä, jotta voitaisiin
puhua viivästymästä.
Yleisellä tuella tarkoitan kolmiportaisen tuen lievintä tukimuotoa. Sitä voi antaa lapsiryhmän oma henkilökunta
arjen lomassa omassa ryhmässä. Yleistä tukea voi antaa pienin resurssein ilman diagnooseja, selvityksiä tai edes
moniammatillista yhteistyötä.
Kyselylomake on lähetetty kaikille xxx kaupungin varhaiskasvatusyksiköille. Lomake kohdistuu niihin
varhaiskasvatuksen opettajiin, jotka ovat työuransa aikana kohdanneet yhden tai useamman 3-5 vuotiaan kielen
kehityksen viivästymästä kärsivän lapsen. Jos olet kohdannut kaksi lasta, voit merkitä lomakkeeseen kaksi
vastausta per kysymys tai täyttää lomakkeen kahdesti. Jos olet tavannut tätä useamman kielen kehityksen
viivästymästä kärsivän lapsen, voit valita pari lasta, joita ajatellen täytät lomakkeen.
Kyselylomakkeessa on 11 kysymystä. Viimeinen palautuspäivä lomakkeelle on 17.5.2019. Palauta täytetty lomake
osoitteeseen annastina.heinonen@vaasa.fi. Jos vastaat lomakkeeseen paperiversiossa, voit skannata täytetyn
lomakkeen tai ottaa siitä valokuvan ja lähettää liitteenä yllä mainittuun sähköpostiosoitteeseen. Paperiversion voi
myös postittaa osoitteeseen:
Annastina Heinonen
Xxxxxxxx xx
xxxxx

Vastaukset ovat luottamuksellisia ja vastaajien henkilöllisyydet eivät käy lopputyössä ilmi.

Ystävällisin terveisin,
Annastina Heinonen
040-xxxxxxx

Sivu 1/3

64

Annastina Heinonen
Kyselylomake annetusta tuesta kielen kehityksen viivästymästä kärsivälle lapselle
1. Kuvaile lyhyesti miten yleisesti ottaen tuette lasten kielen kehitystä lapsiryhmässänne:
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
2. Minkälaisia kielellisiä ongelmia on lapsiryhmäsi kielen kehityksen viivästymästä kärsivällä lapsella
jolle yleistä tukea annat?
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
3. Kuvaile, miten työskentelet kyseisen lapsen kanssa (materiaalien käyttö, tukitoimenpiteet, missä
työskentelette, mitä olette tehneet jne)
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
4. Minkälaista yleistä tukea olet antanut tai järjestänyt lapsiryhmässäsi kielen kehityksen viivästymästä
kärsivälle lapselle?
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
5. Miten antamasi yleinen tuki/tukitoimenpiteet ovat vaikuttaneet lapsiryhmän pedagogiseen
toimintaan?
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
6. Miten lapsen kielen kehityksen viivästymä näkyy suhteissa muihin lapsiin?
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________

Sivu 2/3

65

Annastina Heinonen
7. Kuinka usein annat yleistä tukea kielen kehityksen viivästymästä kärsivälle lapselle? Ympyröi oikea
vastaus:
Kerran viikossa

2-3 kertaa viikossa

4-5 kertaa viikossa

harvemmin, kuin kerran viikossa

8. Kuinka tuki/tukitoimenpiteet ovat auttaneet kielen kehityksen viivästymästä kärsivää lasta?
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
9. Oletko tehnyt yhteistyötä jonkun muun asiantuntijatahon kanssa? Jos olet, niin kenen kanssa ja
miten?
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
10. Miten yhteistyö vanhempien kanssa koskien yleistä tukea on toiminut?
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
11. Muuta kerrottavaa, kommentteja:
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________
_______________________________________________________________________________________

Koulutus: ___________________ Työkokemus vuosina: ____________________
Tehdessäsi työtä kielen kehityksen viivästymästä kärsivän lapsen kanssa, mikä oli silloisen lapsiryhmän
ikäjakauma (ympyröi): 3-4 vuotiaat, 3-5 vuotiaat, muu jakauma, mikä _____

Kiitos vastauksista!

Sivu 3/3

66

Annastina Heinonen
Bilaga 3: Intervjufrågorna till talterapeuterna och specialläraren

1. Gör du/ni besök till barngrupper där det förekommer barn med försenad språkutveckling?
(Om svaret är JA: vilka problem med språket brukar de barn ha som du tillkallats för att observera?
Vilka utmaningar tycker du/ni att barn med försenat språk möter i den pedagogiska verksamheten?
Om svaret är NEJ: hur brukar ert samarbete med daghemmen se ut i så fall?)

2. Hur kommer en lindrig försenad språkutveckling (inte en som senare konstateras vara SLI, utan en
”godartad”) hos 3-5 åringar oftast i uttryck i en barngrupp på ett daghem?

3. a) Hurdana ”symtom” rapporterar daghemspersonalen?
b) Hur beskriver föräldrarna symtomen i dagvården?

4. Om du/ni rådfrågas av daghem om tips och stöd för språkutveckling åt barn med försenat språk, vad
brukar du/ni ge för konkreta tips? (på material, metoder, tillvägagångssätt).

5. Finns det nåt specifikt du/ni avråder från?

6. Vilka förändringar i daghemmets vardag medför det att ha ett barn med försenad språkutveckling
med i gruppen?

7. Många pedagoger nämnde att de ger likadant stöd för barn med försenat språk och åt barn som har
ett annat modersmål (S2-barn)
Hur tänker du/ni kring det? Fungerar samma metoder med barn med försenat språk och med
andraspråksinlärare?

8. Hur påverkar det ett barn med ”normal språkutveckling” att ständigt utsättas för ett
a) förenklat språk? b) bild- och teckenstöd?

9. Munmotoriska övningar, sk. suujumppa är en populär stödåtgärd på daghem åt barn med försenat
språk. Vilken nytta har barn av munmotoriska övningar överlag?
Är munmotoriska övningar alltid till nytta, eller enbart när munmotoriken är dålig?

67

