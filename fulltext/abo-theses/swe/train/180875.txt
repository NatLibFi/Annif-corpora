Påverkar insiderägandet investeringens
kassaflödeskänslighet?

Isabella Mannström
Pro gradu-avhandling i redovisning
Handledare: Jean-Claude Multiganda
Fakulteten för samhällsvetenskaper och ekonomi
Åbo Akademi
2021

Ämne: Redovisning
Författare: Isabella Mannström
Arbetets titel: Påverkar insiderägandet investeringens kassaflödeskänslighet?
Handledare: Jean-Claude Multiganda
Abstrakt:
I denna avhandling har det undersökts ifall det finns ett samband mellan investeringar
och fria kassaflöden. Avhandlingen har avgränsats till att undersöka finska börsbolag
noterade på Helsingforsbörsen. Syftet med avhandlingen har varit att undersöka i vilken utsträckning investeringar är relaterade till företagets fria kassaflöden samt ifall
kassaflödeskänsligheten påverkas av insiderägandet i bolaget.
En regressionsanalys har tillämpats för att analysera detta samband. Regressionsmodellen samt de variabler som använts i den empiriska delen av avhandlingen har valts
ut baserat på tidigare studier inom ämnet. Resultat från tidigare studier har funnit bevis
på ett positivt samband och därmed är det intressant att undersöka ifall detta samband
går även att finna på Helsingforsbörsen.
Data består av 48 bolag vars bokslutsinformation har studerats under en femårsperiod
som varat mellan åren 2015–2019. Efter de obligatoriska dataavgränsningarna består
urvalet av totalt 206 observationer.
Utgående från resultatet i studien kan det konstateras att resultatet avviker till en viss
del från tidigare studier. Resultatet visar att bolagens investeringar inte är beroende av
mängden fria kassaflöden och dessutom är det frågan om ett signifikant negativt samband. Till skillnad från tidigare studier orsakas den negativa kassaflödeskänsligheten
inte av agenturproblem utan av informationsasymmetri något som kan orsaka ett underinvesteringsproblem. Detta problem uppstår på grund av att företag har svårigheter
att erhålla kapital för att kunna finansiera sina investeringar.

Nyckelord: Kapitalstruktur, investeringsteori, investeringskalkyler, informationsasymmetri, kassaflödeskänslighet
Datum: 16.03.2021
Abstraktet godkänt som mognadsprov:

Sidantal: 83

INNEHÅLL
1.INLEDNING ............................................................................................................. 1
1.1 Bakgrund till ämnet ............................................................................................ 1
1.2 Syfte ................................................................................................................... 4
1.3 Metod och avgränsningar ................................................................................... 4
1.4 Fortsatt disposition ............................................................................................. 4
2. INVESTERINGSTEORI ......................................................................................... 6
2.1 Klassificering av investeringar ........................................................................... 7
2.2 Osäkerhet och risk förknippade med investeringar.......................................... 10
2.3 Investeringsprocessen ...................................................................................... 12
2.4 Investeringskalkyler ......................................................................................... 14
2.4.1 Nettonuvärdesmetoden.............................................................................. 16
2.4.2 Internräntemetoden ................................................................................... 17
2.4.3 Annuitetsmetoden ..................................................................................... 19
2.4.4 Återbetalningsmetoden ............................................................................. 20
2.4.5 ROI ............................................................................................................ 21
2.5 Realoptionsteori ............................................................................................... 23
2.6 Investeringsuppföljning.................................................................................... 25
3. FINANSIERING AV INVESTERINGAR ............................................................ 28
3.1 Finansieringsalternativ ..................................................................................... 29
3.2 Modigliani och Millers teori om kapitalstruktur .............................................. 32
3.3 Pecking order-teorin ......................................................................................... 36
3.4 Trade off-teorin ................................................................................................ 38
4. TIDIGARE STUDIER ........................................................................................... 40
4.1 Hypoteser ......................................................................................................... 42
5. FORSKNINGSUPPGIFT ...................................................................................... 44
5.1 Forskningsmetoder ........................................................................................... 44
5.2 Kvantitativ metod ............................................................................................. 45
5.3 Data och datainsamling .................................................................................... 46
5.4 Variabler........................................................................................................... 49
5.5 Reliabilitet och validitet ................................................................................... 52
6. RESULTAT ........................................................................................................... 54
6.1 Deskriptiv statistik ........................................................................................... 54
6.2 Normalfördelning ............................................................................................. 55
6.3 Korrelationsanalys............................................................................................ 58
6.4 Regressionsanalys ............................................................................................ 59
6.5 Analys av resultatet .......................................................................................... 64

6.6 Kritik av resultatet ............................................................................................ 67
7. SLUTDISKUSSION .............................................................................................. 68
7.1 Sammanfattning ............................................................................................... 70
7.2 Förslag till fortsatt forskning............................................................................ 71
KÄLLFÖRTECKNING

FIGURFÖRTECKNING
Figur 1. Avhandlingens disposition
Figur 2. Finansieringsmöjligheter
Figur 3. Optimal kapitalstruktur enligt Tradeoff-teorin
Figur 4. Näringsgrensindelning
Figur 5. Bolagsklassificering
Figur 6. Avhandlingens variabler
Figur 7. Beräkningssätt för variablerna
Figur 8. Normalfördelning MV/BV
Figur 9. Normalfördelning Insiderägande
Figur 10. Normalfördelning CF/KO

FORMELFÖRTECKNING
Formel 1. Formel för nettonuvärdesmetoden
Formel 2. Formel för internräntemetoden
Formel 3. Formel för Annuitetsmetoden
Formel 4. Formel för Återbetalningsmetoden
Formel 5. Formel för ROI med grundinvestering
Formel 6. Formel för ROI med den genomsnittliga investeringen
Formel 7. Formel för investeringens nuvärde
Formel 8. Jämnviktssituation enligt proposition 1
Formel 9. Genomsnittliga kapitalkostnad enligt proposition 2
Formel 10. Formel för företagets marknadsvärde
Formel 11. Avkastningskravet för EK enligt proposition 2
Formel 12. Formel för regressionsmodell 1
Formel 13. Formel för regressionsmodell 2

TABELLFÖRTECKNING
Tabell 1. Jämförelsen mellan investeringskalkylerna
Tabell 2. Deskriptiv statistik
Tabell 3. Skewness-Kurtosis
Tabell 4. Korrelationsanalys
Tabell 5. Förklaringsgrad på beroende variabel
Tabell 6. ANOVA-test
Tabell 7. Resultat från regressionsanalys
Tabell 8. Förklaringsgrad på beroende variabel
Tabell 9. ANOVA-test
Tabell 10. Resultat från regressionsanalys

Begrepp
Perfekt kapitalmarknad
Enligt Modigliani och Millers teorem (1958) har företagets kapitalstruktur på en perfekt kapitalmarknad ingen effekt på företagets värde. Därmed spelar det ingen roll ifall
tillgångarna finansieras med eget eller främmande kapital.
Kapitalstruktur
Kapitalstruktur uttrycket hur företag bestämmer sig för att finansiera dess tillgångar.
Grovt uttryckt består företagets kapitalstruktur av eget kapital och främmande kapital
och förhållandet mellan dessa utgör företagets kapitalstruktur.
Investeringskalkyler
Investeringskalkyler fungerar som stöd vid investeringsbeslut och framställer information angående de effekter investeringen har på företaget. Med kalkylerna försöker
man få svar på frågan ifall investerings nytta är större än kostnaderna dvs. är investeringen lönsam
Nuvärdesmetoden
Nuvärdesmetoden används för att beräkna lönsamheten för en investering och då olika
investeringsalternativ ska rangordnas.
Internräntemetoden
En metod inom investeringskalkylering som används då man vill beräkna den förväntade lönsamheten för en investerings. En investering anses lönsam ifall internräntan är
högre än kalkylräntan.
Återbetalningsmetoden
Återbetalningsmetoden används för att utvärdera investeringar. Metoden anger hur
länge det tar för ett investeringsalternativ att återbetala det satsade kapitalet, den tiden
kallas återbetalningstid. Investeringen är lönsam om den framräknade tiden visar sig
vara kortare än det krav som företaget utsett på återbetalningstiden.

Annuitetsmetoden
Annuitetsmetoden är en investeringskalkyl som används för att utvärdera investeringar. Metoden går ut på att fördela investeringens alla inbetalningar och utbetalningar i lika stora annuiteter över den ekonomiska livslängden. En positiv annuitet
innebär att Investeringen bör accepteras.
ROI
Är en förkortning på engelskans ”Return On Investment” som används då man vill
beräkna och utvärdera en investering. På svenska står det för avkastning på investering
och används för att mäta vilken avkastning investeringen ger. Då flera investeringar
jämförs är den investering att föredra med ett högre ROI.
MM-teorin
Enligt Modigliani och Millers teori (1958) beaktas inte skatter och konkurskostnader
vilket betyder att företagets kapitalsturkturbeslut inte har någon påverkan på dess
marknadsvärde. Detta betyder att företag kan finansiera sin verksamhet med antingen
eget kapital eller främmande kapital utan att det påverkar på företagsvärdet.
Tradeoff-teorin
Teorin riktar sig på en optimal kapitalstruktur och företag försöker stegvis nå den.
Målet med en optimal kapitalstruktur är att nå en balans mellan skatteskölden som har
en värdeökande effekt och konkurskostnaden och dess värdeminskande effekt.
Pecking order-teorin
En teori som är baserad på informationsasymmetri som anser att företag strävar att
minimera de kostnader som är förknippade med informationsasymmetri och därmed
tillämpa den finansieringsform vars värdering innebär minsta osäkerhet. Därmed föredrar företag intern finansiering som den primära finansieringskällan och först därpå
främmande kapital och emittering av nya aktier.

1

1.INLEDNING
I detta kapitel kommer en bakgrund till ämnesvalet att presenteras varefter avhandlingens syfte samt metod och avgränsningar behandlas. Kapitlet avslutas med en fortsatt disposition som beskriver avhandlingens struktur.

1.1 Bakgrund till ämnet
En investering avser i grunden användning av pengar i nuet för att sedan generera
inkomst i framtiden. Enligt det traditionella ekonomiska perspektivet är syftet med
investeringar att öka värdet på företaget (Cooremans 2011). I dagsläget spenderar företag mer och mer pengar på diverse investeringsmål för att en bättre position på marknaden ska förväntas uppnås. Enligt Arnold och Hatzopoulos (2000) bestäms företags
överlevnad och vitalitet av förmågan att förnya sig genom att allokera kapital till en
verksamhet som är produktiv. Samtidigt betonar Honko, Prihti och Virtanen (1982, s.
11) även den samhälleliga vikten av investeringar, med tanke på att de investeringar
företag gör påverkar sysselsättningen såväl som landets ekonomiska konkurrenskraft
internationellt, samtidigt som strukturen för hela samhällsekonomin formas starkt.
Finansiering är en väsentlig del av företagets huvudsakliga verksamhet. Frågor beträffande investeringar och finansiering har en nära koppling till varandra, och därmed
kan företagsverksamheten sammanfattas i ett nötskal på följande sätt: företag gör investeringar för att kunna generera mera intäkter i framtiden i förhållande till vad finansieringskostnaderna varit. Då detta förverkligas genererar företaget ett mervärde för
sina ägare. Om ett företag däremot inte har förmågan att uppnå en lönsam investering,
kan dess existens ifrågasättas, eftersom ägarnas tillgångar slås i spillror. Enligt Kinnunen med flera (2002, s. 223) kan detta motiveras av att priset på det främmande och
det egna kapitalet ständigt förändras på marknaden och därmed förändras även kraven
för investeringens lönsamhet. Genomförandet av en investering är inte enbart beroende
av dess lönsamhet utan även av dess finansiering. Investeringar kan finansieras antingen med eget kapital eller främmande kapital, och förhållandet mellan dessa utgör
företagets kapitalstruktur (Leppiniemi & Puttonen 2002, s. 18).
För att underlätta valet av diverse investeringsalternativ har det utvecklats ett flertal
kalkylmetoder som tillämpas för att rangordna dessa och för att komma tillrätta med

2
vilket investeringsalternativ som är att föredra. Nuvärdesmetoden, internräntemetoden
samt återbetalningsmetoden har länge hört till de metoder som använts flitigast. Dessa
används för att bedöma en investerings lönsamhet och för att prognostisera de finansiella konsekvenserna. En investerings lönsamhet beror på avkastningen på investeringen i förhållande till kapitalkostnaden, och därmed bör företaget fatta ett beslut om
huruvida investeringen finansieras med eget eller främmande kapital (Leppiniemi &
Puttonen 2002, s. 81, 116).
Att göra upp en plan om hur investeringar ska finansieras är en stor del av själva investeringsprocessen, och innan ett enda beslut kan fattas bör det totala finansieringsbehovet samt hur det kommer att skötas fastställas (Etelälahti m.fl. 1992, s. 38). Då investeringsbeslut fattas kartlägger företaget olika finansieringsalternativ ur ett ekonomiskt, juridiskt och skattemässigt perspektiv. Beslutet påverkas framför allt av hur garanterad förmögenheten är just då och särskilt av den finansiella situationen. Egenskaperna hos investeringsobjektet betonas också i valet av finansiering (Tepora 2013,
s. 115).
En optimal kapitalstruktur maximerar värdet på företaget och dess aktiekapital (Niskanen & Niskanen 2013, s. 267). På en perfekt kapitalmarknad har företagets kapitalstruktur enligt Modigliani och Millers teorem (1958) ingen effekt på företagets värde.
Alltså spelar det ingen roll ifall investeringar finansieras med eget eller främmande
kapital (Frank & Goyal 2008, s. 141). I själva verket förekommer det dock flera brister
på marknaden, så antagandet om en perfekt marknad är inte realistisk. Framförallt beskattning, konkurskostnader och agentkostnader är de faktorer som påverkar bristfälligheten på marknaden (Niskanen &Niskanen 2013, s. 285). På grund av att dessa brister förekommer och ingen perfekt kapitalmarknad existerar har alternativa teorier utvecklats. Både trade off- och pecking order-teorin tar hänsyn till de ovannämnda faktorerna (Frank & Goyal 2008, s. 141).
Frank (2009) menar att företag enligt pecking order-teorin saknar en optimal kapitalstruktur och företagets kapitalstruktur är resultatet av tidigare investeringsbeslut som
krävt finansiering. Enligt Myers (1984) föredrar företag enligt pecking order-teorin
olika finansieringsalternativ i en bestämd följd, något som kan förklaras med hjälp av
informationsasymmetri. Asymmetrisk information innebär att företagsledningen i förhållande till externa investerare har en informationsfördel gällande investeringens

3
lönsamhet och därmed kräver investerarna en högre premie för sina investeringar. Finansiärer och investerare som agerar på ett rationellt sätt värderar företagets värdepapper beroende på dess risk. Ur en extern investerares perspektiv innebär en kapitalinvestering en större risk och en större informationsasymmetri än skuldfinansiering. Därför
krävs för kapitalfinansiering en högre avkastning gentemot skuldfinansiering (Myers
1984).
Skuldsättningen ökar på den moraliska risken (eng. moral hazard) vilket innebär att
företagsledningen bör förutse de avtalsmässiga konsekvenserna av konkurs. Enligt
Jaggia och Thakor (1994) är detta orsaken till att en optimal kapitalstruktur uppnås.
Med moralisk risk anses att en part har väsentlig information som den andra inte har
tillgång till, och som har en negativ inverkan på avtalet. De medförda kostnaderna
fungerar som en motvikt till skatteskyddet, något som leder till en optimal kapitalstruktur. Företag upprätthåller en önskad kapitalstruktur som maximerar företagets
värde genom att minimera kostnaderna för de brister som finns på marknaden. Enligt
tradeoff-teorin finns det alltså en optimal kapitalstruktur men den önskade strukturen
kan varierar mellan företag (Brealey & Myers 2003). Företag med mer investering har
även enligt teorin mindre skuld, för att de ska kunna kontrollera tillgångarnas produktivitet. Orsaken är att sådana företag har ett starkare incitament för att undvika underinvesteringar och att företag har ett mindre behov av att kontrollera fria kassaflödesproblem genom att använda skuldfinansiering.
Med stöd av McConnell och Serveas (1995) kan företag vid ett investeringsbeslut lätt
förfalla för över- eller underinvesteringar då pengar är lätt tillgängliga på marknaden.
För snabbväxande företag har skuldsättning en negativ effekt på företagets värde, och
vid investeringsbeslut är man mer benägen av att göra dåliga val, vilket leder till ett
överinvesteringsproblem. Agentkostnaderna ifrån överinvesteringsproblemet kan förminskas ifall ägarna har tillgång till information om ledningen och deras handlande
(Fama & Jansen, 1983). Överinvesteringsproblemet är mer märkvärdigt i företag där
ägandet är fragmenterat och insiderägandet är lågt. Däremot då insiderägandet växer,
ställs företagsledningens mål bättre in med investerarnas intresse.
I denna avhandling undersöks det först huruvida den allmänt studerade positiva relationen mellan investeringar och företagets fria kassaflöden även existerar inom de finländska företagen. Dessutom undersöks förhållandet mellan insiderägande och

4
kassaflödeskänsligheten samt ifall detta förhållande orsakas av informationsasymmetri eller agenturkostnader orsakat av det fria kassaflödet. Resultatet ger inget stöd till
teorin om att det fria kassaflödet är den viktigaste källan gällande investeringars kassaflödeskänslighet. Dessutom visar resultatet ett visst stöd för hypotesen beträffande informationsasymmetrin och att detta är ett problem bland bolagen. Hypoteserna testas
på ett urval på 48 bolag noterade på Helsingforsbörsen under tidsperioden 2015–2019.
Samplet i denna avhandling är betydligt minde jämfört med tidigare studier (Pawlina
& Renneboog 2005, Hovakimian 2009, Hirvikoski 2012), vilket avses vara den
främsta orsaken till att resultatet avviker så pass mycket. Då samplet vore större vore
resultatet förmodligen också se annorlunda ut.

1.2 Syfte
Syftet med avhandlingen är att undersöka i vilken utsträckning investeringar är relaterade till företagets fria kassaflöden samt förhållandet mellan insider ägande och kassaflödeskänslighet.

1.3 Metod och avgränsningar
I denna avhandling används Pawlina och Renneboog (2005) studie som grund för att
analysera ifall investeringars kassaflödeskänslighet påverkas av insiderägandet. I studien undersökte de med stöd av brittiskt data ifall kassaflödeskänsligheten beror på
agentkostnader eller informationsasymmetri. Forskningsmetoden i denna avhandling
är av kvantitativ art och är uppbyggd till en vis mån enligt samma modell som Pawlina
och Renneboog tillämpat.
Den empiriska delen är avgränsat att omfatta finska börsbolag noterade på Helsingforsbörsen. Denna avgränsning har gjorts eftersom data som behövs för denna undersökning är lättare till hands för börsbolag än privata bolag. Tidsperioden för observationerna omfattar räkenskapsperioderna för åren 2015–2019. För att undersökningen
ska basera sig på möjligast aktuella data har denna tidsperiod valts och för att informationen ska vara tillgänglig i elektroniskt format.

1.4 Fortsatt disposition
Avhandlingen består av en teoretisk och en empirisk del. Den teoretiska delen fokuserar initialt på att fastställa forskningsproblemet, och en genomgång av tidigare

5
forskning inom ämnet görs. Investeringsteorin behandlas i kapital två likaså investeringsprocessen. Osäkerhet och risk förknippade med investeringar behandlas också i
detta kapitel varefter fokuset läggs på för- och nackdelar med diverse investeringskalkyler. Därefter, det vill säga i kapitel tre, behandlas vilka finansieringsalternativ företag har beträffande investeringar. En fördjupad genomgång av Modigliani och Millers
teori om kapitalstruktur görs varpå teorierna pecking order och trade off presenteras.
I avhandlingens fjärde kapitel presenteras tidigare studier som är relevanta för avhandlingen . I kapitel behandlas forskningsmaterialet och den valda forskningsmetoden medan resultatet från den empiriska delen gås igenom i kapitel sex. Avhandlingen avslutas med en sammanfattande diskussion i kapitel sju.
Figuren nedan presenterar avhandlingens disposition i form av en illustration.

Inledning

Teori

Figur 1. Avhandlingens disposition

Empiri

Resultat
& Analys

Slutsatser

6

2. INVESTERINGSTEORI
I detta kapitel kommer den relevanta teorin angående investeringsteorin att presenteras och diskuteras. Först kommer en allmän överblick om vad en investering är att
presenteras, samt osäkerhet och risker förknippade med dem. Därefter presenteras
själva investeringsprocessen varefter allmänna teorier gällande investeringskalkyler
diskuteras där fokuset läggs på för- och nackdelarna för vardera kalkyl. Kapitlet avslutas med en presentation av realoptionsteorin samt hur investeringsuppföljningen
ser ut.
Investeringar krävs ofta för att upprätthålla och utveckla ett företag. Att investera innebär att stora penningbelopp placeras i ett objekt som sträcker sig över en längre tidsperiod. Och som begrepp avgränsas det ofta till att enbart beröra utgifter som är penningmässigt mycket stora och där väntetiden för kommande intäkter är lång. Med
tanke på utvecklingen av företagsverksamheten spelar investeringar en viktig betydelse då de är knutna till upprätthållandet av företagets långsiktiga verksamhetsförutsättning och utvecklingsverksamhet (Neilimo & Uusi-Rauva 2007, s. 206).
Att investera är en väsentlig del när det gäller en aktiv verksamhet och är på många
sätt en viktig källa för den ekonomiska tillväxten. En lyckad investering hjälper företaget att urskiljas från sina konkurrenter och är även en ökning av produktionskapaciteten, som möjliggör tillväxt i produktionen i framtiden. Investeringar skapar ramarna för företagsverksamheten, något som gör att investeringsbesluten har en betydande roll för företaget. Verksamheten erbjuds möjligheter samtidigt som begränsningar utformas (Jyrkkiö & Riistamaa 2004, s. 203–204).
Som redan nämnts tidigare är investeringar en väsentlig del för en aktiv verksamhet.
De är en källa för tillväxt, stödjer ledningens konkurrensstrategier och baserar sig vanligtvis på planer för att fokusera på redan befintliga eller för att förnya resurserna för
nya huvudsakliga objekt, som kan vara följande:
•

Rörelsekapitalet

•

Fysiska tillgångar som t.ex. jordområde, byggnader, maskiner och utrustning
etc.

•

Betydande konsumtionsprogram som t.ex. forskning och utveckling, produkteller tjänsteutveckling och förvärv etc.

7
Investeringar som förekommer mest av är de ovannämnda fysiska tillgångarna, dvs.
produktionsmedlen av långsiktig karaktär, som krävs för produktionsverksamheten.
Utöver dessa har immateriella investeringar, som hör till ovannämnda konsumtionsprogrammet blivit allt mer betydande. Även om immateriella tillgångar inte förvärvar
konkreta förnödenheter, uppfylls de egenskaper som en traditionell investering innehar, då de ekonomiska konsekvenserna sträcker sig över ett längre tidsintervall (Koskela m.fl. 1998, s. 167).
Det finns flera faktorer som påverkar mängden samt kvaliteten på de investeringar som
ska göras, något som bör beaktas samtidigt och vid olika tidpunkter under olika omständigheter. Den viktigaste enskilda påverkande faktorn är vilka framtida förväntningar företaget har. Då förväntningarna om investeringens framtida nytta är hög och
de ekonomiska utsikterna gynnar positiva förväntningar, är företagen beredda att investera flitigt. Medan osäkerhet om framtida näringspolitik och prognoser för en minskad tillväxt är faktorer som minskar på investeringsviljan. Även andra ekonomiska
faktorer såsom räntenivån och inflation påverkar på företagens investeringsvilja
(Hautala 2003, s. 174–175).
Tillgångar som spenderas på investeringen är bort från något annat och därmed bör
företagsledningen fatta viktiga beslut, eftersom investeringsbeslut är till en viss mån
oåterkallelig. Att kunna återgå till utgångsläget är ofta inte möjligt och därför är själva
investeringsprocessen ypperligt viktig. Inkomsterna som investeringarna tar in är vanligen spridda över flera år och verkningstiden är lång. På grund av de höga kostnaderna
bör företagen på något sätt utvärdera och överväga vad som är och vad som är mindre
lönsamt (Kotro 2007, s. 115). Då investeringsbeslut ska fattas bör företagsledningen i
första hand överväga hur väl investeringarna avkastar. Det är typiskt att en investering
genererar inkomst över en lång tid, över en period på mer än ett år (Knüpfer & Puttonen 2007, s. 100).

2.1 Klassificering av investeringar
Investeringar finns det många olika slag av och klassificeringen kan ske på flera olika
sätt. En väldigt vanlig klassificering är fördelning i finansiella- och reala investeringar.
Reala investeringar avser företagets anskaffningar i långverkande produktionsfaktorer
i den egna verksamheten, som utgör kapitalsatsningar i fysiska objekt, såsom

8
markområden, maskiner och byggnader. Då pengar placeras i exempelvis obligationer
och debenturer är det frågan om finansiella investeringar som förväntas ge direkta inkomster. Skiljaktigheten mellan reala- och finansiella investeringar är att objektet för
de finansiella investeringarna redan existerar på marknaden, medan det för reala investeringar ofta förutsätts exempelvis, långvarande byggnadsprojekt innan inkomster fås
från investeringen (Niskanen & Niskanen 2010, s. 295).
Investeringar kan även klassificeras enligt nyttan som den medför, varvid klassificeringen sker i enlighet med, varför investeringen inleds. Enligt denna klassificering kan
investeringar indelas i sex huvudgrupper enligt följande:
1. Ersättningsinvesteringar, som syftar till att förnya företagets slitna eller skadade anläggningstillgångar. Sådana investeringar kräver inte ofta en ansträngande planeringsprocess utan kan betraktas som rutin.
2. Ersättningsinvesteringar, vars syfte är att sänka kostnaderna. Dessa grundar sig
på en mer krävande planering gentemot ovanstående ersättningsinvestering.
3. Expansionsinvesteringar, vars strävan är att öka den befintliga verksamhetens
produktkapacitet. Sådana investeringar kräver en allt noggrannare planering än
ovanstående ersättningsinvesteringar, eftersom en analys över efterfrågefaktorer för produkter och tjänster bör också göras.
4. Expansionsinvesteringar, vilka ska inriktas på nya produkter eller nya marknader. Dessa investeringar medför en strategisk förändring i företagets verksamhet, som bör planeras med omsorg.
5. Nödvändiga investeringar, som exempelvis ökar de anställdas säkerhet eller
beskyddar omgivningen. Majoriteten av dessa investeringar grundar sig på
myndigheternas bestämmelser. Nödvändigtvis krävs inga specifika investeringskalkyler, utan dessa försöks att utföras så ekonomiskt som möjligt.
6. Forsknings- och utvecklingsinvesteringar, som kan inom vissa branscher vara
de mest betydelsefulla investeringar som görs. En analys av dessa investeringar
med hjälp av investeringskalkyler är utmanande, eftersom en prognos över den
framtida avkastningen är svår och riskabel att förutspå (Niskanen & Niskanen
2010, s. 295–296).
Då investeringen klassificeras enligt dess storlek sker indelningen enligt Niskanen och
Niskanen (2010, s. 297) på följande sätt: stora projekt, regelbundet upprepade

9
investeringar samt små projekt. Stora projekt kännetecknas av höga investeringskostnader. Dessa investeringar har även en stor betydelse för företaget och kan innebära
en förändring i strategin. Stora projekt kräver alltid en formell investeringsanalys. Investeringar som upprepas regelbundet har i regel inte lika höga kostnader som de ovannämnda stora projekten. De är till sin art ofta ersättningsinvesteringar, med vars hjälp
den befintliga produktionskapaciteten upprätthålls. En formell analys krävs inte alltid
för dessa investeringar. Små projekt analyseras oftast inte alls. Ett exempel på ett litet
projekt kan vara ombyggnaden av personalens pausrum.
Klassificering av investeringar kan även basera sig på graden av hur beroende investeringarna är. Denna klassificering grundar sig på aspekten att investeringar är ofta på
ett eller annat sätt beroende av varandra. Kategoriseringen sker då enligt följande: Investeringar som utesluter varandra, kompletterar varandra samt ersättande investeringar. Investeringar utesluter varandra då det av till exempel tekniska skäl är omöjligt
att genomföra flera investeringar samtidigt. Ett exempel kan vara en gammal fabriksbyggnad som saneras till bostadslägenheter. Denna investering utesluter samtidigt alternativet att utnyttja fabriksbyggnaden som kontorsutrymmen. Då förverkligandet av
en investering förbättrar den förväntade avkastningen för en annan investering kompletterar dessa investeringar varandra. Att påbörja en caféverksamhet i samband med
en servicestation kan exempelvis förbättra servicestationens lönsamhet. Investeringar
ersätter varandra då förverkligandet av en viss investering försämrar avkastningen för
en annan investering (Niskanen & Niskanen 2010, s. 298).
Klassificering av investeringar efter kassaflöde är teknisk av sin karaktär och baserar
sig på, hur många gånger investeringens kassaflöde byter förtecken under dess livslängd. Detta kan inverka på vilken investeringskalkyl företaget lutar sig till. Kassaflödet från investeringen kan vara av konventionell eller okonventionell art. Då kassaflödet är konventionellt, är investeringen enbart i börjar negativ varefter det uppföljer en
positiv kassaflödes period. Ett okonventionellt kassaflöde observerar inte enbart den
negativa början förknippad med investeringen, utan även det negativa kassaflödet som
uppstår i slutet av den ekonomiska livslängden (Niskanen & Niskanen 2010, s. 298).
Neilimo och Uusi-Rauva (2007, s. 210) klassificerar investeringar i olika grupper baserat på investeringens avkastning- och skyndsamhetskrav. Grupperingen är följande:
obligatoriska investeringar, investeringar som görs för att trygga marknadspositionen,

10
nyinvesteringar, investeringar som sänker kostnaderna, investeringar som ökar avkastningen samt riskabla investeringar för att erövra nya områden eller åstadkomma med
nya produkter. Enligt detta exempel ökar investeringens avkastningskrav stegvis, varvid avkastningskravet för de obligatoriska investeringarna är lägst och högst för de
riskabla investeringarna. I själva verket sätts inget avkastningskrav upp för obligatoriska investeringar just på grund av att de är obligatoriska.

2.2 Osäkerhet och risk förknippade med investeringar
Som redan tidigare nämnts är investeringar anskaffningar av långfristiga produktionsfaktorer som har en osäker inverkan långt framöver. I och med detta är följande problem de mest relevanta då det kommer till investeringar; osäkerhet, livslängden och
att skapa oliktidiga prestationer jämförbara. Investeringsbeslut är därmed beslut som
råder av osäkerhet och desto längre planeringsperioden är desto högre kan osäkerheten
förväntas växa. De mest centrala osäkerhetsfaktorerna är ofta anknyta till löpande inkomster och utgifter samt investeringens livslängd. De löpande inkomsterna och utgifterna är en uppskattning om hurdana kostnader och intäkter investeringen kommer
att förorsaka i framtiden. Enligt Kinnunen med flera (2007, s. 139) vore den ideala
situationen vara ifall de redan på förhand uppskattade utgifterna visar sig vara för stora
och inkomsterna uppkommer snabbare och mer än uppskattat. Med tanke på företaget
vore det ödesdigert om uppskattningarna avviker till den motsatta riktningen. På felbedömningar läggs en större vikt desto större investering det är frågan om. Förutom
de märkbara faktorerna bör man vid alla beslut ta i beaktande även de faktorer som
beror på omdöme och vid investeringsbeslut är dessa faktorers andel ofta rätt så stor.
Till exempelvis kan investeringar som görs för att höja trivseln på arbetsplatsen förväntas förbättra arbetseffektiviteten och samtidigt även produktiviteten. Dock är det
svårt att mäta till vilken grad just dessa investeringar påverkar lönsamheten eller ökning av effektiviteten (Jyrkkiö och Riistamaa 2004, s. 204).
Utgångspunkten för osäkerhet är att sannolikheter inte kan uppvisas. För största delen
av alla investeringar är det svårt att hitta empiriska bevis för att stödja beslutsfattandet.
Detta leder till att beslut måste fattas på grundval av subjektiva sannolikheter ifall
ingen objektiva data finns tillgänglig. Vid investeringsbeslut tillämpas ofta subjektiva
sannolikheter såsom även objektiva.

11
Det är i praktiken mycket svårt att förutspå livslängden för en investering. En allt för
långt uppskattad livslängd leder till en förvrängning av beräkningarna, eftersom det
förväntas uppkomma nettoavkastning över en längre tid än vad det i själva verket kommer att göra. Till följd av investeringars tidsdimension infaller alla intäkter och kostnader som beaktas i investeringsberäkningarna på flera olika tidpunkter. Osäkerheten
förknippad med framtiden ska tas i beaktande något som kan göras på flera olika sätt.
Fram för allt ska det beaktas i avkastningskravet och de oliktidiga prestationerna fås
jämförbara med hjälp av kalkylräntan. Till de investeringar som är förknippade med
en större osäkerhet ska ett risktillägg läggas till i kalkylräntan för att avkastningskravet
ska kunna höjas (Ikäheimo m.fl. 2011, s. 131, Jyrkkiö m.fl. 2004, s. 205). Ett annat
sätt att ta osäkerheten i beaktande är genom flera alternativa beräkningar med eventuella utgift-och inkomstströmmar och livslängden. Dessa beräkningar upplyser hur det
kommer att gå för företaget i situationer, som i praktiken är möjliga men där risken
sker (Kinnunen m.fl. 2007, s. 139–140).
Risk och osäkerhet har en betydande roll när det gäller att fatta investeringsbeslut.
Uppskattningar om investeringens framtida kassaflöden är delvis baserade på kännedom om tidigare investeringar och dels av förutsägelse om framtida händelser, som
kan göras endast på grundval av antaganden. Detta resulterar i att företag sällan får
noggranna prognoser för framtida intäkter för ett enda investeringsobjekt. Enligt Levy
(1991) är den bästa möjligheten för ett företag, att skapa en antagande nivå av sannolika kostnader och fördelar med investeringen, samt att utvärdera ifall det är möjligt
att uppnå en stor eller liten ekonomisk nytta. När det är frågan om investeringar innebär risk att även om avkastningen på investeringen inte är känd med fullständig säkerhet, går det ändå att bestämma sannolikheten för realiseringen då det gäller flera olika
stora avkastningsförväntningar (Levy m.fl. 1991, s. 189–190).
Det finns stora fluktuationer mellan företag och företagsledningen då det är frågan om
vilken risk de är villiga att inkludera, antingen i ett enda investeringsbeslut eller i företagets totala investering. Vissa beslutsfattare är mycket konservativa avseende risker
och är redo att acceptera endast en mycket begränsad mängd risk för investeringen.
Detta betyder att alla investeringsbeslut inte fattas enligt vad som är mest lönsamt för
företaget, men för att undvika risker görs ett val som är ekonomiskt sämre men där
risken är lägre (Briston & Liversidge 1979, s. 25)

12

2.3 Investeringsprocessen
Investeringar som företag gör har en betydande företagsekonomisk roll som kan markant avgöra företagets hela framtid. Flera företag har gått omkull på grund av misslyckade, felaktiga eller för att tajmningen för investeringen har varit helt fel (Neilimo
& Uusi-Rauva 2007, s. 206). Investeringsbeslut innefattar vanligen en stor ekonomisk
risk, eftersom besluten grundar sig på flera osäkra antaganden om den framtida utvecklingen. En misslyckad investering riskerar företagsverksamhetens varaktighet för
flera år framöver och är även en av de vanligaste orsakerna till ett ekonomiskt sammanbrott. Med en lönsam och lyckad investering kan företaget däremot förstärka dess
ekonomi och även stå ut med ekonomiskt svåra tider (Järvenpää m.fl. 2010, s. 332).
Investeringar skapar möjligheter för verksamheten medan det så gott som alltid är brist
på eget kapital. Placering av eget och främmande kapital i investeringar binder ofta
företagets verksamhetsform och beslutsfattandet över en längre tid. Resurser som använts till ett objekt utesluts från en annan både tids- och lokalmässigt. Investeringar
hjälper till att förverkliga företagets strategi, och därmed är investeringsprocessen på
flera sätt bunden till den strategiska planeringen (Neilimo & Uusi-Rauva 2007, s. 206).
Investeringsverksamheten har inte enbart en betydande roll inom företagsekonomin
utan även samhällsekonomiskt. Detta på grund av att investeringar skapar bland annat
nya och behåller gamla arbetsplatser, effektiverar verksamheten och ökar på produktiviteten samtidigt som samhällets utveckling befrämjas. Däremot binder svåra investeringar det egna kapitalet i improduktiva objekt, vilket fördröjer rotationen av eget
kapital och över huvud taget den ekonomiska utvecklingen. Investering skiljer sig på
många sätt från de rutinmässiga beslut som görs i företag. Bindningstiden är ofta lång
vilket skapar utmaningar för investeringsbeslutet, något som bör tas i beaktande då
plan för investeringar läggs upp (Neilimo & Uusi-Rauva 2007, s. 206–207).
Neilimo och Uusi-Rauva (2007, s. 207) anser att för en betydande investering är tajmingen mycket viktigt. Eftersom det är typiskt att ett investeringsbeslut är en engångsföreteelse, men omgivningen förändras snabbt och konstant. Å andra sidan är framtiden alltid osäker och svår att förutspå och att lita på att tydliga trender kommer att
fortsätta är svårt. Att fatta beslut beträffande en investering är alltid komplicerat och
även sinsemellan motstridiga kvalitativa och kvantitativa faktorer påverkar beslutets
kvalitet. Kriterierna kan förändras med tiden, varvid ett tilltalande beslut innan beslutsfattandet (ex ante) kan kännas som ett dåligt beslut efteråt (ex post).

13
En grundläggande planering, en förutsägelse av dess lönsamhet samt definiering av
kapitalbehovet är viktiga aspekter som bör tas i beaktande då det talas om investeringar. En investering som förverkligats medelmåttigt kan ha så pass dåliga konsekvenser att företagets framtid är riskerat. Därför kan investeringsbesluten som företagen gör ses som en viktig roll vid planering av företagsverksamheten. Det är viktigt att
ta i beaktande investeringsprocessens hela livslängd då investeringar planeras, eftersom det uppstår ofta kostnader under hela processen. Exempelvis vid byggnadsinvestering fattas beslutet om de totala kostnaderna i ett tidigt skede i planeringsprocessen, då byggnadens storlek bestäms. I investeringsprocessen betonas i detta fall behovet av en förundersökning (Neilimo & Uusi-Rauva 2007, s. 207). Ur en företags strategisk synvinkel är det vid analysering och kartläggning av stora investeringsmöjligheter bra att tillämpa en förundersökning (feasibility study) där investeringen genomförs grundligt både tekniskt och finansiellt. På så sätt säkerställs investerings lämplighet innan investeringsprocessen fortskrider eller avbryts (Neilimo & Uusi-Rauva
2012, s. 207).
Att fatta ett investeringsbeslut inkluderar ett fler antal val men även problem. För att
underlätta detta eftersträvas det oftast att beskriva investeringar som en process, som
består av flera på varandra följande, ömsesidigt stödjande och kompletterande stadier
(Etelälahti, Kangaspunta & Wallin 1992, s. 17). Det investerade företaget och dess
planeringskultur har alltid ett samband mellan hur investeringsprocessen framskrids.
Även fast det finns skillnader vid investeringsprocessen mellan olika företag, har forskare på basis av gemensamma drag presenterat rätt så liknande stadier i investeringsprocessen. Investeringsprocessen kan exempelvis se ut på följande sätt:
1. Identifiering av investeringsbehovet. Hurudana investeringar bör göras så att
de uppsatta målen för företagsverksamheten ska kunna nås?
2. Utforskning. Investeringsalternativ utforskas för att hitta det bästa alternativet
med tanke på företagets strategi.
3. Anskaffning av information. Kvantitativa och kvalitativa data gällande investeringsalternativens framtida avkastning och kostnader samt osäkerheter relaterade till dem, samlas in samt analyseras.
4. Beslut. Investeringsalternativen rangordnas för att besluta vilken investering
uppfyller bäst prognostiserade intäkter och kostnader.

14
5. Finansiering. Hur ska det kapital som erhållits av diverse finansiärer finansieras i själva investeringen?
6. Genomförande. Hur ska den valda investeringen genomföras i praktiken? Hur
ska de prognostiserade intäkterna och kostnaderna förverkligas under investeringens tidsperiod? (Kinnunen m.fl. 2007, s. 130–131).
De brister som förekommer för det mesta då det kommer till planering och förverkligande av investeringar är att uppföljning saknas och att inga förbättrade åtgärder görs.
Vid uppföljning observeras det i efterhand hur investeringskalkylernas grunder har
förverkligats och på så sätt kan följande frågor besvaras: Var investeringen lönsam?
Uppstod överraskande kostnader eller förändrades de externa omständigheterna?
Vilka orsaker förklarar felaktigheter som uppstod? Och i vilket skede brast kalkylernas
utgångspunkt? Neilimo och Uusi-Rauva (2012, s. 225) menar att det inte är betydelsefullt att identifiera vem som är skyldig, utan det är viktigt att lära sig att agera bättre i
fortsättningen för att få mer exakta beräkningar som grund för beslutsfattandet och för
att bättre kunna förutse överraskningar.

2.4 Investeringskalkyler
Vid bedömning av investeringars lönsamhet bör flera faktorer tas i beaktande på grund
av investerings tidsmässiga dimension. I anknytning till investeringar råder det osäkerhet kring kommande inkomster och utgifter och då de dessutom uppkommer vid
olika tidpunkter, är det viktigt att dessa fås jämförbara sinsemellan vid bedömning av
investeringens lönsamhet. För att dessa problem ska kunna behärskas görs vanligen
omtänksamma förberedelser för investeringen, ofta i form av investeringskalkyler
(Leppiniemi 1993, s. 15).
Investeringskalkyler fungerar som stöd vid investeringsbeslut och framställer information angående de effekter investeringen har på företaget. Ett investeringsbeslut kan
utgöras antingen av en jämförelse av lönsamheten för en investering alternativt uteslutande av den eller för att jämföra lönsamheten hos flera investeringsalternativ. Med
kalkylerna försöker man få svar på frågan ifall investerings nytta är större än kostnaderna dvs. är investeringen lönsam. Då flera investeringsobjekt jämförs vill man få
svar på, vilket investeringsobjekt har den förmånligaste skillnaden eller förhållandet
mellan nyttan och kostnaderna (Etelälahti, Kangaspunta & Wallin 1992, s. 13).

15
Det är fem komponenter som påverkar lönsamheten för investeringen. Dessa komponenter ingår på ett eller annat sätt även i investeringsberäkningarna. Oberoende vilken
kalkylmetod som används är dessa alltid desamma och uttrycks alltid på samma sätt.
Med stöd av Leppiniemi och Puttonen (2002, s. 79) anses dessa fem komponenter vara:
anskaffningsutgift, årlig inbetalningsöverskott, livslängd, restvärde och kalkylräntan.
Kalkylränta i samband med investeringskalkyler är samma som avkastningskravet för
investeringen.
En särskiljande egenskap för investeringskalkyler jämför med andra finansiella kalkyler är att även räntan beaktas. Orsaken är att investeringens effekt sträcker sig över ett
längre tidsintervall. Intäkter och kostnader som inte uppstår samma år är inte direkt
jämförbara med varandra på grund av att pengar växer med tiden. Desto tidigare ett
penningbelopp fås desto värdefullare är det. Till skillnad från kortfristiga lönsamhetsberäkningar tar investeringskalkyler även hänsyn till tidsvärdet för pengar (Etelälahti,
Kangaspunta & Wallin 1992, s. 13) Enligt Ikäheimo, Malmi och Walden (2012, s. 208)
har de olika metoderna som används inom investeringskalkylering märkbara skillnader
i dess egenskaper och slutresultatet kan väsentligt avvika från varandra. Dessa metoder
går grovt att indelas utgående från ifall tidsvärdet på pengar beaktas eller inte. Kravet
på relevant information och analys över de beslut som tas av ledningen beträffande
kapitalbudgetering, har öppnat möjligheter för en mängd olika metoder för att hjälpa
företag att samla det bästa av de tilldelade resurserna.
Lönsamheten för en investering kan förutses med hjälp av olika metoder. Kalkylmetoder beträffande investeringar kan delas in i två olika typer av metoder, nämligen:
metoder som rekommenderas av den moderna investeringsteorin och å andra sidan i
så kallade traditionella ”tumregels metoder”. Av de mest förekommande metoderna
hör Nettonuvärdesmetoden, internräntemetoden till den först nämnda, medan återbetalningsmetoden och kapitalavkastningsgradet hör till den senare nämnda (Niskanen
& Niskanen 2010, s. 300).
I tabellen nedan presenteras en jämförelse av de investeringskalkyler som kommer att
tas upp näst i denna avhandling. Beräkningssättet samt beslutsregeln för respektive
metod sammanförs, för att bättre få en bild av hur metoderna skiljer sig åt.

16
Tabell 2. Jämförelsen mellan investeringskalkylerna (Skärvad & Olsson 2008, s. 320, Enlund
2018, s.12)

2.4.1 Nettonuvärdesmetoden
Nuvärdesmetoden är en metod, där alla framtida kassaflöden diskonteras till ett
nuvärde med en given räntesats som motsvarar avkastningskravet för investeringen.
Att diskontera kassaflöden innebär att nuvärdet, med andra ord Present Value, PV för
de framtida kassaflöden räknas ut (Leppiniemi & Puttonen 2002, s. 82). Årliga nuvärden räknas samman och till den totala summan tillsätts ett möjligt diskonterat restvärde. Från de totala nuvärdesberäknade kassaflödena utesluts grundinvesteringen och
därmed erhålls nettonuvärdet. Metoden möjliggör en jämförelse av nettonuvärdet av
flera investeringsobjekt dvs. är den förväntade ekonomiska påverkan av investeringen
gynnsam eller ogynnsam för företaget Desto högre diskonteringsränta eller ju längre
tid diskonteringen sker, desto lägre nuvärde har investeringen (Ikäheimo, Malmi &
Walden 2012, s. 129).
Nettonuvärdesmetoden (Net Present Value, NPV) är teoretiskt sätt den mest ändamålsenligaste metoden att tillämpa då beslut ska tas beträffande lönsamheten av en

17
investering, detta på grund av att alla kassaflöden tas i beaktande samt penningvärdet
såväl som ägarnas avkastningskrav. NPV föredrar dessutom gentemot andra metoder
tidiga kassaflöden. NPV kan räknas ut med hjälp av följande formel:

C0 = Grundinvestering
C = Kassaflöde
r = Kalkylränta
T = Tid
Formel 1. Formel för nettonuvärdesmetoden

Nettonuvärdet motsvarar förändringen i investeringens marknadsvärde. Om företaget
eftersträvar att uppnå största möjliga värde för företaget, bör de sträva efter att fullfölja
alla investeringar vars nuvärde är positivt. Då investeringsobjektets risk och penningvärde beaktas kommer framtida intäkter att överskrida utgifterna för investeringen.
En investering med ett negativt nuvärde är inte gynnsamt för företaget och bör därmed
slopas. Vid en jämförelse av flera investeringsobjekt är den att föredra vars nuvärde är
det positivaste (Ikäheimo, Malmi & Walden 2012, s. 210).
Men metoden kritiseras ändå ofta för att hänsyn till investerings storlek inte tas, då
flera investeringsalternativ jämförs sinsemellan. Ur en praktisk synvinkel kan metoden
vara mycket krävande och problematisk, eftersom detaljerade prognoser gällande investeringens kassaflöden krävs, i vissa fall även för en mycket lång tidsperiod (Martikainen & Martikainen 2006, s. 30). Nettonuvärdemetoden ses ofta som den mest praktiska metoden gentemot andra metoder, kan trots det konstateras att med bevis från
tidigare studier tillämpar företag nödvändigtvis inte denna metod (Liljeblom & Vaihekoski 2004, Keloharju & Puttonen 1995).
2.4.2 Internräntemetoden
I samband med finansiering- och investeringsbeslut är internräntemetoden (Internal
Rate of Return, IRR) den allmänt mest godtagbara metod. NPV och IRR är i grunden
densamma. Syftet med IRR är att beräkna den räntesats som ger en investering ett

18
nuvärde på noll. Den beräknade räntesatsen dvs. internräntan motsvarar den avkastning investeringen ger, som jämförs med den kalkylränta företaget har utsatt som mål
(Ikäheimo m.fl. 2011, s. 130, Leppiniemi 2009, s. 24).
Formeln för den interna räntan kan framföras i följande format, där de framtida kassaflödena är jämnstora med grundinvesteringen vid tidpunkt i=0:

G

=0

IR = Internränta
G = Grundinvestering
C = Kassaflöde
n = Ekonomisk livslängd
Formel 2. Formel för internräntemetoden

Ifall den beräknade internräntan för en investering är större än kalkylräntan (avkastningskravet) kan investeringen anses lönsam och bör accepteras. Ju större skillnaden
är mellan den interna räntan och kalkylräntan desto bättre uppfyller investeringen dess
lönsamhetskrav. Ett investeringsobjekt vars internränta är lägre än kalkylräntan bör
däremot förkastas (Ikäheimo, Malmi & Walden 2012, s. 130). Procentuellt talar IRR
om hur mycket avkastning som fås på det kapital som placerats i investeringen. Det
investeringsobjekt som har den största internräntan är enligt internräntemetoden mest
gynnsammaste (Ikäheimo, Malmi & Walden 2012, s. 208).
IRR är nära relaterad till nuvärdesmetoden. Enligt flera tidigare studier för att nämna
några (Liljeblom & Vaihekoski 2004, Keloharju & Puttonen 1995) tillämpar de flesta
företag som den främsta investeringsmetod antingen IRR eller NPV, alternativt en
kombination av dessa två. I båda metoderna tas hänsyn till pengarnas tidsvärde, investeringsrelaterade kassaflöden och investerarnas avkastningskrav (Ross, Westerfield,
Jaffe & Jordan 2002, s. 160). I allmänhet är resultatet densamma då investeringskassaflödena är konventionella och då flera investeringsobjekt är oberoende av varandra. I
praktiken är situationen sällan denna i och med att ett investeringsobjekt utesluter den
andre, vilket innebär att vid valet av ett objekt utesluts ett annat. (Martikainen & Martikainen 2006, s. 32).

19
Internräntemetoden fyller en funktion som nuvärdesmetoden saknar vilket är en av
anledningarna till att IRR är allmänt uppskattad; företag vill ha en regel som summerar
en investering i ett enda avkastningstal. Något som underlättar då flera projekt ska
diskuteras. Niskanen & Niskanen (2013, s. 312) påpekar att internräntemetoden även
innehar vissa brister, inte nog med att den är räkne mässigt mycket svår. Negativa
betalningsströmmar förekommer vilket leder till att flera internräntor uppstår. Dessutom kan det uppstå problem då kortfristiga projekt prioriteras, eftersom dessa ger en
högre internränta jämfört med ett långsiktigt. I längden skulle ett långsiktigt projekt
med en lägre internränta vara ett mer lönsamt alternativ.
2.4.3 Annuitetsmetoden
Syftet med annuitetsmetoden är att diskontera investeringsförloppets alla inbetalningar
och utbetalningar till ett aggregerat nuvärde dvs. nuvärdena för betalningarna summeras. Därefter omräknar nuvärdet till jämna och årliga kassaflöden över den tidsperiod
som investeringen sker (Brealey &Myers 2003, s. 83). Efter att nuvärdet har beräknats
kan annuiteten kalkyleras med hjälp av nedanstående formel. Förräntningskravet för
företaget uppfylls för de investeringar som ger en positiv annuitet. Vid valet av flera
investeringsobjekt är det alternativ att föredra som har den högsta positiva annuiteten.
Formeln för annuitetsmetoden är följande: (Remer & Nieto 1995, s. 80).

PV = Nuvärdet
r = Grundinvestering
n = Ekonomisk livslängd
Formel 3. Formeln för Annuitetsmetoden

Annuitetsmetoden är att föredra vid situationer då investeringsobjekt med olika långa
livslängder ska rangordnas. En överblick över de årliga kostnaderna som en investering genereras möjliggörs genom denna metod, något som kan skapa en bättre förståelse för investeringens möjligheter i jämförelse med exempelvis ett nuvärde (Remer
& Nieto 1995). Teoretiskt vållar investeringsobjekt med olika livslängder ett dilemma,
eftersom en jämförelse och ett val mellan alternativ bör göras som i själva verket inte

20
är direkt jämförbara. I en sådan valsituation bör man antingen förutsätta att det sker en
kontinuerlig återupprepning av investeringarna tills skillnaden i livslängden blir obetydlig, eller anta att kalkylräntan faktiskt motsvarar de alternativa avkastningsmöjligheterna. Vid tillämpning av annuitetsmetoden som en korrekt rangordning av investeringsobjekt bör minst en av de ovannämnda förutsättningarna gälla (Andersson 2001,
s. 243–244).
2.4.4 Återbetalningsmetoden
Återbetalningsmetoden även nämnd som payback metoden är en av de enklaste metoderna inom investeringskalkylering. Fokuset ligger på den tid som behövs för att betala
tillbaka investeringen, med andra ord tidsperioden då de sammanräknade kassaflödena
är den samma som grundinvesteringen (Brealey, Myers & Allen 2011, s. 105–107).
Vid bedömning av investeringar grundar sig återbetalningsmetoden på att framhäva
betydelsen av kassaflödena i den närmaste framtiden, något som är viktigt för företag
vars kassaflöden kan förorsaka klara begränsningar. Den närmaste framtiden har i en
osäker miljö en avgörande betydelse, eftersom kassaflöden som uppstår längre fram i
framtiden är mycket osäkra. Därmed påpekar Ikäheimo, Malmi och Walden (2012, s.
208) att grunda ett beslut gällande en investering enligt dessa kassaflöden kan i vissa
fall vara mycket vilseledande.
Enligt flera tidigare studier (Brien 1997; Lefley 1996; Sandahl & Sjögren 2003) tilllämpar företag återbetalningsmetoden i samhörighet med andra avancerade metoder.
Longmore (1989) anser att det verkar vara allt mer vanligt att små och medelstorföretag använder sig av metoden som den enda huvudsakliga metoden. Den grundläggande
formeln för återbetalningsmetoden kan framställas på följande sätt:

Återbetalningstiden =

Formel 4. Formel för Återbetalningsmetoden

Från formeln ovan går det att notera att metoden är tekniskt sätt mycket enkel. Återbetalningstiden bör inte vara längre än den ekonomiska livslängden. Ett

21
investeringsobjekt kan ses som godtagbart då återbetalningstiden understiger den tid
som företagsledningen har satt som krav, och således kan investeringen genomföras
(Ohlsson 200, s. 177–179). Som definition tar metoden hänsyn till avkastningen fram
till återbetalningstiden. För somliga investeringar som är långsiktiga till sin art och
vars förmåner kommer att uppnås någon gång i framtiden, långt utöver den normala
återbetalningen kan inte accepteras utifrån beräkningarna som används av metoden,
fastän de kan vara avgörande för företagets framgång på långsikt. Därmed kan metoden enligt Ikäheimo, Malmi och Walden (2012, s. 209) ses som ett mått för likviditet
snarare än lönsamhet.
Trots dess enkelhet kritiseras metoden ofta för att ingen räntesats beaktas, däremot
betonas investeringens avkastning för de första åren varvid ränteproblemet förblir relativt obetydligt. Inga kassaflöden som uppstår efter återbetalningstidens slut beaktas,
vilket ses som en brist då det kan ha en väsentlig inverkan på analysen beträffande
lönsamheten för investeringen och det slutliga valet. Med andra ord lägger metoden
vikt på hur snabbt företaget får tillbaka sina pengar, inte i hur mycket som fås tillbaka.
Investeringsrisken beaktas inte heller och på så sätt värderas investeringar med olika
risknivåer på ett liknande sätt (Ikäheimo, Malmi &Walden 2011, s. 128; Ross & Westerfield 1995, s. 200–204). Enligt Lefley och Morgan (1999) ger ingen investeringsmetod en korrekt bedömning allena, utan det är enbart i sällskap med flera metoden
som det går att säkerställa att alla väsentliga aspekter belyses. Dessa aspekter är likviditetspåverkan, lönsamhet och risk. Återbetalningsmetoden fungerar enligt Yard
(2000) ofta som ett inledande filtreringsverktyg innan beräkningar på diskonterade
kassaflöden upptas.
2.4.5 ROI
Begreppet ROI som betyder på svenska avkastning på investering är en förkortning på
engelskans Return On Investment och som innebär vad för avkastning som förväntas
få på investeringen. Skillnaden till de ovannämnda investeringskalkylerna är att ROI
grundar sig inte på kassaflöden utan på bokföringsmässiga begrepp. Enligt Niskanen
och Niskanen (2013, s. 316) förekommer det flera olika varianter av formeln för att
beräkna ut investeringens avkastning. I författarnas litteratur presenteras två formel,
ena för den ursprungliga anskaffningsutgiften och den andra för den genomsnittliga
investeringen. Formlerna för dessa två är följande:

22
Avkastning på investeringen med grundinvesteringen:

ROI =

Formel 5. Formel för ROI med grundinvestering

Avkastning på investering för den genomsnittliga investeringen:

ROI =
2
Formel 6. Formel för ROI med den genomsnittliga investeringen

Då ROI definieras, relateras investeringens årliga bokförda genomsnittliga nettoavkastning med investeringens bundna kapital. Resultatet som fås är kriteriet på investeringen uttryckt som avkastningsprocent (Koskela m.fl. 1998, s. 181–183). I formlerna
antas täljaren alltid vara konstant oavsett vilket år det är frågan om. Ifall det är möjligt
att göra separata vinstprognoser för varje år är det även möjligt att i täljaren använda
ett genomsnitt för varje år. Investeringens avkastning räknas för det mesta ut med hjälp
av den senare formeln, vars nämnare anger investeringens genomsnittligt bundna kapital. Då investeringens restvärde antas vara noll, ger den sistnämnda formeln en tvåfaldig avkastningsgrad jämfört med den första. Det är enkelt att tillämpa ROI men
metoden ger trots det svar som är tillräckligt noggranna (Neilimo & Uusi-Rauva 2012,
s. 222). Metoden används flitigt men som även många andra investeringskalkyler har
även ROI flera svagheter. Den största svagheten är att metoden inte grundar sig på
kassaflöden, något som investeringens lönsamhetsmätare bör göra.
Kalkyler såsom återbetalningsmetoden och internräntemetoden har dominerat traditionell bland storföretag runt om i världen medan nuvärdesmetoden och internräntemetoden var de mest populära i början av 2000-talet ( Ryan & Ross 2002, s. 355–364).
Enligt Hogoboams och Shooks undersökning (2004, s. 149–158) har metoder som tilllämpar diskonterade kassaflödesströmmar i kapitalintensiva och konkurrensutsatta
branscher blivit allt mer populära på senaste tiden. Det finns även en skiljaktighet vid

23
användning av investeringskalkyler i Europa och USA. Kassaflödesbaserade metoden
och i synnerhet nuvärdesmetoden är den mest populära metoden i USA medan återbetalningsmetoden används flitigt i Europa, även fast nuvärdesmetoden dominerar i Norden. (Liljeblom & Vaihekoski 2013; Hartwig 2012).

2.5 Realoptionsteori
De traditionella kalkylmetoderna såsom nuvärdes och återbetalningsmetoden som tilllämpas vid värdering av investeringar, har bland annat kritiserats för att de inte tar
hänsyn till några ytterligare investeringsmöjligheter som kan öppna upp i framtiden.
Möjligheten till flexibilitet, som till exempel att höja eller sänka på driften tas heller
ingen hänsyn till. De traditionella metoderna anser att alla investeringar är oberoende
och att de investeringar som är beroende av varandra går inte att bedöma tillräckligt
bra som en helhet. Metoderna beaktar inte heller långtidseffekter och därmed kan den
information som fås tills hands med tiden inte beaktas. (Amram & Kulatilaka 1999,
246). Således kan investeringsberäkningar som är kassaflödesbaserade anses vara delvis föråldrade. Där-emot är de traditionella värderingsmetoderna tillräckligt korrekta
då uppskattningar av framtida kassaflöden är någorlunda säkra och trygga.
Världen förändras dock i snabb takt och metoderna tar inte tillräckligt hänsyn till hur
affärsverk-samhetsmiljön förändras. Realoptioner försöker ge ett svar på denna utmaning, eftersom de tar gentemot de traditionella kalkylmetoderna bättre hänsyn till framtida osäkerheter samt på värdet av de framtidsmöjligheter som investeringen ger. Realoption bygger på antagandet om att det finns en viss osäkerhet bakom investeringar,
som realiseras över tiden (Bowman & Moskowitz 2001, s. 772–777).
I de traditionella kalkylmetoderna som även presenterats i tidigare kapitel antas de
framtida kassaflöden vara till kännedom eller åtminstone noga förutsägbara. I kalkylerna tas inte i beaktande att då investeringen slutförts är möjligheterna att göra upp
nya investeringsplaner mycket annorlunda än vad de skulle varit om den ursprungliga
investeringen inte skulle ha förverkligats. Knüpfer och Puttonen (2014, s. 128) menar
att vi har en strategisk option att göra något som inte vore möjligt utan den ursprungliga
Investeringens verkliga värde = Investeringens NPV + Realoptionens värde
Formel 7. Formel för investeringens nuvärde

24
investeringen. Denna möjlighet kallas för realoption och eftersom en option är till karaktär en möjlighet och ingen skyldighet, har denna på något sätt ett positivt värde.
Hos vissa investeringar kan värdet på realoptionen vara mycket betydande med tanke
på investeringens lönsamhet och därför vore det viktigt att inta dessa i företagets investeringskalkyler. Investeringens nuvärde kan skrivas enligt följande:
En option kan definieras som en rättighet men inte en skyldighet för en viss handling
vid en viss tidpunkt. Det är osäkerheten som gör optionerna värdefulla. (Amram
&Kulatilaka 1999, 5–6). Det är med andra ord frågan om ett derivatavtal där säljaren
av optionen ger ett löfte om att handla till ett förutbestämt pris vid ett bestämt datum.
Köparen av optionen har rätten att slutföra affären enligt avtal eller hejda affären. Säljaren av optionen måste däremot godkänna affären enligt avtalet om köparen så önskar.
En option är därmed en ensidig rättighet. Köpeobjektet är vanligtvis finansieringstillgångar såsom aktier eller valutor, men det kan även vara frågan om exempelvis varor.
En europeisk option kan förverkligas enbart vid ett bestämt datum medan en amerikansk option ända fram till ett visst datum (Tong & Reuer 2007. s. 15).
Realoptioner kan definieras på flera olika sätt, men den gemensamma åtanken som
alla dessa definitioner har, är det ekonomiska mervärdet som realoptioner genererar
genom de möjligheter och den flexibilitet som de medför. Med realoptioner avses
alltså i praktiken de flexibilitetsmöjligheter som ingår i de reala investeringarna, såsom
option att expandera och försena. Realoption har flera liknande egenskaper som en
vanlig finansiell option och därför kan värdet beräknas med hjälp av de värderingsmodeller som utvecklats för just de finansiella optionerna (Trigeorgis, 1993. s. 209).
Realoptioner kan uttryckas på flera olika sätt. Optionen som finns tillgänglig kan ha
olika egenskaper som passar in i olika situationer beroende på verksamheten som bedrivs, typen av investering men det finns även andra faktorer som påverkar. Realoptioner hör samman med både immateriella och materiella tillgångar, och därmed förekommer många olika former , men även flera olika grupperingar av dessa (Amram &
Kulatilaka 1999, s. 10–12). Niskanen och Niskanen (2013, 337) grupperar realoptionerna i option att expandera, option att avvisa samt option för timing och uppskjutande.
Option att expandera möjliggör, förutom de kassaflöden som genereras av den ursprungliga investeringen att även betydande avkastningsmöjligheter kan skapas i ett
senare skede. Option att avvisa däremot möjliggör möjligheten att avstå från en redan

25
genomförd investerings ifall den inte varit lyckad. De sista optionerna möjliggör bland
annat en bättre tidpunkt för genom-föranden av investeringen, exempelvis om en betydande konkurrent precis genomfört en tilltänkt investerings framgångsrikt.
Realoptioner kan även grupperas enligt, om de förekommer i företaget naturligt eller
ifall de bör anskaffas skilt för sig. Företagsledningen borde alltid känna igen de optioner som förekommer naturligt, eftersom de kopplar ihop företagets olika delar, verksamhet och projekt med varandra. Anskaffade optioner är däremot exempelvis företagsförvärv, patent samt investeringar som görs för att öka på företagets kapacitet
(Ståhle m.fl. 2002, s.131).
Att analysera en investering med hjälp av realoptioner är en mer komplicerad beslutsoch värderingsmetod jämfört med den traditionella nettonuvärdesmetoden. Dessutom
kräver den mer tid och ansträngning av beslutsfattarna vid ett investeringsbeslut. Att
inkludera realoptioner i investerings-beslut försvårar beräkningarna och därmed är det
problematiskt att börja utöva reala optioner i ett företag, eftersom beslutsfattarna tenderar att värdera enkelhet. Block (2007, s. 263) menar att real-optioner tenderar att
uppmuntra beslutsfattarna att ta alltför stora risker och leder ofta till en situation där
optionen överskattar värdet på ett redan osäkert investeringsprojekt. Därutöver bör informationsmängden som krävs för att utöva realoptioner vara mycket stor och korrekt,
för att fördelarna med optionerna uppnås som förväntat. Realoptioner kan vara till en
nytta framförallt då investeringen enligt de traditionella metoderna ligger på gränsen
av att vara olönsam eller då flera investeringsalternativ ska jämföras.

2.6 Investeringsuppföljning
Investeringsberäkningar har som avsikt att frambringa information om framtiden medan investeringsuppföljning däremot ger historisk information om hur investeringen
har förverkligats. Inom företagsledning är det viktigt att utnyttja båda perspektiven, då
det samtidigt väcker frågor om hur beräkningar och uppföljning kan användas så pass
effektivt, att allt bättre investeringar ska kunna produceras. Att uppföljning av investering saknas är ofta den största bristen då det kommer till planering och genomförande av investering. Enligt Neilimo & Uusi-Rauva (2005) är syftet med investeringsuppföljning att följa upp hur investeringsberäkningarna förverkligats, efter att investeringen har genomförts. Genom en investeringsuppföljning försöker man få svar på följande frågor: Uppstod det några överraskande kostnader? Var investeringen lönsam?

26
Var misslyckades de grundläggande antaganden i beräkningarna? Ändrades de yttre
omständigheterna samt vad är orsaken till misstagen? Den viktigaste fördelen med
dessa uppföljningar är att de beräkningar som stått bakom de investeringsbeslut som
fattats kan förbättras och att bättre beredskap för överraskningar fås.
Azzone och Maccarrone (2001) menar att uppföljning är en del av ett längre och mer
avancerat förlopp av själva investeringsprocessen. Uppföljning av en investering
gentemot ett vanligt projekt skiljer sig vanligtvis åt av dess utsträckning och därmed
av dess omfattning. Uppföljningsprocessen kan enligt Azzone och Maccarrone uppdelas i förhållande till investeringsobjektet och enligt dess tidpunkt. Uppdelningen kan
se ut på följande sätt:
•

Den tidiga processen som börjar direkt då projektet drar i gång.

•

Uppföljning under investeringens genomförande, med fokus på att hålla exempelvis den bestämda budgeten.

•

Uppföljning med fokus på slutet av investeringsprocessen, där inlärning är den
huvudsakliga avsikten.

Att hålla ett investeringsprojekt under observation från fas ett ända fram till själva
investeringen skär även ner påbörjandet av bristfälliga investeringsprojekt. Detta är
relaterat till idén att de personer som är ansvariga för investeringen inte alltid agerar
enligt företagets fördel, utan de kan acceptera ett investeringsprojekt som gläder dem,
av en annan orsak som inte är ekonomisk. Ett sådant beteende minskar, då en uppföljning görs eftersom ledningen är tvingad att motivera beräkningar som föreslagits
(Smith 1994, s. 129–130).
Neale och Holmes (1990) poängterar att rätt tajmning av uppföljningen är betydelsefull, särskilt om det genomförs enbart en gång per projekt. Det bör tas i hänsyn vilken
nytta som eftersträvas och ifall det huvudsakliga syftet är att samla in lärdomar för
framtida investeringar bör uppföljningen fördröjas så pass mycket att mer omfattande
och korrekt information om investeringens framgångsfaktorer erhålls. Målsättningen
är inte att hitta den skyldige utan det viktiga är att lära sig av sitt agerande och att
utvecklas, för att i framtiden få mer exakta beräkningar som grund för beslutsfattandet
och för att bättre kunna förutse överraskningar (Neilimo & Uusi-Rauva 2005, s. 225).
Genom investeringsuppföljning kan företag få idéer till nya investeringsprojekt och
nya potentiella investeringsobjekt kan avslöjas. Samtidigt kan det hjälpa till att

27
identifiera andra liknande investeringsbehov och komma fram med nya investeringsidéer. En uppföljning är även ett stöd åt dem som planerar framtida investeringar, för
att undvika redan skedda misstag och för att genomföra framgångsrika planer om igen
och förbättra dem ytterligare. Den information som frambringas genom en uppföljning
hjälper även till vid framställning av olika beräkningar, eftersom tidigare information
finns tillgänglig som stödjer de nya beräkningarna. Huikku (2008, s. 140) konstaterar
i sin egen studie att med hjälp av efterkalkylering samt investeringsuppföljning fås en
förbättring i såväl investeringsberäkningar samt vid genomförandet av investeringen.
Till genomförandefasen fås en värdefull lärdom, genom att mer uppmärksamhet ägnas
åt de delområden som misslyckats tidigare och därmed ska samma misstag försöka
undvikas att ske igen.
Atkinson (1999) tar upp tre faktorer som kan betraktas som hörnstenar för framgångsrika investeringar. Dessa inkluderar kostnader, tid och kvalitet. Då en investeringsuppföljning görs är det här faktorer som också bör tas i beaktande. Förutom kostnader
samt hur mycket investeringen avkastat är det också nödvändigt att övervaka ifall investeringen genomförts inom utsatta tidsramar och om kvaliteten varit tillräcklig. Den
tid som utsätts på en investering är en central faktor som lätt orsakar förluster, eftersom
avkastningen som genereras av investeringen inte går att realiseras vid budgetering.
Vid en idealsituation skulle alla investeringsprojekt inkludera en uppföljning. I verkligheten bör dock inte alla investeringar följas upp, eftersom det krävs resurser från
företagets sida. En uppföljning medför bekostnader, då det vanligtvis är både utmanande och dyrt. Man bör bekanta sig med investeringsprojektet, samla information,
bedöma antagandet kring projektet, analysera kriterier beträffande beslutsfattandet, intervjua de ansvariga för investeringsprojektet och sist och slutligen dra självständiga
slutsatser. Av den orsaken väljer de flesta företag att följa upp de investeringar som är
relevanta för dess verksamhet och som har en betydande inverkan på företagets framtid
och verksamhet (Smith 1994, s. 130–131). Med bevis från studien som Huikku (2008)
utfört, är investeringens storlek den huvudsakliga orsaken till att företag följer upp en
investering. Endast ett fåtal företag valde ut alla strategiska investeringar och investeringar med dålig framgång. Lefley (2016) observerade i sin studie utförd i Storbritannien att de huvudsakliga orsakerna för uppföljning är investeringens kostnader, det
strategiska värdet, risken samt nuvärdet.

28

3. FINANSIERING AV INVESTERINGAR
I detta kapitel behandlas vilka finansieringsalternativ företag har beträffande investeringar, även allmänna teorier som berör ämnet presenteras. En fördjupande genomgång av Modigliani och Millers (1958) teori om kapitalstruktur behandlas till först
varefter en korrigering av denna teori behandlas därefter. Kapitlet avslutas med en
presentation av teorierna pecking order och trade off.

Företagsverksamhet kräver på grund av bland annat investeringar och kundfordringar
en löpande finansiering. Därmed bör företagsledningen besluta hur den nödvändiga
finansieringen ska arrangeras. Med andra ord bör förhållandet mellan det egna och
främmande kapitalet fastställas (Niskanen m.fl. 2000, s. 55).
Företag gör investeringar för att erhålla intäkter i framtiden, och för att de ska kunna
fullföljas behövs finansiering, som kan vara i form av antingen eget eller främmande
kapital. Investeringens lönsamhet beror på hurdan avkastning den ger i förhållande till
kostnaden för kapitalet som investeringen kräver. Diskonteringsräntan som används i
investeringskalkylerna är inte en teoretisk enhet utan bestäms utifrån marknaden av
den alternativa kostnaden för pengar, något som gäller då både upplåning, aktiekapital
eller internfinansiering används som finansiering för investeringar. Då företag anskaffar finansiering för sin verksamhet, bör en ersättning betalas för kapitalet eftersom
finansiären kräver en avkastning på sina investeringar. (Koskela m.fl. 1998, s. 204)
Med tanke på företagets framgång och konkurrenskraft på lång sikt, är det betydelsefullt att finansieringen av verksamheten är väl organiserad. Ett sunt företag bör klara
de förpliktelser som orsakas av skulden, vilket betyder att finansieringen bör naturligtvis också ta hänsyn till de krav och behov som de likvida medlen medför. En förnuftig
ekonomisk struktur minskar de risker som är förknippade med affärsverksamheten
men skapar även förutsättningar för en kontinuerlig och långsiktig utveckling .
Grovt uttryckt består företagets kapitalstruktur av eget kapital och främmande kapital.
De centrala skillnaderna mellan dessa kapitaltyper hör ihop med de villkor som möjliggjort finansieringen för företaget. Eget kapital anses vara knutet till företaget under
hela dess levnadslopp. Vid en konkurssituation har det egna kapitalet en underordnad
ställning och det finns ingen skyldighet att betala en fast avkastning. På grund av att

29
det egna kapitalet är förknippat med en högre risk ger det även en högre avkastning
och inkluderar en rösträtt vid bolagsstämman. Främmande kapital inkluderar i regel
ingen rösträtt vid bolagsstämman och dess avkastning är i allmänhet lägre på grund av
lägre risk. Dessutom är kapitalet bundet i företaget enbart under låneavtalets löptid,
men för det bör naturligtvis en avkastning betalas enligt låneavtalet och vid en konkurssituation är ställningen bättre är vad det är för det egna kapitalet (Knüpfer & Putttonen 2004, s. 31–34, 211).
Innan beslutsfattandet bör det sammanlagda finansieringsbehovet klargöras liksom hur
det ska skötas. En gammal tumregel då det kommer till finansiering är att källan som
pengarna kommer från och hur de används bör till sin karaktär motsvara varandra.
Med andra ord då ett företag inleder ett långvarande projekt bör det på motsvarande
sätt finansieras med långfristigt eget kapital eller främmande kapital, istället för kortfristigt kapital. Nedanstående figur visar finansieringsbehoven för en investering och
vilka finansieringsmöjligheter som finns till hands (Neilimo & Uusi-Rauva 2012, s.
208–209).

Finansieringsbehovet

Främmande kapital

Investering
av kapital

Kortfristig
Långfristig

Eget kapital

Internfinansiering

Understöd

Figur 2. Finansieringsmöjligheter

3.1 Finansieringsalternativ
Investeringar som företag gör kan utöver finansiering av eget och främmande kapital
utnyttjas i form av finansiering som inte är exakt någon form av dessa två, men som
till sin karaktär har drag av båda. Från investerares perspektiv är det mer riskabelt att
investera i det egna kapitalet och därmed är även avkastningskravet mycket högre,
jämfört vad det är för det främmande kapitalet. Företag kan skaffa eget kapital och
internt men också externt. Internt eget kapital anger kassaflöden från rörelseintäkter,
med andra ord rörelseresultatet, medan extern eget kapital kan fås genom

30
aktieemissioner. Det antas ofta att intern finansiering är ett kostnadsfritt kapital men
så är inte fallet utan finansiärerna kräver även avkastning för det. Däremot uppstår det
inga kostnader för emission, vilket förklarar varför företag i första hand vill använda
internt eget kapital vid finansiering av sin verksamhet (Knüpfer & Puttonen 2014, s.
49). Enligt Niskanen och Niskanen (2007, s. 28) har banklån varit den absolut viktigaste skuldkällan i Finland.
Det uppsatta avkastningskravet för investeringen bör grunda sig på kostnaderna som
hör ihop med det kapital som investeringen är finansierat med. Därmed bör det konstaterats att det kapital som investeringen är finansierat med har alltid kostnader , oberoende dess härkomst. Företag kunde betala rörelsevinsten till aktieägarna i form av
aktieutdelning, som kunde sedan lönsamt fortsätta att investera utdelningen de fått.
Ifall företaget utesluter att betala ut en stor andel av periodens vinst bör företagsledningen, påvisa att de kan införskaffa en bättre avkastning på kapitalet än vad finansiärerna har möjligheten till. Som det redan tidigare nämnts är fördelarna med intern
finansiering jämfört med andra finansieringsmöjligheter den att det inte uppstår några
emissionskostnader (Leppiniemi & Puttonen 2002, s. 122–123).
En betydelsefull skillnad mellan bekostnaden av främmande och eget kapital är att,
främmande kapitalets kostnader bestäms till stor del explicit. Detta innebär att då företaget behöver ett banklån ställs låneräntan enligt exempelvis Euribor + 0,4 %. Företaget förbinder sig i lånekontraktet att betala räntan förslagsvist en gång årligen. Kostnaderna för det egna kapitalet bestäms däremot implicit, enligt marknadens avkastningskrav. Något som inte går att avläsa från årsredovisningen, eftersom avkastningskravet begrundar sig på framtidens avkastningsförväntningar (Leppiniemi & Puttonen
2002, s. 124–25).
Mezzanine är en typ av finansiering som innehar drag från både det egna och främmande kapitalet (Leppiniemi & Puttonen 2002, s. 184). Exempel på sådan finansiering
är optionslån och konverteringslån. Optionslån är ett skuldebrev, vilket inkluderar
möjligheten att teckna företagsaktier under vissa villkor. Skuldebrevet är ett så kallat
bulletlån, vilket innebär att lånet vanligtvis betalas tillbaka till finansiären i en rat i
slutet av lånetiden. Även fast räntan för optionslånet är vanligen betydligt lägre än
markandräntan, kompenseras den låga räntan från finansiärens synvinkel som en möjlighet, att dra nytta av den uppgående aktiekursen. Ett konverteringslån är å andra

31
sidan ett skuldebrev, som kan utbytas med företagets aktier. Vid ombytet avstår kreditorn rätterna för räntorna samt det egna kapitalet och förblir istället aktieägare. Det
som skiljer optionslån från konverteringslån är att option - och låneandelarna kan inte
lösgöras skilt (Leppiniemi & Puttonen 2002, s. 184–185).
Kapitallån kan som finansieringsform vara jämförbart med eget kapital, eftersom ränta
och kapital kan endast betalas tillbaka till lånet förutsatt att företaget behåller full täckning för det bundna egna kapitalet. Ränta eller annan ersättning kan betalas enbart ifall
det använda beloppet kan användas för vinstfördelning för det senaste räkenskapsåret.
Företaget har inte heller rätt att försäkra sig om betalning av varken lån, kapital eller
avkastning. Till ett kapitallån ingår inte rösträtt vilket betyder att det inte är frågan om
ett traditionellt eget kapital. Detta innebär att vid upplösning eller vid konkurs av företaget, är rätten för företagets tillgångar för innehavaren av kapitallånet sämre gentemot de andra kreditorerna. Finansiärens ersättning för den tagna risken är högre än vad
den är för ett normalt lån och från företagets synvinkel är det frågan om en finansieringsform, vars bekostnad ligger mellan det egna och främmande kapitalet (Leppiniemi & Puttonen 2002, s. 187).
Preferensaktier är aktier som erbjuder en viss ekonomisk fördel jämfört med stamaktier. Ägarna av dessa har även en utdelningsförmån före ägarna av stamaktierna, vilket
betyder att företaget inte kan betala ut utdelning åt stamaktierna förrän utdelningen är
gjord åt preferensaktierna. Ingendera av de ovannämnda aktierna har ett förutbestämt
inlösendatum. Då ett företag upplöses eller går i konkurs står ägarna av preferensaktierna mellan långivarna och stamaktiernas ägare. Rösträtten i företaget är också begränsat till ett antal (Leppiniemi & Puttonen 2002, s. 188).
Främmande kapitalets väsentligaste skillnader i förhållande till det egna kapitalet är
dess förmånlighet samt att fokuset sätts på bestämmanderätten hos befintliga aktieägare. Skuldfinansiering är förmånligare, eftersom 1) generellt sätt är kostnaderna för
emission av skulder lägre än vad det är för det egna kapitalet, 2) vid konkurs får finansiärerna för det främmande kapitalet i första hand ut sina fordringar ut ur företaget,
och 3) räntekostnaderna minskar på skattebördan. Nackdelen med att finansiera med
hjälp av främmande kapital är dock den finansiella risken som är relaterad till den
(Pike & Neale 1996, s. 526).

32

3.2 Modigliani och Millers teori om kapitalstruktur
Ett företags kapitalstruktur uttrycker hur kapitalanskaffningen har skett, vilket betyder
hur företagets tillgångar har finansierats. Detta innebär förhållandet mellan det egna
kapitalet och främmande kapitalet. Franco Modigliani och Merton Miller publicerade
år 1958 i sin studie ”The Cost of Capital, Corporation Finance and the Theory of Investment” , en teori om kapitalstruktur som belönades år 1985 respektive 1990 med
nobelpriset i ekonomi. Modigliani och Miller presenterade tre förslag eller teser i sin
forskningsartikel, de två första anses vara de mest relevanta då de skapar grunden för
irrelevansteorin och hänvisas till i de flesta undersökningar som behandlar ämnet kapitalstruktur. Teorin har ifrågasatt och kritiserats hårt, eftersom Modigliani och Miller
utgår från ett antal orealistiska antaganden:
•

alla investerare har samma möjlighet att ta och ge lån

•

Inga transaktionskostnader eller skatter existerar

Modigliani och Miller kom fram till sina slutsatser om kapitalstrukturens irrelevans
med hjälp av dessa antaganden, något som ledde till att Modigliani och Miller var
tvungna fem år senare att göra en korrigering på sin ursprungliga forskningsartikel om
irrelevansteorin (Johansson & Runsten 2005, s. 11).
Teorin som släpptes 1958 begränsas av antaganden om perfekta kapitalmarknader och
med detta i åtanke har två propositioner släppts, nämligen proposition 1 och 2. Enligt
den första propositionen har kapitalstrukturen ingen påverkan på företagets marknadsvärde eller på kostnaderna för kapitalet. Därmed spelar det ingen roll ifall företaget
finansierar sina investeringar genom intern eller extern finansiering. Med andra ord är
intern och extern finansiering varandras ersättare. Enligt den andra propositionen ökar
avkastningen på det egna kapitalet linjärt med skuldkvoten, varmed företagets skuld
inte påverkan den genomsnittliga kapitalkostnaden.
Modigliani och Millers (1958) första publicering har övertygande argument om att på
en perfekt marknad , dvs. där inga skatter och transaktionskostnader existerar och där
privata investerare kan låna till samma kostnad som företag, kan företag inte ändra det
totala värdet genom att förändra fördelningen av kapitalstrukturen. Val av kapitalstruktur påverkar inte företagsvärdet under ovannämnda förhållanden, eftersom inga skatter
existerar vilket medför att den genomsnittliga kapitalkostnaden WACC kommer

33
fortfarande bli densamma även då företaget tagit på sig lån eller inte. Skuldsättningsgraden påverkar med andra ord inte företagets värde (Asgharian 1997, s. 2)
Teorins propositioner har bevisats med hjälp av arbitrage. Målet med arbitrage är att
generera vinst av små prisskillnader mellan liknade och identiska tillgångar. Normalt
sätt handlar det om att köpa en tillgång från ett ställe innan det säljs omedelbart vidare
någon annanstans, vanligtvis där den säljs till ett högre pris. Med andra ord kan samma
tillgång köpas förmånligt och säljas med ett högre pris och därmed göra vinst. Då en
sådan situation uppstår är marknaden i obalans. Jämnvikt uppnås då arbitrage har varat
så pass länge att det inte längre finns någon möjlighet att göra vinst på marknaden. Så
kallad ”homemade leverage” spelar en betydande roll i teorin. Detta innebär möjligheten för investeraren att häva företagets finansieringsbeslut genom att ta ett personligt
lån med samma ränta som företaget (Niskanen & Niskanen 2010, s. 264–265).
Enligt proposition 1 bör följande jämnviktssituation finnas:

)=

Formel 8. Jämviktssituation enligt proposition 1

Där j representerar företaget, EBITj är företagets rörelseresultat före skatt, Dj marknadsvärdet på företagets skulder, Ej det egna kapitalets marknadsvärde, Vj = (Ej + Dj)
är värdet på företagets hela kapital och rEj är avkastningskravet på det egna kapitalet.
Så ledes är företagets marknadsvärde oberoende av dess kapitalstruktur. Proposition 1
kan i sin tur presenteras med tanke på företagets genomsnittliga kapitalkostnad på följande sätt:

Formel 9. Genomsnittliga kapitalkostnad enligt proposition 1

34
Därmed är företagets genomsnittliga kapitalkostnad helt oberoende av kapitalstrukturen. Ifall formlerna ovan inte har ett påstådd förhållande skapar de ett arbitrage och
jämnviktssituationen återupptas. Denna situation har illustrerats genom att jämföra två
företag, med samma förväntade avkastning på eget kapital, men det som skiljer företagen åt är att ena företaget är helt skuldfritt och det andra delvis skuldfinansierad
(Modigliani & Miller 1958, s. 268–269). Ifall företagens avkastningskrav på det egna
kapitalet är lika stora innan arbitrage, är värdet på det skuldsatta företaget högre än det
skuldfria företaget, på grund av att de genomsnittliga kapitalkostnaderna är lägre för
det skuldsatta företaget. Detta beror på att räntan på skulden är lägre än avkastningskravet på det egna kapitalet (Niskanen & Niskanen 2010, s. 265).
Niskanen och Niskanen (2010) tar upp ett exempel där ovannämnda situation kan exemplifieras. I exemplet förekommer ett skuldfritt företag U ( unlevered) och delvis
skuldfinansierat företag L (levered). Varje företaget har ett resultat före skatt (EBITj)
på 1 000 miljoner euro. Företagens skuld L har ett marknadsvärde på 3 000 miljoner
euro och en skuldränta på i= 5 %. Respektive företags avkastningskrav på det egna
kapitalet är r

EU

=r

EL

= 10 %, då marknaderna inte är i jämnvikt innan arbitrage.

Därmed bildas företagens värden VU och VL på följande sätt:

Formel 10. Formel för företagets marknadsvärde

Som det går konstatera från beräkningen ovan fås ett marknadsvärde för det skuldfria
företaget på 10 000 miljoner euro och för det delvis skuldfinansierade företaget fås ett
värde på 11 500 miljoner euro. Enligt Modligiani och Miller kan en sådan situation
inte vara bestående för att arbitrage orsakar att företagetens marknadsvärden börjar
närma sig varandra och så småningom förbli densamma. Enligt situationen ovan vore
det lönsamt för aktieägaren i företag L att sälja sina aktier i företaget och därefter köpa
aktier i företag U, och därmed göra en arbitragevinst. Detta kan pågå så länge som
företag L har ett marknadsvärde som är högre än företag U. Marknadsvärdet för det

35
skuldsatta företaget kommer att börja sjunka på grund av arbitrage ända fram till att
totalvärdet VL för företaget är lika stort som värdet för det skuldfria företaget, dvs.
10 000 miljoner euro. Detta betyder att även de genomsnittliga kostnaderna för kapitalet är lika stora (Niskanen & Niskanen 2010, s. 264–266).
Från proposition 1 kan teorins andra proposition dras, med vars hjälp avkastningskravet för det egna kapitalet kan förklaras för ett företag som är delvis skuldfinansierat
som i exempel ovan. Enligt proposition 2 är avkastningskravet på det egna kapitalet
summan av företagets totala avkastningskrav och beloppet på skuldriskpremien och
kan framföras på följande sätt: (Modigliani & Miller 1958, s. 271).

Formel 11. Avkastningskravet på EK enligt proposition 2

Stark kritik har riktats mot Modligiani och Millers propositioner 1 och 2 för att skatterna utelämnades. Teorierna vidareutvecklades 1963 varmed skatteaspekten inkluderades. Som redan tidigare nämnts kan företaget inte ändra på sitt värde genom olika
former av kapitalstruktur ifall skatter inte existerar. Modigliani och Millers teori där
skatter existerar som är ett mer realistiskt antagande sägs företagsvärdet vara positivt
relaterat till skuldsättningen. Då företag finansieras med lån uppstår avdragbara kostnader i form av räntekostnader, som ger företaget en s.k. skattesköld, som är skattereduktionen som företaget får för sin räntekostnad. Det belånade företaget har en lägre
skattekostnad i och med skatteskölden, vilket innebär att företaget får ett högre värde
än om det vore obelånat. Därmed är värdet på det belånade företaget den samma som
värdet på ett obelånat företaget adderat med nuvärdet av skatteskölden.
Ross, Westerfield och Jaffe (2005) framhäver att Modigliani och Millers forskningsresultat kan ses som en bra utgångspunkt för fortsatt forsknings inom kapitalstruktur,
främst på grund av att Modigliani och Millers teorier tar inte hänsyn till marknadens
viktiga aspekter. Av denna anledning har teorierna fått till sig mycket kritik. Betydande
brister som påverkar det ursprungliga forskningsresultatet är som redan tidigare

36
nämnts företagsbeskattning och konkurskostnader. Desto mera skuld ett företag har ju
större är risken för konkurs, något som redogörs mera i trade off teorin.
Modigliani och Millers teorier och det empiriska innehållet har studerats omfattande
inom företagsekonomin. Baserat på deras teorier har nya teorier skapats för att bättre
kunna förklara beteendet för företagets kapitalstruktur. De mer färskare empiriska studierna har påvisat att kapitalstrukturen påverkar företagets värde och en optimal kapitalstruktur kan inte uppnås enbart genom att maximera skattefördelen av skuldfinansiering.
För tillfället domineras diskussionen gällande kapitalteorin av två konkurrerande teorier, nämligen: trade off teorin och pecking order teorin. Teorierna är allmänt accepterade eftersom de har bäst kunnat förklara hur kapitalstrukturer i företag bildas. Den
största skillnaden mellan teorierna är hur de relaterar sig till uppfattningen om den
optimala skuldsättningsgraden (Cole 2013, s. 4).

3.3 Pecking order-teorin
Myers och Majluf (1984) utvecklade pecking order-teorin, som är den mest kända teorin baserad på asymmetrisk information och som ofta betraktas som motsatsen till
Trade off-teorin. Eftersom det är företagen själva som besitter mest information om
företaget och investeringar, uppstår det en informationsasymmetri mellan företaget
och kapitalmarknaden. På grund av denna informationsasymmetri värdesätter marknaden inte företagets investeringar på samma sätt som företaget gör. Från en extern
investerares perspektiv innebär kapitalinvesteringar en större risk och större informationsasymmetri jämfört med skuldfinansiering. Därmed krävs en högre avkastning för
kapitalfinansiering än för skuldfinansiering. Då detta ses från ett företags perspektiv
kan detta leda till en undervärdering av företaget eller dess värdepapper.
Företagen kan använda sig av tre olika finansieringsformer, vilka är: balanserade vinstmedel, skuldfinansiering och aktiekapital. Enligt teorin strävar företagen att minimera
de kostnader som är förknippade med informationsasymmetri och därmed tillämpa den
finansieringsform vars värdering innebär minsta osäkerhet. Därmed föredrar företag
intern finansiering som den primära formen av finansiering, eftersom det inte innebär
någon risk eller värderingsproblem. Företag använder därför i första hand balanserade
vinstmedel och övergår till mer riskfyllda alternativ först, då de balanserade

37
vinstmedlen inte räcker till för att tillgodose finansieringsbehovet (Myers & Majluf
1984; Frank & Goyal 2009, s. 6).
Externt kapital, i första hand skuldfinansiering är den nästföljande finansieringsformen
efter intern finansiering. Skuldfinansiering är mindre riskfylld än aktiekapital, eftersom risken att något skall uppskattas fel är lägre. Detta beror på att aktiekapitalet är
mycket starkt förknippat med ogynnsamma urval. Dessutom har den även den högsta
risken för att bli fel värderar och därmed tillämpas det som det sista alternativet (Frank
& Goyal 2009, s. 6). Emellertid kan företag dra nytta av att det sker felvärderingar på
marknaden och förvärva eget kapital, när aktierna är tillfälligt övervärderade. Gonzales & Gonzales (2012, s. 4745) betonar att även mycket riskabla värdepapper kan emitteras när företaget är övervärderat på marknaden. Företagsledningen strävar enligt
pecking order-teorin att alltid agera i förmån för befintliga aktieägare. Värdet på de
gamla aktierna kommer dock att minska då företaget emitterar nya aktier och detta ger
upphov till det typiska underinvesteringsproblemet, som är känt inom pecking orderteorin (Harris & Raviv 1991, s. 306–308).
Inom teorin förekommer det dock undantag i rangordningen av finansieringsalternativ,
eftersom finansieringsbeslutet påverkas även av andra faktorer än bara asymmetrisk
information. Skuldtillväxten har ofta negativa effekter och därmed kan valet mellan
olika typer av kapital visa sig vara motsatsen till själva pecking order-teorin. Om ett
företag är redan från tidigare kraftigt skuldsatt undviker de att öka på det främmande
kapitalet, så att dess finansiella risk inte ökar ytterligare. Kapitalfinansiering kan även
tillämpas på grund av att den möjliggör den snabba tillväxten av verksamheten. Så
agerar till exempel flera high-tech tillväxtföretag, vars tillgångar är för det mesta immateriella och konkurskostnaderna särskilt höga. På grund av högre risk bör de inte
öka på skulden i balansräkningen (Brealey m.fl. 2009, s. 467–469).
Ett företag har enligt Pecking order-teorin inte en optimal kapitalstruktur utan den har
bildats av tidigare finansieringsbehov som en följd av diverse investeringsbeslut. Tidigare studier visar bevis på att små och medelstora företag tillämpar pecking orderteorin (Hall m.fl. 2000). Forskare som studerat skuldsättningen av små och medelstora
företag har kommit fram till slutsatsen att de viktigaste faktorerna som påverkar skuldkvoten, stödjs av såväl Pecking order som Trade off-teorin. Fama & French (2005)
påpekar att ingen teori enbart i sig själv förklarar hur företags kapitalstruktur bildas.

38

3.4 Trade off-teorin
Trade off-teorin är den mest välkända teorin av alla de teorier som riktar sig på optimal
kapitalstruktur. Den utvecklades utgående från Modigliani och Millers teori från 1958
genom att skatterna lades till i värderingen av företaget. Enligt Luigi och Sorin (2009,
s. 315–317) verkade det till en början att skuldfinansiering skulle skydda verksamheten
från beskattning och därmed skulle den optimala kapitalstrukturen inkludera enbart
främmande kapital. Att öka det relativa skuldbeloppet ökar däremot transaktionskostnader och konkurskostnader, på så sätt inkluderar den optimala kapitalstrukturen både
främmande och eget kapital.
Varje företag har enligt teorin sin egen optimala skuldsättningsnivå, där verksamhetsintäkterna är som högst och företagsvärdet maximeras. Företaget gör ett finansieringsval mellan det egna och det främmande kapitalet genom att väga de fördelar och nackdelar som är associerad med skuld, sinsemellan. Dang (2013,s. 172) anser att för- och
nackdelar med skulder är tidsbundna och varierar i takt med företagets förändrade särdrag. Således varierar även den optimala kapitalstrukturen. Den mest typiska förmånen
som genereras av skuld är främmande kapitalets skatteförmån, som har en positiv resultatpåverkande effekt på räkenskapsperioden. Detta beror på att räntorna på lånet är
avdragsgilla och företaget kommer att behöva betala mindre i skatt. En hög skattesats
höjer fördelarna som genereras av skuld och därför betonar Frank och Goyal (2009)
att ju högre skattesats desto mer bör företag enligt tradeoff-teorin tillämpa skuldfinansiering.
Enligt det outsagda antagandet beträffande Trade off-teorin, beror företags kapitalstruktur enbart av hurdant behov av skuldfinansiering det har. Det lämpliga lånebeloppet enligt teorin är den, där för- och nackdelarna är i balans. Lönsamma företag har ett
stort inkomstflöde, således har de mer skuldkapacitet alltså råd att ta på sig skuld. Därmed tar de på sig mer skuld för att dra nytta av skatteskyddet (Ross m.fl. 2002, s. 440).
Skuldsättningen varierar dock från företag till företag. Till exempel de företag som har
materiella tillgångar och mycket beskattningsbar inkomst har en högre skuldsättning.
Medan icke lönsamma företag har en lägre skuldsättning och föredrar därmed kapitalfinansiering.
I enlighet med teorin bör riskabla företag ta på sig mindre lån. Ett företag kan anses
vara riskabelt till exempel då värdet på företagets tillgångar kastar. Ju högre

39
värdefluktuation desto större är risken för konkurs. Myers (1984, s. 581) menar att
företag med synliga tillgångar och som idkar aktiv handel på sekundärmarknaden tar
mindre lån än företag med immateriella tillgångar eller vars tillväxtpotential är god.

Figur 3. Optimal kapitalstruktur enligt Trade off -teorin (Shyam-Sunder & Myers, 1999)

Figur 3 ovan illustrerar att då företag tar mer lån växer skatteskölden i enlighet därmed.
Skatteskölden uppstår från rätten att dra av ränta på lånet i skatteändamål. Ju mer lån
desto högre räntekostnader och desto mer ränta kan dras av från den beskattningsbara
inkomsten. Fördelarna som skatteskölden medför minskar i samband med de kostnader
som är förknippade med de ökade konkurskostnader som medför med lån. Med en
rimlig mängd skuld är sannolikheten för ekonomisk nöd låg och skatteskölden är fördelaktig. Vid någon punkt kommer sannolikheten för ekonomisk oro att öka betydligt,
då nya lån tas. Från figuren kan även avläsas att det finns en optimal punkt som maximerar företagets skattesköld samtidigt som kostnaderna av lånen kan hanteras. Enligt
Myers (1984, s. 578) är denna punkt rörlig för alla företag och alla har olika optimala
nivåer. Därmed bör enligt Myers företag som vill maximera värdet på företaget leta
denna nivå, och därmed avser teorin att det finns för alla företag en optimal kapitalstruktur. Men på grund av att alla företag har olika lånekostnader och skattekostnader
kommer dock kapitalstrukturen att se olika ut för olika företag.

40

4. TIDIGARE STUDIER
Förhållandet mellan investeringar och kassaflödet samt faktorer som påverkar denna
relation har studerats mycket. I detta kapitel presenteras tidigare studier som anses
vara relevanta för denna avhandling med tanke på ämnesvalet och syftet. Vikten kommer att sättas på studien av Pawlina och Renneboog, eftersom deras studie ligger som
grund för denna avhandling. De presenterade studierna kommer i den sammanfattande diskussionen att reflekteras i relation med resultatet från den här avhandlingen.
Kapitlet avslutas med en presentation av hypoteserna som baserar sig på tidigare studier.

Myers och Majluf (1984) har i sin studie undersökt vilken effekt asymmetrisk information har på känsligheten mellan investeringar och kassaflödet. De undersökte ett företag som var tvungen att utföra en nyemission för att samla in kapital för att kunna
möjliggöra en värdefull investering. Enligt Myers och Majluf antas företagsledningen
veta mer om företagets verkliga värde än potentiella externa investerare. I studien utvecklades en jämviktsmodell mellan emission och investeringsbeslut. Modellen påvisar att företag kan vägra att emittera aktier som en form av finansiering, något som
däremot resulterar i att företag överger värdefulla investeringar. Enligt Myers och Majluf visar modellen förklaringar till flera aspekter beträffande företagsfinansieringsbeteendet, inklusive tendensen att förlita sig på intern finansiering och att föredra skuld
i situationer då extern finansiering krävs.
I studien av Hovakimian (2009) består samplet av amerikanska tillverkningsföretag
som analyserades under en begränsad tidsperioden mellan åren 1985 och 2004. Företagen klassades i grupper med hög, låg och negativ investerings kassaflödeskänslighet.
Utifrån resultatet har de företag som klassades som negativa kassaflödeskänsliga de
lägsta kassaflöden men de har samtidigt den högsta tillväxtmöjligheten. Företag som
är okänsliga för kassaflöden har högsta kassaflöden, lägsta tillväxtmöjligheter men
verkar vara minst ekonomiskt begränsade.
Pawlina och Renneboog (2005) har undersökt investeringens kassaflödeskänslighet
hos ett stort urval brittiska börsnoterade bolag. Samplet består av 986 bolag vars data
undersöks för tiden 1992–1998. Resultatet från studien bekräftar tidigare iakttagelser

41
om att investeringar att starkt kassaflödeskänsliga. Pawlina och Renneboog undersöker även ifall kassaflödeskänsligheten beror på agenturproblem som uppstår då företagsledningen med hög diskretion överinvesterar, eller av asymmetrisk information då
företagsledningen underinvesterar. Resultatet bevisar att kassaflödeskänsligheten beror till stor del av agenturproblem för fritt kassaflöde, och därmed antar Pawlina och
Renneboog att kassaflödeskänsligheten kommer att vara starkare i bolag vars insiderägarandel är lägre jämfört med ett bolag vars insiderägarandel är högt. Med en stigande
insiderägarandel förväntas korrelationen minska, eftersom företagsledningen är mer
fokuserade på värdeskapandet. Resultatet påvisar dessa antaganden eftersom Pawlina
och Renneboog finner bevis på att då insiders äger stora aktieblock är kassaflödeskänsligheten mycket längre. För att sammanfatta resultatet påvisar undersökningen
även ett signifikant positivt förhållande mellan investerings kassaflödeskänslighet och
insiderägandet. Pawlina och Renneboog menar att vid måttliga nivåer av insiderägandet ökar kassaflödeskänsligheten medan den minskar vid höga insiderägarnivåer.
Hirvikoski (2012) har i sin studie undersökt ifall företagets ägarstruktur har ett samband med investeringars kassaflödeskänslighet. Samplet består av 86 finländska börsbolag vars data studerats under tidsperioden 2000–2010. Undersökningen finner bevis
på att de börsnoterade bolagen i Finland är kassaflödeskänsliga. Resultatet visar ett
positivt samband mellan investeringar och kassaflöden vilket tyder på att bolagens investeringar är beroende av mängden fria kassaflöden. Hirvikoski hypotiserar att bolagens investeringar är beroende av fria kassaflöden eftersom extern finansiering är dyrt
på grund av informationsasymmetri, vilket kan orsaka ett underinvesteringsproblem.
Från resultatet framgår det att då insiderägandet ökar kommer även bolagens kassaflödeskänslighet att öka och därmed stöder detta resultat studiens hypotes. Hirvikoski
utför även en känslighetsanalys för att undersöka ifall kassaflödeskänsligheten beter
sig på samma sätt även då insiderägandet ökar. Samplet är uppdelat i tre lika stora
kategorier som är kategoriserade enligt hur mycket bolagen ägs av insiders. Kategoriseringen är uppdelad enligt följande; insiderägandet är under 21,15 %, mellan 21,15
% och 41,60 % samt insiderägandet överskrider 41,60 %. Resultatet från regressionsmodellen för känslighetsanalysen stöder de tidigare iakttagelserna i studien att då insiderägandet ökar, ökar också kassaflödeskänsligheten. Trots detta iakttagande är förändringen i kassaflödeskänsligheten inte särskilt stor mellan de olika kategorierna.
Dock finner Hirvikoski bevis på att kassaflödeskänsligheten är högre i de bolag vars

42
insiderägarandel överskrider 41,60 %, jämfört med bolag vars insiderägarandel är under 21,15 %. För att sammanfatta stöder resultatet från Hirvikoskis studie tidigare studier som påvisar att investeringar är beroende av fria kassaflöden.

4.1 Hypoteser
Utgående från de tidigare studierna som presenterats ovan har hypoteserna för denna
undersökning formulerats. Undersökningens hypoteser samt tankesättet bakom dessa
lyder enligt följande.
Företagets ledning kan tendera att överinvestera till följd av stor mängd fria kassaflöden. Denna omständighet som orsakas av agentkostnader beror delvis på ledningens
höga arvoden och beror delvis på de personliga fördelarna. Kassaflöden uppmuntrar
således den ledning som strävar efter att maximera tillväxten att acceptera även sådana
investeringar vars förväntade avkastning inte överensstämmer med investeringens
fastställda värde. Sambandet mellan de fria kassaflödena och agenturproblemet återspeglas som ett positivt förhållande mellan kassaflöde och investeringar, som kan förväntas vara större i företag vars ägande är mer vidsträckt och där ledningens ägarandel
är liten (Pawlina &Renneboog 2005, s. 488–489).
Pawlina och Renneboog (2005, s. 489) menar att då ledningens ägarandel ökar minskar
förmodligen investeringens kassaflödeskänslighet, varefter ledningen tar mer hänsyn
till att maximera aktieägarvärdet. I sådana situationer har ledningen samma intresse
som alla andra aktieägare i företaget och därmed vill ledningen inte slösa bort kassaflöden på olönsamma investeringar. Utifrån dessa antaganden utformas studiens första
hypotes (H1).
Hypotes 1:
Sambandet mellan investeringens kassaflödeskänslighet och insiderägandet är negativt, på grund av bättre bemötta intressen och lägre agentkostnader.
Enligt Myers och Majluf kan brist på fria kassaflöden i sin tur leda till underinvestering
på grund av asymmetrisk information. Detta kan hända ifall företag inte har tillräckligt
medel för att finansiera investeringen och då tillgången för ytterligare finansiering är
dyrt, eftersom tillräcklig information inte finns på finansmarknaden gällande investeringens riktiga nettonuvärde. Även för projekt av hög kvalitet kräver en riskpremie

43
som kan vara orimligt hög, även för de projekt vars nettonuvärde överstiger värdet
som företagets ledning har fastställt för det. Därmed kan företagsledningen vara
tvungen att överge ett investeringsprojekt på grund av informationsasymmetri även
fast nettonuvärde är positivt (Pawlina & Renneboog 2005, s. 490).
Underinvesteringsproblemet antas vara mer betydelsefulla i företag där företagsledningen har en stor ägarandel i företaget. Det positiva sambandet mellan kassaflöde och
investeringar som orsakats av asymmetrisk information minskar då insiderägandet
minskar. (Pawlina &Renneboog 2005, s. 490) Och med det sagt kan studiens andra
hypotes (H2) utformas.
Hypotes 2:
Förhållandet mellan investeringens kassaflödeskänslighet och insiderägandet är positivt på grund av en högre premie för extern kapital som
företagsledningen har internaliserat.

44

5. FORSKNINGSUPPGIFT
I detta kapitel kommer avhandlingens forskningsuppgift att presenteras. Kapitlet börjat med att den valda metoden presenteras samt teori bakom den, varefter undersökningens sampel och datainsamlingen presenteras. Därefter förklaras de ingående variablerna samt regressionsanalysen. Kapitlet avslutas med en analys av studiens reliabilitet och validitet.

5.1 Forskningsmetoder
Inom metodologiska frågeställningar skiljer många författare ofta mellan kvantitativ
och kvalitativ forskning. Layder (1993, s. 110) anser att distinktionens ställning eller
status är tvetydig. Med det menar han att för vissa författare handlar det om en grundläggande skillnad medan andra anser att det inte finns någon användbar åtskillnad eller
att det anses rentutav vara falsk. Bryman (2002, s. 33) använder dock distinktionen
kvantitativt-kvalitativt som en klassificering av metoder eller tillvägagångssätt inom
samhällsvetenskaplig forskning. Kvantitativ respektive kvalitativ forskning antar formen av två specifika forskningsstrategier då man utgår från sambandet mellan teori
och forsknings, kunskapsteoretiska överväganden och ontologiska frågor. Med forskningsstrategi avser Bryman (2002) en allmän inriktning då det kommer till genomförandet av samhällsvetenskaplig forskning.
Kvantitativ forskningsmetod betraktas som en forskningsstrategi som betonar kvantifiering då det kommer till insamling och analys av data. Den kvantitativa forskningen
har ett deduktivt synsätt på förhållandet mellan teori och praktisk forskning. Dessutom
har den kvantitativa metoden enligt Bryman och Bell (2013, s. 49–50) speciellt vid
positivismen infogat den naturvetenskapliga modellens normer och tillvägagångssätt.
Kvalitativ forskning anses vara i motsats till kvantitativ forskning en forskningsstrategi som vid insamling och analys av data lägger tonvikt vid ord istället för kvantifiering. Synsättet är induktivt där vikten läggs på utvecklande av teorier. Inom den kvalitativa metoden tas det ett avstånd från normer och tillvägagångssätt inom den naturvetenskapliga modellen och istället sätts vikten på att förstå hur individen uppfattar
och tolkar de sociala handlingarna (Bryman 2002, s. 35).
Det kan följaktligen noteras att det finns flera skiljaktigheter mellan kvalitativ och
kvantitativ forskning och att dessa står för olika forskningsstrategier vars inriktningar

45
skiljer sig tydligt åt när det kommer till vilken roll teorin spelar, vilken kunskapssyn
de rymmer samt vilka ontologiska ståndpunkter som ingår (Bryman 2002, s. 36). Kvalitativ forskning lägger mer tonvikt på ord medan den kvantitativa forskningen inriktar
sig på siffror, något som kan ses som den mest markanta skillnaden. Enligt Bryman
och Bell (2002, s. 149) ses den kvalitativa metoden ut ett kunskapsteoretiskt perspektiv
medan den kvantitativa forskningen är mera tolkningsinriktad.

5.2 Kvantitativ metod
Som nämnts tidigare är kvantitativ forskning en forskningsstrategi som innefattar insamling av numeriska data som innehar en deduktiv syn på förhållanden mellan teori
och forskning, som föredrar en naturvetenskaplig strategi framförallt positivismen.
Dessutom innehar den kvantitativa forskningen en objektiv uppfattning om den sociala
verkligheten. Bryman och Bell (2002) betonar att det är viktigt att notera att kvantitativ
forskning betyder mer än enbart kvantifiering av aspekter av det sociala livet, eftersom
kvantitativ forskning har ett tydligt kunskapsteoretiskt och ontologiskt läge som skiljer
sig från den kvalitativa forskningen.
Enligt Bryman (2004) är en idealisk forskningsprocess inom den kvantitativa forskningen indelad i elva steg. Faktumet att det första steget i forskningsprocessen inleds
med teorin betyder att ett allmänt deduktivt synsätt på förhållandet mellan teori och
forskning tas. Från teorin härleds sedan en hypotes som ska testas. Nästa steg i forskningsprocessen innefattar valet av forskningsdesign som har en delaktighet i en rad
olika frågor, såsom resultatens yttre giltighet och forskarens förmåga att tillskriva kausalitet till sina resultat. Därefter ska konceptet utformas angående vilka mått som forskaren är intresserad av. Denna process kallas ofta för operationalisering och betyder
att forskaren tar fram mått på begrepp som ska undersökas och mätas, genom att bryta
ner abstrakta sociologiska begrepp i mer specifika mått som är lättare att förstå för
respondenterna (Bryman 2004, s. 63–64).
Följande steg i forskningsprocessen är att välja det ämne som forskaren vill forska i.
Då ämnet har valt ska datainsamlingen påbörjas. I enlighet med Bryman (2004) är
följande steg i forskningsprocessen att bearbeta det data som samlats in. Detta innebär
att den information som har samlats in omvandlas till ”data” för att det sedan ska kunna
kvantifieras och analyseras. Därefter ska det data som bearbetats analyseras och då kan
forskaren exempelvis använda ett antal statistiska tekniker för att leta efter signifikanta

46
korrelationer mellan variabler för att därmed se om en variabel har en signifikant effekt
på en annan variabel. Bryman påpekar att för att kvantitativ forskning ska kunna tas
på allvar måste analysen inkludera ett antal accepterade statistiska tekniker. Med dataanalysen som grund bör forskaren sedan tolka resultatet av analysen samt dra egna
slutsatser. I detta skede kommer det även framgå ifall hypoteserna stöds av resultatet
samt vilka konsekvenser resultatet har för de teoretiska idéerna som låg till grund för
forskningen. Slutligen, det sista steget i forskningsprocessen är att resultatet bör skrivas ner och att det framgår att data är giltigt, tillförlitligt och representativt för forskningsändamålet. Resultatet är även viktigt i samband med redan existerande forskning
(Bryman 2004, s. 63–65).
Metoden som valts i denna avhandling är en kvantitativ forskningsmetod. Kvantitativ
metod karakteriseras av numeriska data och av det breda samplet i studien. En stor
datainsamling kännetecknar ofta en kvantitativ forskningsmetod samt de klara riktlinjer för insamlingen. Ett av stegen i den kvantitativa forskningsprocessen är att undersöka sambandet mellan flera variabler, något som denna undersöknings kommer att
utgöras av. Metoden i avhandlingens empiriska del kommer vara samma som använts
i tidigare forsknings av både Pawlina och Renneboog (2005) samt Hirvikoski (2012).
Genom en regressionsanalys kommer variablerna som representerar sambandet mellan
investeringar och företagets fria kassaflöden att förklaras samt sambandet mellan insider ägande och kassaflödeskänslighet.

5.3 Data och datainsamling
Datamaterialet som används i denna studie har samlats in på flera sätt. Den primära
källan är databasen Voitto+ samt bolagens faktiska bokslut. De utvalda variablerna
kräver dock information som är lättare tillgängliga på Kauppalehtis hemsida och därmed har denna sida använts som en sekundär källa vid insamling av data. Företag som
valts ut i denna studie är finska bolag noterade på Helsingforsbörsen, vars bokslutsinformation har studerats under en femårsperiod som omfattas av en tidsperiod som varierar mellan 31.12.2015 och 31.12.2019. Som dag har valts 31.12 helt enkelt på grund
av att metoden kräver bokslutsinformation. Tidsperioden har valts för att undersökningen ska kunna basera sig på möjligast aktuella data och för att kunna analysera
effekterna på längre sikt. Dessutom har tidsperioden valts för att informationen ska

47
vara tillgänglig i elektroniskt format, desto längre bak i tiden man går ju svårare blir
de att få tag i rätt typ av information och dessutom från en pålitlig källa.
För att syftet med avhandlingen ska uppnås har jag varit tvungen att göra små avgränsningar i datamaterialet. Största delen av avgränsningarna har även Pawlina och Renneboog (2005) gjort och eftersom deras studie ligger som grund för denna studie, är
det en självklarhet att dessa tillämpas även i denna studie, och därmed fås ett stöd för
detta beslut. Datamaterialet innehåller följande avgränsningar.
•

Banker, försäkringsbolag och andra finansiella institut har uteslutits från
samplet, eftersom det uppstår skiljaktigheter i deras investeringar samt bokslutsuppgifter jämfört med bolag inom andra verksamhetsområden.

•

Samplet utesluter bolag som saknar information om t.ex. investeringar eller
andelen av insiderägandet, något som kan vara väsentligt med tanke på estimatet.

•

Respektive bolag i samplet bör ha varit noterat på Helsingforsbörsen under hela
tidsperioden.

•

Extremvärden för variabeln INVit/KOit-1 har uteslutits genom att inkludera enbart bolag vars nyckeltal är under 2.

•

För variabeln CFit/Koit-1 har bolag inkluderats vars nyckeltal ligger mellan -5
och 10.

Insamlingen av data inleds med att göra de ovannämnda avgränsningar i Voitto+ och
därefter få en lista över de bolag som fortfarande är aktiva. Data för åren 2015–2019
har sedan plockats ut för dessa bolag. Vid datainsamlingen har även icke-användbara
räkenskapsår uteslutits.
Orsaker varför ett räkenskapsår inte har accepterats som data är följande:
•

Bokslutsuppgifter är redovisat i svenska kronor

•

Nödvändigt data finns inte tillgängligt

•

Resultatet för räkenskapsåret är negativt

•

Bolaget har inte idkat verksamhet under alla de räkenskapsår som undersökts,
dvs. 2015–2019.

Efter att all data som är behövlig för studien har matats in i Excel görs en sista kontroll,
för att säkerställa att inga felaktigheter finns och för att utesluta oanvändbara data.

48
Därefter överförs data till statistikprogrammet Gretl, som tillämpas för att göra regressionsanalyser med hjälp av den data som redan bearbetats.
Efter att alla ovannämnda avgränsningar har beaktats består samplet av 48 noterade
finska bolag och den totala mängden observationer är sammanlagt 206. Figur 4 presenterar hur branschfördelningen för bolagen ser ut. Fördelningen har gjorts enligt statistikcentralens klassificering.

Figur 4. Näringsgrensindelning

Totalt omfattar studien bolag som idkar handel inom åtta olika näringsgrenar. Från
figur 4 kan avläsas att det totala samplet består av en stor mängd tillverkningsbolag,
med totalt 20 bolag från hela urvalet. Bolag som har verksamhet inom juridik, ekonomi
etc. samt bolag med verksamhet inom information och kommunikation har totalt ett
urval på nio bolag var. Bolag vars näringsgren klassas som handel består av fem bolag
medan två bolag klassas inom transport och magasinering. Urvalet består även av bolag med verksamhet inom vård och omsorg, vattenförsörjning samt fastighetsverksamhet.
Samplet med totalt 48 bolag klassificeras i olika grupper enligt dess marknadsvärde
och det totala urvalet innehåller bolag från alla tre grupper. Bolagsfördelningen sker
enligt följande: stora bolag (Large Cap), medelstora bolag (Mid Cap) och små bolag
(Small Cap). De stora bolagen har ett marknadsvärde över en miljard euro medan medelstora bolag har ett marknadsvärde som är över 150 miljoner ända upp till 1 miljard
euro. Bolag med ett marknadsvärde under 150 miljoner klassificeras som små bolag.

49
Figur 5 presenterar hur bolagsklassificeringen skett för samplet i denna avhandling.
Fördelningen mellan stora bolag (Large Cap) och mellan stora bolag (Mid Cap) är rätt
så lika, med sina 46 % respektive 40 % av det totala urvalet. Av totala antalet bolag är
14 % små bolag (Small Cap).

Figur 5. Bolagsklassificering

5.4 Variabler
Variablerna som kommer att användas i undersökningens regressionsanalys presenteras i figuren nedan. Dessa variabler har valts ut från tidigare forskning. För enkelhetens
skull har variablerna förkortats och även dessa är i enlighet med tidigare forskning.
Största delen av variablerna är direkt tillgängliga och har därmed hämtats ur bolagens
bokslut. Marknadsvärdet har däremot hämtats från webbplatsen Kauppalehti.

Figur 6. Avhandlingens variabler

50
Härnäst kommer en kort beteckning över de valda variablerna att presenteras för att
kunna förstå härkomsten av värden för variablerna. En beskrivning över vilka värden
som använts från bolagens bokslut för att beräkna variabelns faktiska värde kommer
dessutom att presenteras. Variabelns faktiska värde är de värden som används för att
få ekvationen för regressionsmodellerna i denna avhandling. Från figur 7 går det att
avläsa det beräkningssätt som tillämpats för att beräkna ut variabelns faktiska värde.

Beroende variabel

Beräkningssätt

Oberoende variabel
/

Kontroll variabel
/
Figur 7. Beräkningssätt för variablerna

Beskrivning samt härkomsten av variablerna i studien ser ut på följande sätt:
Investeringar som gjorts det gångna året (INV)
Denna beroende variabel anger mängden investeringar som bolaget gjort i anläggningstillgångar (förändring i nettotillgångar plus avskrivningar) under det gångna året.
Variabeln INVit/KOit-1 som förekommer i båda regressionsmodellerna anger förhållandet mellan investeringar och uppskjutna anläggningstillgångar.
Marknadsvärde (MV)
Bolagets marknadsvärde är ett värde som inte förekommer i bolagets bokslut och därmed har värdet hämtats från webbplatsen Kauppalehti. Marknadsvärdet beskriver värdet på det börsnoterade företagets hela aktiekapital på aktiemarknaden. Variabeln
MVit/BVit står för market-to-book värdeförhållandet, som beskriver förhållandet mellan bolagets marknadsvärde och det bokförda värdet på det egna kapitalet. Marknadsvärdet uppskattas som totala tillgångar minus det bokförda värdet på eget kapital plus
börsvärdet.

51
Bokföringsvärde för eget kapital (BV)
Värdet på det bokförda värdet för eget kapital fås direkt från bolagets bokslutsuppgifter. Det bokförda värdet erhålls genom att dra av företagets alla skulder från de tillgångar som bolaget innehar.
Kassaflöden från den operativa verksamheten (CF)
Det operativa kassaflödet beskriver i vilken utsträckning bolagets egentliga verksamhet har genererat pengar till bolagets kassa, eller i vissa fall bränt pengar under en viss
tidsperiod. Det operativa kassaflödet indikerar med andra ord hur lönsam bolagets
verksamhet är. Variabeln CFit/KOit-1 anger förhållandet mellan det operativa kassaflödet och fördröjda anläggningstillgångarna.
Antalet anläggningstillgångar (KO)
Variabeln KOit-1 betecknar de nettoanläggningstillgångar som bolaget innehar i början
av året, dvs. fördröjda anläggningstillgångarna. Denna variabel fungerar vid regressionsmodellerna som ett värdeförhållande för både beroende samt oberoende variabeln.
Insiderägandet i procent % (INST)
Denna variabel anger hur stor del av bolaget som ägs av insiders dvs. personer i bolaget
som har tillgång till mera information än vad allmänheten har. I ett bolag räknas bland
annat personer inom bolagets styrelse, bolagets vd och ersättare samt stora aktieägare
som insider. Den procentuella andelen hade vissa bolag angett i bokslutet men då inget
var nämnt har värdet räknats ut för hand. Värdet fås genom att dividera det antal aktier
som ägs av personer med ett inflytande i bolaget med bolagets totala antal aktier.
Med hjälp av variablerna som presenterats ovan fås ekvationen för regressionsmodellen som används i denna avhandling och som ser ut på följande sätt:

)
Formel 12. Formel för regressionsmodell 1

52
Då kassaflödeskänsligheten (b1) är positiv kan orsaken vara ett överinvesteringsproblem som är en följd av agentproblem för det fria kassaflödet. Asymmetriskinformation kan också vara orsaken men då är det frågan om ett underinvesteringsproblem. Då
den huvudsakliga orsaken är ett agenturproblem kan det förväntas att kassaflödeskänsligheten är högre i företag med ett lågt insiderägande. Då andelen av insiderägandet
växer kan kassaflödeskänsligheten förväntas minskas, eftersom företagsledningens intresse sammanfaller med de övriga aktieägares intressen. Företagsledningens mål är
därmed att skapa bolagets värde. Då resultatet är den motsatta kan det bero på asymmetriskinformation och således ökar kassaflödeskänsligheten då antalet insiderägare
också ökar (Hirvikoski 2012, s. 49).
För att undersöka ifall kassaflödeskänsligheten beror på agenturproblem eller asymmetriskinformation kommer följande regressionsmodell att tillämpas.

*

INST_D =

Dummyvariabel för insiderägandet som ger värdet 1 då värdet för
insiderägandet överskrider medianen

C1 =

Anger kassaflödeskänslighet i situationer då insiderägandet
underskrider medianen

C2 =

Anger hur mycket INSDT_D avviker från standardtermen Co

C3 =

Anger förändingen då insiderägandet överskrider medianen

Formel 13. Formel för regressionsmodell 2

Då faktorn C3 är negativ beror kassaflödeskänsligheten av agenturproblem medan ett
positivt värde betyder att kassaflödeskändligheten orsakas av informationsasymmetri
(Pawlina & Renneboog 2005).

5.5 Reliabilitet och validitet
Validitet och reliabilitet är enligt Bryman och Bell (2005, s. 93–94) de viktigaste kvalitetskriterierna för forskning inom företagsekonomi. Dessa begrepp används för att
beskriva hur väl datainsamlingen samt själva testet har fungerat, och en hög validitet
och reliabilitet bör alltid strävas efter. Kvalitetskriterierna hör ihop och tillsammans
fås studiens pålitlighet.

53
Reliabiliteten dvs. tillförlitligheten för en studie behandlar frågor som berör måttens
och mätningarnas pålitlighet och följdriktighet. För att ett resultat ska kunna betraktas
som reliabla, bör resultatet kunna upprepas dvs. ifall undersökningen görs om igen, får
resultatet inte skilja sig åt i någon större utsträckning (Bryman och Bell 2005, s. 93–
94).
Data som använts i studien är insamlat från databasen Voitto+ , bolagens egna hemsidor samt från Kauppalehti. Alla dessa tre källor kan anses vara mycket pålitliga informationskällor. Vid insamlingsprocessen har största delen av data hanterats manuellt
och hur noggrann man än försökt vara, är det ändå möjligt att mänskliga misstag har
skett. Dock har både den data som matats in samt beräkningar som gjorts, kontrollerats
flera gånger för att se till att de är så felfria som möjligt. På grund av att flera avgränsningar för data har gjorts, är samplet och antal observationer rätt så lågt och därmed
kan resultatet i studien anses vara mindre pålitlig jämfört med tidigare studier.
Då reliabiliteten mäter studiens tillförlitlighet handlar validitet däremot om den valda
forskningsmetoden verkligen mäter syftet med undersökning och det som ska undersökas. Med andra ord handlar validitet om ifall rätt metod använts för rätt ändamål och
tillfälle.
Syftet med studien var att undersöka i vilken utsträckning investeringar är relaterade
till företagets fria kassaflöden samt förhållandet mellan insider ägande och kassaflödeskänslighet. Tidigare studier ligger som bas för själva regressionsmodellen men trots
det finner jag bevis på att resultatet i denna studie avviker avsevärt från resultatet från
tidigare studier.
Jämfört med tidigare studier har flera avgränsningar för data gjorts för att minimera på
extremvärden. Detta ledde till att antal observationer för studien blev låg, vilket kan
förklara orsaken till att resultatet från denna studie avviker från tidigare studier av
Pawlina och Renneboog (2005) och Hirvikoski (2012).

54

6. RESULTAT
I detta kapitel kommer det erhållna resultatet från avhandlingens empiriska del att
presenteras. Resultatredogörelsen kommer att ske i form av tabeller som analyseras
och tolkas. Den deskriptiva statistiken kommer att presenteras först och därpå korrelationsanalysen där korrelationen mellan centrala variabler diskuteras. Därnäst presenteras regressionsresultatet samt en kort tolkning ges. Kapitlet avslutas med en analys över resultatet varefter en kritisk syn på resultatet ges.

6.1 Deskriptiv statistik
Deskriptiv statistik ger ett sammanfattande perspektiv över datamaterialet i studien
och hur värdefördelningen ser ut för vardera variabel. Deskriptiv statistik bidrar till att
förenkla en stor mängd data på ett förståeligt sätt. I tabell 2 presenteras fem värden för
varje variabel: medelvärdet, det minsta värdet, maxvärdet och median samt standardavvikelsen. Samplet i denna studie består av 48 finska noterade bolag vars bokslutsinformation studerats under åren 2015–2019. Den totala mängden observationer är 206
(N).
Tabell 3. Deskriptiv statistik
INVt (1000)
KO t-1 (1000)
INV t /KO t-1
CF t /KO t-1
MV t /BV t

N
206
206
206
206
206

Mean
147 651
293 021
0,565
1,022
3,016

Minimum
210
229
0,002
0,063
0,001

Maximum
1 815 000
2 015 000
2,311
9,875
17,954

Median
43 350
89 950
0,453
0,555
2,480

Std. Deviation
242 539
439 537
0,419
1,472
2,459

INST

206

11,045

0,000

78,860

0,500

17,610

Som framgår av tabellen är variationen mycket stor på fördelningen av hur mycket
bolagen investerar (INVt). Det minsta värdet för investeringar är 0,210 miljoner medan
det bolag som investerat mest har investerat för hela 1,815 miljoner under ett räkenskapsår, och då medelvärdet dessutom betraktas tyder det på att bolagen allmänt investerar väldigt mycket. Även variabeln KOt-1, som anger antalet fördröjda anläggningstillgångar, har en stor variation mellan det minsta värdet och maxvärdet. INVt/KOit-1
anger förhållandet mellan investeringar och de fördröjda anläggningstillgångarna, det
minsta värdet är 0,002 och maxvärdet är 2,311. Däremot är medelvärdet för variabeln

55
0,565 och standardavvikelsen 0,419, vilket betyder att värdena avviker inte mycket
från medelvärdet. Det förekommer avvikelser mellan värdet för variabeln CFt/Kot1,som

anger förhållandet mellan kassaflödet och de fördröjda anläggningstillgångarna.

Skillnaden är stor mellan det minsta värdet och maxvärdet men trots detta avviker medelvärdet inte mycket från standardavvikelsen. Variabeln MVt/BVt anger förhållandet
mellan bolagets marknadsvärde och det bokförda egna kapitalet. Observationerna för
variabeln INST som står för antalet insiderägande i bolaget, samlar sig runt om medelvärdet som är 11,0 % och standardavvikelsen står på 17,6 %. Maxvärdet för insiderägandet är 78,8 % och minsta värdet 0 %.

6.2 Normalfördelning
För att bilda sig en uppfattning om variablernas normalfördelning inom statistiska analyser kan måtten Skewness (snedhetsmått) och Kurtosis (toppighetsmått) tillämpas.
Samplet förväntas vara normalfördelat och med hjälp av en klockformad kurva kan
detta beskrivas, där samplets majoritet befinner sig i mitten av kurvan och samplets
minoritet mot extremvärden. Skewness beskriver huruvida fördelningen lutar sig mot
höger eller vänster i förhållande med observationernas mittpunkt. Om variabeln är normalt fördelat har det ett snedhetsmått på noll. Kurtosis anger däremot hur mycket av
samplets topp som avviker från normalfördelningen. Fördelningen är platt och utdragen då värdet är negativt medan ett positivt värde betyder att fördelningen är toppig.
Ett kurtosisvärde nära noll innebär att observationerna är normalfördelade (Djurfeldt,
Larsson & Stjärnhagen 2010, s. 55–56).
Tabell 4. Skewness-Kurtosis
INVt (1000)
KO t-1 (1000)
INV t /KO t-1
CF t /KO t-1
MV t /BV t
INST

N
206
206
206
206
206
206

Skewness
3,215
2,070
3,163
3,000
2,856
1,737

Std.Error
0,029
0,029
0,029
0,029
0,029
0,029

Kurtosis
14,325
3,465
11,032
9,641
11,969
2,056

Std.Error
0,114
0,114
0,114
0,114
0,114
0,114

För att testa ifall samplet i undersökningen är normalfördelat har jag analyserat skewness och kurtosis för alla sex variabler. Resultatet från analysen presenteras i tabell 3
och nedan presenteras även histogram för variablerna MV/BV och INST, CF/KO för

56
att bättre få en förståelse om hur normalfördelningen av data ser ut för dessa variabler.
Även fast jag uteslutet extremvärden från samplet visar resultatet på att undersökningens data inte är normalfördelat. Detta kunde ha undvikits ifall bättre avgränsningar för
data skulle ha gjorts. Vid hantering av finansiella data är det dock rätt så vanligt att
data inte är normalfördelat.

Mean = 2,480
Std.Dev = 2,459
N = 206

Figur 8. Normalfördelning MV/BV

Variabeln MV/BV som anger förhållandet mellan bolagets marknadsvärde och det
bokförda egna kapitalet har ett kurtosisvärde på 11,969, vilket betyder att observationerna är leptokurtosiskt fördelade. En leptokurtosis fördelning kännetecknas av en hög,
smal topp, då största delen av observationerna ligger runt medelvärdet. Skevhetsmåttet
för variabeln är 2,856 vilket betyder att det är en positiv skevhet. Som det går att avläsa
från histogrammet ovan, figur 8 finns största delen av data på den vänstra sidan av
histogrammen och fördelningen skevar åt höger. Det kan även konstateras att största
delen av observationerna ligger mellan 0–5, och med tanke på att medelvärdet är 2,480
blir även standardavvikelsen låg. Dessutom ser man att längst till höger av histogrammet finns det några extremvärden som förövrigt överstiger kurvan som beskriver den
teoretiska normalfördelningskurvan.

57
I histogrammet, figur 9 nedan ser man tydligt att värdet för insiderägandet varierar allt
mellan 0 och 78,8 %. Medelvärdet för variabeln är 11,0 % och standardavvikelsen
ligger på 17,6 %. Observationerna är brett utspridda mellan det minsta värdet och maxvärdet men det går ändå tydligt att koncentrera att över hälften av samplet har en insiderägarprocent som mellan 0–1,7 %. Variabeln INST har ett skevhetsmått på 1,737
och ett kurtosismått på 2,056 men på grund av att kurtosismåttet är rätt så lågt kännetecknas kurvan inte denna gång av en hög smal topp utan fördelningen är svagt spetsig.
På grund av det positiva skevhetsmåttet ligger mittpunkten av fördelningen till vänster
och fördelningen skevar åt höger.

Mean = 11,045
Std.Dev = 17,610
N = 206

Figur 9. Normalfördelning Insiderägande

Variabeln CF/KO som anger förhållandet mellan kassaflödet och de fördröjda anläggningstillgångarna har ett kurtosisvärde på 9,641 vilket betyder att observationerna har
en leptokurtosis fördelning. Från histogrammet, figur 10 nedan kan man se att största
delen av observationerna är fördelade på vänster sida av histogrammet. Medelvärdet
är 1,022 och standardavvikelsen 1,472 och därmed går det tydligt att se från histogrammet att största delen av observationerna är fördelade runt medelvärdet. Även
några få extremvärden kan ses längst ner till höger i histogrammet.

58

Mean = 1,022
Std.Dev = 1,472
N = 206

Figur 10. Normalfördelning CF/KO

6.3 Korrelationsanalys
Jag har även utfört en korrelationsanalys för att se ifall det finns en korrelation mellan
de olika variablerna. Detta görs för att kontrollera att ingen multikollinearitet mellan
variablerna finns, vilket betyder att två eller flera variabler är högt korrelerade. Värdet
för korrelationskoefficienten ligger mellan 1 och -1, där 0 tyder på inget samband, 1
tyder på ett maximalt positivt samband och däremot anger -1 det maximala negativa
sambandet mellan variablerna. Detta kan summeras att ju närmare värdet är 1 eller -1
desto högre korrelation och desto närmare 0 desto lägre korrelation. I Tabell 5 presenteras korrelationerna för de olika variablerna samt signifikansen.
Signifikansen står för sannolikheten för att få en så pass hög (eller högre) korrelation,
givet att nollhypotesen stämmer. Då detta värde är större än undersökningens signifikansnivå som i detta fall är 0,05 går det att anta att det inte finns något linjärt samband
mellan variablerna på 95 %- nivån. Med andra ord går det att påstå att det finns en
korrelation mellan variablerna med en säkerhet på 95 % (Sorjonen, s.8).

59
Tabell 5. Korrelationsanalys
INVt
INVt

KO t-1

INV t /KO t-1

CF t /KO t-1

MV t /BV t

INST

1,000

Signifikans
1,000

KO t-1

0,490

Signifikans

0.000

INV t /KO t-1

0,400

-0,098

Signifikans

.000

0,159

CF t /KO t-1

-0,228

-0,138

1,000
-0,257

1,000

Signifikans

0,001

0,049

0,001

MV t /BV t

-0,176

-0,050

-0,236

0,599

Signifikans

0,011

0,472

0,000

.000

INST

-0,268

-0,136

-0,227

0,274

0,211

Signifikans

0,001

0,052

0,000

.001

0,002

1,000
1,000

Från tabell 5 ovan kan det avläsas att den beroende variabeln INV/KO är negativt korrelerad med båda oberoende variablerna. Att de oberoende variablerna korrelerar är
inte något ovanligt. Inget definitivt värde finns för hur mycket korrelation som anses
acceptabelt, men då värdet överskrider 0,8 kan det bli problematiskt (Sundell 2010) .
Något som är värt att notera i vårt resultat är att det finns en korrelation på 59,9 %
mellan variabeln MV/BV som anger förhållandet mellan bolagets marknadsvärde och
det bokförda egna kapitalet, och variabeln CF/KO som anger förhållandet mellan
kassaflödet och de fördröjda anläggningstill-gångarna. Dessutom finns det en signifikant korrelation mellan INV/KO och kontrollvariabeln MV/BV. Även sambandet mellan CF/KO och antalet insiderägare (INST) är rätt så betydande med en korrelation på
27,4 %, det finns dock ingen signifikant korrelation mellan dessa två variabler. Korrelationerna för resterande variabler kan avläsas från tabellen ovan.

6.4 Regressionsanalys
Syftet med avhandlingen är att undersöka i vilken utsträckning investeringar är relaterade till företagets fria kassaflöden samt förhållandet mellan insider ägande och kassaflödeskänslighet. Dessa förhållanden undersöks med hjälp av regressionsanalys och
resultaten från den multivariata regressionsanalysen kommer att presenteras nedan.
Alla analyser har gjorts i statistikprogrammet Gretl.

60
Till först har jag undersökt i vilken utsträckning investeringar är relaterade till företagets fria kassaflöden. Regressionsmodellens förklaringsgrad kommer att presenteras
till först, se tabell 6.
Tabell 6. Förklaringsgrad på beroende variabel

R

R Square

Adjusted R Square

0,276

0,076

0,067

Std.Error of the
Estimate
0,08305

Förklaringsgraden, R Square beskriver proportionen av den totala variationen i den
beroende variabeln (INV/KO) dvs. förhållandet mellan investeringar och de fördröjda
anläggningstillgångarna. Detta kan förklaras av variationen i den oberoende variabeln
(CF/KO) dvs. förhållandet mellan kassaflödet och de fördröjda anläggningstillgångarna. Från tabell 6 kan det avläsas att resultatet visar att 7,6 % av variationen i den
beroende variabeln kan förklaras av den oberoende variabeln kontrollerat av variabeln
MV/BV. Då förklaringsgraden har ett lågt värde kan det betyda att den slumpmässiga
variationen har en stor inverkan eller att sambandet mellan beroende och oberoende
variabeln är icke-lineärt. Måttet Adjusted R Square tar i beaktande antalet oberoende
variabler och dess effekt på regressionsmodellen och justerar måttet något. Värdet för
det justerade måttet ligger på 6,7 %.
Tabell 7. ANOVA-test

ANOVA

Sum of squares

df

Mean squares

F

Sig.

Regression
Residual

2,763
33,3161

2
203

1,38183
0,164119

8,4197

<0,001

Total

36,0798

205

0,175999

I tabell 7 presenteras resultatet från variansanalysen ANOVA, som används för att
jämföra medelvärden för de olika variablerna. Hypotesen att alla medelvärden är lika
testas och ifall resultatet är signifikant på 95 % kan nollhypotesen förkastas. Detta
betyder att man kan vara säker på att åtminstone ett av medelvärden skiljer sig åt från
de andra medelvärden, något som inte beror på slumpen (Sundell 2010).

61
Signifikantsvärdet för variansanalysen är <0,000 och därmed kan vi konstatera att resultatet är signifikant med 95 % säkerhet och att åtminstone två av medelvärdena skiljer sig åt på ett sätt som inte beror på slumpen. F-värdet i tabellen beskriver hur mycket
variation som finns mellan variablerna med variationen inom variablerna. F-värdet blir
större desto större variationen mellan grupperna är, och desto mindre variationen inom
grupperna är (Sundell 2010). Från tabellen går det att avläsa att F-värdet är 8,419.

Tabell 8. Resultat från regressionsanalys

coefficient

std.error

Sig.

constant
CF t /KO t-1
MV t /BV t

0,683
-0,052
-0,022

0,048
0,024
0,014

<0,001
0,032
0,133

Adjusted R-squared
F

0,067
8,419

N

206

Jag ville undersöka i vilken utsträckning investeringar är relaterade till företagets fria
kassaflöden. Från tabell 8 kan man konstatera att det finns ett negativt samband mellan
bolagens investeringar och kassaflöden. Den oberoende variabelns koefficient som
kan avläsas från tabellen är -0,052, vilket visar vilken effekt en förändring på den oberoende variabeln påverkar den beroende variabeln. Koefficienten visar att om bolagets
kassaflöde skulle öka, då skulle den beroende variabeln, enligt regressionsanalysen
minska med 5,2 %. Härmed är bolagens investeringar inte beroende av mängden fria
kassaflöden. Då signifikansnivån är 0,032 kan vi med 95 % säkerhet säkra oss på att
koefficienten är signifikant, dvs. tillförlitlig. Pawlina och Renneboog (2005) och Hirvikoski (2012) finner dock bevis i deras studie på att det finns ett samband mellan
bolagens investeringar samt de fria kassaflöden, något som denna studie inte kan bevisa.
Härnäst kommer resultatet från regressionsanalysen som utfört för att undersöka förhållandet mellan insider ägande och kassaflödeskänslighet att presenteras. Med
regressionsmodellen ville jag komma fram till ifall det är agenturproblem eller asymmetrisk information som orsakar kassaflödeskänsligheten. Resultatet presenterar i tabellerna 9–11 nedan.

62

Tabell 9. Förklaringsgrad på beroende variabel

R

R Square

0,321

0,103

Adjusted R
Square
0,089

Std.Error of the
Estimate
1,547

Tabell 9 presenterar regressionsmodellens förklaringsgrad och som det går att se är
undersökningens R2 0,103, detta betyder att den beroende variabeln kan med en sannolikhet på 10,3 % förklaras av de oberoende variablerna. Det finns en risk att värdet
blir högre än vad det i själva verket är pga. att antalet oberoende variabler är fler och
dessutom har jag använt en dummy variabel, därför jämför man värdet med Adjusted
R Square som ska helst ha samma värde eller ett värde nära R2. Värdet för Adjusted R
Square är lågt, närmare bestämt 0,089 och därmed kan förändringen i den beroende
variabeln förklaras med 8,9 % av de oberoende variablerna.
För att jämföra medelvärden för variablerna har jag även för denna regressionsmodell
utfört ett ANOVA-test. Detta för att undersöka ifall de oberoende variablerna och
dummy variabeln har någon påverkan på den beroende variabeln. F- värdet är mycket
lågt, närmare bestämt 7,74 och därmed kan det konstateras att det inte råder någon stor
variation mellan variablerna. och desto mindre variation inom variablerna. Signifikansvärdet är under 0,05 vilket betyder att nollhypotesen kan slopas och att det är med
95 % säkerhet att analysen är statistiskt signifikant. Därmed skiljer åtminstone ett av
medelvärden åt de andra medelvärden, något som inte beror på slumpen.

Tabell 10. ANOVA-test

ANOVA

Regression
Residual
Total

Sum of squares

df

Mean squares

3,72356
32,3562
36,0798

3
202
205

1,24119
0,160179
0,175999

F

Sig.

7,74873 <0,001

63
Resultatet i tabell 11 visar vilken effekt de oberoende variablerna har på den beroende
variabeln. Från tabellen kan det avläsas att resultatet är statistiskt signifikant på en 95
% nivå, eftersom sig-värdet för alla variabler är under 0,05. Koefficienten för variabeln
CFt/KOt-1 är -0,203, vilket betyder att för varje ökad enhet kommer den beroende variabeln att minska med 20,3 %. Även dummy variabeln har ett negativt samband med
den beroende variabeln. Däremot har variabeln INST_Dit*CFt/KOit-1 ett positivt samband med beroende variabeln CFt/KOt-1. För varje enhet som den oberoende variabeln
stiger kommer den beroende variabeln att öka med 15,5 %.
Från tabell 11 kan vi alltså konstatera att då andelen insiderägare ökar kommer investeringarnas kassaflödeskänslighet att minska. Värdet för variabeln CFt/KOt-1 som beskriver kassaflödeskänsligheten stiger till värdet -0,048 (-0,203 + 0,155) då andelen
insiderägare tas i beaktande. Därmed kan det konstateras att företagets investeringar
inte är beroende av fria kassaflöden. Resultatet stöder därmed hypotes 1 som menar
att ökat antal insiderägare medför en negativ effekt mellan investeringar och dess
kassaflöde.

Tabell 11. Resultat från regressionsanalys

constant
CF t /KO t-1
INST_D it
INST_D it *CF t /KO it-1
Adjusted R-squared
F
N

coefficient

std.error

Sig.

0,764
-0,203
-0,209

0,055
0,680
0,741

<0,001
0,003
0,005

0,155
0.089
7,749
206

0,071

0,032

En positiv kassaflödeskänslighet kan bero på ett överinvesteringsprobelm som är relaterad till agentkostnader av de fria kassaflöden, men det kan även vara orsaken av ett
underinvesteringsproblem som en konsekvens av asymmetrisk information. Då agenturproblemet är den främsta orsaken, förväntas kassaflödeskänsligheten vara högre då
antalet insiderägare är lägre. Ifall insiderägandet ökar kan vi förvänta oss att korrelationen minskar eftersom ledningen kommer att vara mer fokuserad på värdeskapande.
Enligt Pawlina och Renneboog (2005) orsakas kassaflödeskänsligheten av informationsasymmetri då dummy variabeln är positivt, något som är fallet i denna studie.

64

6.5 Analys av resultatet
Som konstaterats tidigare i avhandlingen i kapitlet om teorin om kapitalstruktur finns
det på en perfekt kapitalmarknad ingen skillnad mellan interna och externa finansieringskostnader, vilket innebär att det inte finns något samband mellan investering och
finansiering. Detta är ett av de grundläggande antaganden i Modigliani och Millers
(1958) teori om kapitalstruktur. Investeringsnivån antas enligt teorin vara oberoende
av kapitalstrukturen men andra empiriska studier visar bevis på att ekonomiska förändringar orakade av informationsasymmetri, agenturproblem och andra brister på
marknaden kan ha en påverkan på investeringar. Därmed har påståenden enligt Modigliani och Miller (1958) ifrågasatts med hjälp av argument som visar förekomsten
av asymmetrisk information och agentkostnader. Teoretiska studier ger alternativa förklaringar till hur känsliga företagsinvesteringar är för kassaflöden. Även om detta förhållande inte existerar på Modigliani och Millers (1958) perfekta kapitalmarknad, opererar företag i praktiken på ofullkomliga eller bristfälliga kapitalmarknader där kostnaden för externt kapital överstiger kostnaden för det interna. Myers och Majluf (1984)
utvecklade pecking order-teorin som baserar sig på att denna kil mellan kostnaderna
för interna och externa medel beror på asymmetriska informationsproblem på kapitalmarknader som uppstår till följd av att ledningen står på information som utomstående
investerare och intressenter inte innehar. Därmed värdesätter marknaden inte företagets investeringar på samma sätt som företaget gör och från en extern investerares
perspektiv innebär kapitalinvesteringar en större risk och större informationsasymmetri jämfört med skuldfinansiering. Därför bör företagen enligt Myers och Majluf (1984)
prioritera intern finansiering varefter skuldfinansiering och slutligen aktiekapital.
Inom finansiell litteratur debatteras det mycket om sambandet mellan investeringar
och kassaflöde, något som tycks bero på två typer av förklaringar. Generellt sätt är det
möjligt att vissa företag uppvisar en hög investering kassaflödeskänslighet på grund
av informationsasymmetri och därmed underinvesterar, medan andra företag kan drabbas av överinvestering till följd av agenturkostnader för fritt kassaflöde. Resultatet i
denna avhandling visar att kassaflödeskänsligheten beror på informationsasymmetri
och ger därmed stöd för Myers och Majlufs (1984) pecking order-teori. Fazzari m.fl.
(1988) konstaterar att ifall det inte finns någon skillnad mellan kostnaden för intern
och extern finansiering är investering och finansiering irrelevant. Närvaron av informationsasymmetri ökar dock den relativa kostnaden för extern finansiering och ju högre

65
grad av informationsasymmetri, desto större är begränsningarna för extern finansiering
och därmed kommer investeringar att finansieras internt.
Denna undersökning hade som syfte att undersöka i vilken utsträckning investeringar
är relaterade till företagets fria kassaflöden samt förhållandet mellan insider ägande
och kassaflödeskänslighet. Vid valet av de variabler som ingått i själva regressionsanalysen har jag utgått från tidigare forskning inom ämnet. Detta på grund av att variablerna ha påvisats vara dugliga då samband mellan flera variabler har undersökts.
Dessutom är metoden i avhandlingens empiriska del identisk med tidigare forskning
för att det ska vara enklare att jämföra studierna sinsemellan.
I denna undersökning observeras ett signifikant negativt samband mellan företagsinvesteringar och kassaflödet, något som är avvikande från tidigare forskning som däremot finner ett signifikant positivt samband. Resultatet visar en låg negativ effekt på 0,052 och med tanke på att signifikansnivån är 0,031 kan det påvisas med en 95 %
säkerhet att koefficienten är tillförlitlig.
Pawlina och Renneboog (2005) undersöker hur kassaflödeskänsligheten för investeringar förändras mellan de företag vars insiderägande är antingen över eller under medianen. Resultatet i undersökningen av Pawlina och Renneboog visar att då det gäller
svag insiderstyrning är kassaflödeskänsligheten relativt hög och uppgår till 0,096. Då
insiders äger stora aktieblock är kassaflödeskänsligheten mycket lägre och uppgår till
0,061. Däremot påvisar resultatet av denna undersökning att det finns ett tydligt negativt samband mellan kassaflödeskänslighet och insiderägandet, och kassaflödeskänsligheten uppgår till -0,048. Resultatet visar även att insiderägandet har en signifikant
negativ effekt på kassaflödeskänslighet. Förklaringsgraden var enbart 8,9 % och därmed kan det konstateras att effekten inte är stor. Härmed kan det fastställas att resultatet stöder avhandlingens hypotes 1: Sambandet mellan investeringens kassaflödeskänslighet och insiderägandet är negativt, på grund av bättre bemötta intressen och
lägre agentkostnader till en viss del. Till skillnad från resultatet i undersökningen av
Pawlina och Renneboog orsakas den negativa kassaflödeskänsligheten inte av agenturproblem utan av informationsasymmetri. Då informationsasymmetrin råder kommer företagsledningen med tillgängligt eget kapital att underinvestera, om marknaden
kräver en för hög riskpremie.

66
Även i undersökningen av Pawlina och Renneboog (2005) påvisar resultatet att då insiderägandet ökar kommer däremot kassaflödeskänsligheten att minska. Därmed är investeringar mindre beroende av fria kassaflöden, något som i sin tur kan orsaka ett
överinvesteringsproblem som kan vara relaterat till agentkostnader av de fria kassaflöden. Till en följd av en stor mängd fria kassaflöden kan företagsledningen tendera att
överinvestera, något som kan vara en följd av ledningens höga arvoden och beror delvis på de personliga fördelarna (Dyck and Zingales, 2004). Enligt Pawlina och Renneboog (2005) uppmuntrar kassaflöden företagsledning som strävar efter att maximera
tillväxten att acceptera även investeringar vars förväntade avkastning inte stämmer
överens med det fastställda värdet. Situationen är dock inte en fördel för de externa
investerarna, varvid de borde kunna kontrollera företagsledningens handlingar och
som medför agentkostnader mellan dessa två intressenter.
Resultatet i undersökningen visar med andra ord att då ledningens ägarandel ökar
minskar investeringens kassaflödeskänslighet. Företagsledningen tar därmed mer hänsyn till att maximera aktieägarvärdet och, eftersom företagsledningen har i dessa situationer samma intresse som alla andra aktieägare, finns det inget intresse att slösa bort
kassaflöden på olönsamma investeringar. Företagsledningen är mer fokuserad på värdeskapande och därmed kan den förväntade korrelationen minska då insiderägandet
ökar.
I Hirvikoskis undersökning framgår det i resultatet att då insiderägandet ökar, kommer
även kassaflödeskänsligheten att öka och därmed fastställs ett positivt samband. Faktorn som beskriver kassaflödeskänsligheten uppgår till 0,106 då insiderägandet tas i
beaktande. Detta resultat stöder således hypotes 2 varmed företags investeringar är
beroende av fria kassaflöden, eftersom extern finansiering är dyrt till följd av informationsasymmetri något som kan orsaka ett underinvesteringsproblem. Resultatet från
denna undersökning avviker från undersökningen av Hirvikoski (2012) och därmed
stöder resultatet inte avhandlingens hypotes 2: Förhållandet mellan investeringens
kassaflödeskänslighet och insiderägandet är positivt på grund av en högre premie för
extern kapital som företagsledningen har internaliserat.

67

6.6 Kritik av resultatet
Då resultat från tidigare studier tas i beaktande kan resultatet från denna undersökning
ses som mycket oväntat. Även fast en av hypoteserna har uppfyllts till en viss grad
finns det trots allt brister i undersökningen. Samplet i undersökningen bestod av finska
aktiebolag noterade på Helsingforsbörsen, men dock bör det framhävas att en stor andel bolag uteslöts då avgränsningar i datamaterialet var tvungen att göras. Därmed kan
resultatet inte fastställas att vara giltig för alla finska aktiebolag på Helsingforsbörsen.
På grund av de avgränsningar som gjordes i datamaterialet samt den korta tidsperioden
var även observationerna betydligt mindre jämfört med tidigare studier, något som kan
ha en stor påverkan på det slutliga resultatet. Bokslutsuppgifter samlades in för en
tidsperiod på fem år mellan åren 2015–2019. Tidsperioden har avgränsats till fem år,
eftersom Voitto+ som varit den primära databasen enbart innehar bokslutsuppgifter
för en tidsperiod på fem år. Ifall ett annat och en mer avancerad databas skulle ha varit
tillgängligt kunde antalet företag varit högre och själva tidperioden längre, vilket också
skulle höja på antalet observationer. För att undvika extremvärden i samplet har datamaterialet avgränsats, något som också förklarar mängden observationer. Trots normalfördelningsprocessen och elimineringen av data kan det konstateras att data inte är
normalfördelat och därmed uppstod det även korrelationer mellan vissa variabler. Mer
drastiska avgränsningar kunde ha gjorts för att undvika detta men detta skulle ha medfört att även antalet observationer skulle blivit färre, vilket kunde ha haft en märklig
inverkan på det slutliga resultatet. Enligt Newbold m.fl. (2007, s. 49) är regressionsanalyser baserade på att data är normalfördelat. Dock är det viktigt att komma ihåg att
det är sällsynt att finansiella data är normalfördelat.

68

7. SLUTDISKUSSION
I detta kapitel diskuteras det erhållna resultatet som kommer att jämföras med resultaten från tidigare studier. Därnäst sammanfattas själva avhandlingen medan kapitlet
avslutas med förslag till fortsatt forskning.
Förhållandet mellan investeringar och kassaflödet samt vilka faktorer som påverkar
denna relation har studerats omfattande. Denna avhandling har undersökt känsligheten
mellan investeringar och kassaflöden hos ett stort antal finska börsbolag under tidsperioden 2015–2019. Resultatet bekräftar inte tidigare bevis på att investeringar är starkt
kassaflödeskänsliga eller att kassaflödeskänsligheten skulle bero på agenturproblem.
Det förekommer inga bevis på att investeringar skulle vara beroende av mängden fria
kassaflöden och därmed visar resultatet även ett negativt samband mellan investeringar och kassaflöden.
Till skillnad från tidigare studier orsakas den negativa kassaflödeskänsligheten inte av
agenturproblem utan av informationsasymmetri. Ifall företaget inte har tillräckligt med
fria kassaflöden för att finansiera investeringar kan det leda till ett underinvesteringsproblem på grund av den asymmetriska informationen som råder på den finansiella
marknaden och som orsakar att extern finansiering blir för dyrt för företaget. Underinvesteringsproblemet är orsakat av agentkonflikt mellan de huvudsakliga intressenterna, som underlättas av informationsasymmetri.
I en perfekt värld bestämmer företagens investeringsmöjligheter dess investeringar.
Fazzari, Hubbard och Petersen (1988) finner bevis på att kassaflödet har ett positivt
inflytande på företagens investeringar. Två förklarande teorier råder för detta bevis.
Myers och Majluf (1984) argumenterar att finansiella begränsningar till följd av asymmetrisk information orsakar förhållandet mellan investeringar och kassaflödet. Jensen
(1986) däremot förklarar förhållandet som en orsak av överinvestering på grund av
fritt kassaflöde. Investeringskassaflödeskänsligheten kan därmed traditionellt förklaras med dessa två konkurrerande teorier. Teorin om agenturproblem (Jensen 1986)
föreslår att företagsledningen tenderar att överinvestera då de har tillgång till internt
genererade kontantreserver. Något som påvisas i tidigare studier av bl.a. Hovakimian
(2009), Danso m.fl. (2019) samt Pawlina och Renneboog (2005). Fokuset i teorin ligger med andra ord på obalans mellan företagsledningen och aktieägarnas intressen,

69
vilket tyder på att företagsledningen överinvesterar av anledning till att uppnå privata
förmåner, stora imperier samt förankring. Den andra teorin gäller informationsasymmetri (Myers och Majluf 1984) och enligt Pawlina och Renneboog (2005) begränsar
företagsledningen extern finansiering, då marknaden kräver en hög riskpremie. Detta
beror på att förekomsten av informationsasymmetri gör det kostsamt för externa finansiärer att bedöma kvaliteten på företagens investeringsmöjligheter. Informationsasymmetrin antyder att intern finansiering som genereras genom kassaflöde ökar på investeringarna.
Till följd av informationsasymmetri kan även moral hazard uppstå vilket betyder att
en part har väsentlig information som den andra inte har tillgång till något som kan ha
en negativ inverkan på avtalet. Skuldsättningen ökar den moraliska risken vilket betyder att moral hazard kan ha en påverkan på företagets skuldanskaffning i form av underinvestering. I pecking-order teorin utvecklad av Myers och Majluf (1984) är underinvestering ett av de problem som behandlas i teorin med tanke på att teorin är baserad
på asymmetrisk information. Underinvesteringar uppstår på grund av att företag har
svårigheter att erhålla kapital för att kunna finansiera sina investeringar.
Fazzari m.fl. (1988) påstår att företag anses vara mer ekonomiskt begränsat då kostnadsskillnaderna mellan internt och externt kapital är större och därmed påverkas
dessa företag mer av underinvesteringsproblem. Dessutom bör dessa företag uppvisa
högre investeringskassaflödeskänslighet. Flera efterföljande studier stöder detta fynd
men bl.a. Kaplan och Zingales (1997) samt Cleary (1999) visar bevis på som visar det
motsatta, nämligen de minst begränsade företagen är mer kassaflödeskänsliga.
Hovakimian (2009) förklarar att det negativa sambandet mellan investeringar och
kassaflöde som utvecklats i studien grundar sig på följande iakttagelser och argument.
Empiriskt sett kan ett negativt förhållande bero på samtidig realisering av högre investeringar med lägre kassaflöden och lägre investeringar med högre kassaflöden. Därutöver kan dessa observationer förekomma i en slumpmässig ordning och eller följa
en viss trend. Med andra ord kan investeringar och kassaflöden antingen vara stationära eller icke-stationära variabler. Hovakimian (2009) påpekar att även om det exakta
tidsseriemönstret är irrelevant för att uppskatta denna relation, är det viktigt för att
förstå de faktorer som ligger till grund för ett negativt förhållande.

70
Resultatet i denna undersökning påvisar att investeringars beroende av fria kassaflöden
är nödvändigtvis inte så betydande, något som det genomsnittligt höga förhållandet
mellan investeringar och anläggningstillgångar antyder på. Detta är något som även
Hirvikoski (2012) antagit i hans studie. I studierna av Allayannis och Mozumdar
(2002) samt Brown och Petersen (2009) har det undersökts orsaker till att kassaflödeskänsligheten har minskat. En orsak som är mycket avsevärd och som förekommer i
studien av Brown och Petersen, är kapitalmarknadens senaste utveckling. Denna utveckling har lett till en ökning av extern finansiering samt högre investeringsvolymer.
Särskilt för unga och snabbväxande företag har aktieemissioner blivit ett nära substitut
för intern finansiering och detta till följd av aktiemarknadens utveckling. Enligt
Finansieringshierarkin inom pecking order-teorin är aktieemissioner den sista finansieringsformen och därmed stöds dessa upptäckter inte av teorin (Hirvikoski 2012, s.
57).

7.1 Sammanfattning
Syftet med denna avhandling var att undersöka i vilken utsträckning investeringar är
relaterade till företagets fria kassaflöden samt förhållandet mellan insiderägande och
kassaflödeskänslighet. Avslutningsvist kan man dra slutsatsen att det inte finns något
klart eller signifikant samband mellan investeringar och fria kassaflöden, något som
resultatet i undersökningen tydligt påvisar med tanke på att kassaflödeskänsligheten
uppgår till -0,052. Resultatet visar även ett tydligt negativt samband mellan kassaflödeskänslighet och insiderägandet något som inte stöds av tidigare studier då man funnit
bevis på ett positivt samband.
Med tanke på att resultatet från denna undersökning avviker så pass mycket från tidigare studier bör man ta en titt på avhandlingens avgränsning. Data är avgränsat till
finska börsbolag noterade på Helsingforsbörsen vars bokslutsuppgifter undersökts under en tidsperiod på fem år. Dessutom har datamaterialet avgränsats för att undvika
extremvärden vilket har resulterat i en mindre mängd observationer. Möjligtvis kunde
resultatet ha varit något helt annat ifall antalet bolag skulle varit högre samt tidsperioden längre. Hirvikoski (2012) bestyrker detta antagande med ett positivt resultat.
Antalet bolag i Hirvikoskis studie var totalt 86 och observationerna uppgick till 732.
Jämförelsetalen för denna undersökning är 48 finska noterade börsbolag och 206 observationer. Därmed kan det konstateras att skillnaden i datamängden är mycket stor

71
mellan denna undersökning och Hirvikoskis. Dessutom har en stor mängd företag fallit
bort från data på grund av normalfördelningsprocessen och avhandlingens avgränsning
och därmed bör resultat ifrågasättas. Resultatet kan ge en felaktig bild av hur läget
faktiskt ser ut i verkligheten inom finska börsbolag.
Avslutningsvist kan det fastställas av syftet med avhandlingen har uppfyllts och avhandlingen har undersökt det som skulle undersökas. Ett negativt samband mellan investeringar och fria kassaflöden kan konstateras samt förhållandet mellan insiderägande och kassaflödeskänslighet.

7.2 Förslag till fortsatt forskning
Utgående från resultatet från denna studie kan det konstateras att investeringar inte är
beroende av mängden fria kassaflöden. Samplet består enbart av 48 finländska börsbolag, vilket är ett litet sampel jämfört med tidigare studier. Bokslutsinformation undersöks under en tidsperiod på fem år.
Vid fortsatt forskning kunde börsbolagen bytas ut mot publika aktiebolag för att ett
större sampel ska fås. Det skulle även vara intressant att se hur resultatet skulle se ut
ifall samplet bestod av exempelvis något av de nordiska länderna. Dessutom kunde en
jämförelse mellan länderna göras. Samplet kunde även begränsas till att bestå av enbart
bolag från en viss bransch för att få en mer specifik uppfattning om hur förhållandet
mellan investeringar och kassaflödet ser ut enbart för en viss bransch.
Pawlina och Renneboog (2005) undersökte en tidsperiod på sju år, medan Hirvikoski
(2010) tio år. Med tanke på att resultatet avviker från tidigare studier kunde även en
längre tidsperiod undersökas för att på så sätt få ett större urval och flera observationer.
Studien kunde eventuellt kunna kombineras med både en kvalitativ och kvantitativ
forskningsmetod för att på så sätt få en empiriskdel som är mer genomgående.

72

KÄLLFÖRTECKNING
Arnold, G. C. & Hatzopoulos, P. D. (2000). The Theory-Practice Gap in Capital Budgeting: Evidence from the United Kingdom. Journal of Business Finance & Accounting,
27(5-6), s. 603-626.
Asgharian, H. (1997). Essays on Capital Structure. Lunds Universitet.
Azzone, G. & Maccarrone, P. (2001). The design of the investment post‐audit process
in large organizations: evidence from a survey. European Journal of Innovation Management, 4(2), s. 73-87.
Bowman, E. & Moskowitz, G. (2001). Real Options Analysis and Strategic Decision
Making. Organization Science, 12(6), s. 772-777.
Brealey, R.A. & Myers, S.C. (2000). Principles of Corporate Finance. 6.uppl.
McGraw-Hill Education. 1. uppl.
Briston, R. J. & Liversidge, J. (1979). Practical Approach to Business Investment Decisions. London: Palgrave Macmillan.
Bryman, A. (2002). Samhällsvetenskapliga metoder. Malmö: Liber.
Bryman, A. (2004). Social Research Methods. 2. uppl. OUP Oxford.
Bryman, A & Bell, E. (2002). Business Research Methods. OUP Oxford.
Cooremans, C. (2011). Make it strategic! Financial investment logic is not enough.
Energy Efficiency, 4(4), s. 473–492.
Djurfeldt, G., Larsson, R. & Stjärnhagen, O. (2010). Statistisk verktygslåda 1:samhällsvetenskaplig orsaksanalys med kvantitativa metoder. 2.uppl. Lund: Studentlitteratur.
Etelälahti, P., Kangaspunta, M. & Wallin, J. (1992). Investointi- ja pääomakustannuslaskennan opas. Helsinki: VAPK-Kustannus.
Fama, E. & French, K. (2005). Financing decisions: who issues stock?. Journal of
Financial Economics, vol.76, s. 549-582.

73
Fama, E. & Jensen, M. (1983) Separation of Ownership and Control. Journal of Law
and Economics, vol. 26, s. 85-112.
Fazzari, S.M., Hubbard, G.R. & Petersen, B.C. (1988). Financing constraints and corporate investment. Brooking Papers on Economic Activity, vol.1, s. 141-206.
Frank, M.Z. & Goyal V.K. (2003). Testing the pecking order theory of capital structure. Journal of Financial Economics, 67(2), s. 217-248.
Frank, M. & Goyal, V.K. (2007). Trade-off and Pecking Order Theories of Debt.
Handbook of Empirical Corporate Finance, vol. 2, s. 135-202.
Frank, M.Z. & Goyal, V.K. (2009). Capital structure decisions: which factors are reliably important? Financial management, 38(1), s. 1-37.
Hautala, H. (2003). Suomen talouselämän rakenne ja kehitys. Helsinki: WSOY.
Honko, J., Prihti, A. & Virtanen, K. (1982). Yrityksen investointiprosessin kriittiset
kohdat. Joensuu: Pohjois-Karjalan Kirjapaino Oy.
Hovakimian, G. (2009). Determinants of Investment Cash Flow Sensitivity. Financial
Management spring 38(1): 161–183.
Ikäheimo, S., Malmi, T. & Walden, R. (2012). Yrityksen laskentatoimi. 5.uppl. Helsinki: Sanoma Pro.
Jaggia, P. & Thakor, A. (1994). Firm-Specific Human and Optimal Capital Structure.
International Economic Review, 35(2), s. 283-308.
Johansson, S-E. & Runsten, M. (2005). Företagets lönsamhet, finansiering och tillväxt. 3.uppl. Lund: Studentlitteratur.
Jyrkkiö, E. & Riistamaa, V. (2004). Laskentatoimi päätöksenteon apuna. Porvoo: WS
Bookwell Oy.
Järvenpää, M., Länsiluoto, A., Partanen, V. & Pellinen, J. (2010). Talousohjaus ja
kustannuslaskenta. Helsinki: WSOYpro Oy.
Kaplan, S.N. & Zingales, L. (1997). Do investment-cash flow sensitivities provide useful measures of financing constraints?. The Quarterly Journal of Economics, 112(1),
s. 169–215.

74
Kinnunen, J., Laitinen, K., Laitinen, T., Leppiniemi, J. & Puttonen, V. (2007) Avain
laskentatoimeen ja rahoitukseen. Helsinki: KY-palvelu.
Kinnunen, J., Leppiniemi, J., Puttonen, V. & Virtanen, K. (2002). Tietoa yrityksen
taloudesta. Keuruu: Otavan kirjapaino Oy.
Knüpfer, S. & Puttonen, V. (2009). Moderni Rahoitus. 4.uppl. Helsinki: WSOYpro.
Kotro, M. (2007). Yrityksen kannattavuus ja rahoitus. Helsinki: Edita.
Lefley, F. & Morgan, M. (1999). The NPV profile: A creative way of looking at the
NPV. Management Accounting, 77(6), s. 39-41.
Leppiniemi, J. & Puttonen, V. (2002). Yrityksen rahoitus. 2.uppl. Helsinki: WSOY.
Liljeblom, E. & Vaihekoski, M. (2004). Investment Evaluation Methods and Required
Rate of Return in Finnish Publicly Listed Companies. Liiketaloudellinen aikakausikirja, 1, s. 9–24.
Martikainen, T. & Martikainen, M. (2006). Rahoituksen perusteet. 6. uppl. Helsinki:
WSOY.
McConnell, J. & Servaes, H. (1995). “Equity ownership and the two faces of debt”.
Journal of Financial Economics, vol. 39, s. 131-157.
Modigliani, F. & Miller, M.H. (1958). The Cost of Capital, Corporation Finance and
the theory of Investment. American Economic Review, 48(3), s. 261-297.
Myers, S.C. (1984). The capital structure puzzle. The journal of finance, 39(3), s. 574–
592.
Myers, S. & Majluf, N. (1984). Corporate financing and investment decisions when
firms have information that investors do not have. Journal of Financial Economics,
13(2), s. 187–221.
Neilimo, K. & Uusi-Rauva, E. (2007). Johdon laskentatoimi. 3.uppl. Helsinki: Edita.
Niskanen, J. & Niskanen, M. (2010). Yritysrahoitus. 5.uppl. Helsinki: Edita.
Niskanen, J. & Niskanen, M. (2013). Yritysrahoitus. 7.uppl. Helsinki: Edita.

75
Pawlina, G. & Renneboog, L. (2005). Is Investment-Cash Flow Sensitivity Caused by
Agency Costs or Asymmetric Information? Evidence from the UK. European Financial
Management, 11(4), s. 483–513.
Sandahl, G. & Sjögren, S. (2003). Capital budgeting methods among Sweden's largest
groups of companies. The state of the art and a comparison with earlier studies. International Journal of Production Economics, 84(1), s. 51-69.
Tepora, J. (2013). Rahoitusmuodot ja vakuudet. 1.uppl. Helsinki: Lakimiesliiton kustannus.
Tong, T. & Reuer, J. (2007). Real options in multinational corporations: organizational challenges and risk implications. Journal of International Business Studies, vol.
38, s. 215-230.
Trigeorgis, L. (1993). Real options and Interactions with Financial Flexibility. Financial management, 22(3), s. 202-224.
Remer, D. S. & Nieto, A. P. (1995). A compendium and comparison of 25 project
evaluation techniques. Part 1: Net present value and rate of return methods. Int. J.
Production Economics, vol. 42, s. 79-96.
Ross, S., Westerfield, R. & Jaffe, J. (2002). Corporate Finance. 6.uppl. New York:
McGraw-Hill College.

Övriga källor
Sorjonen, K. (2015). T-test, Korrelation och Konfidensintervall med SPSS. Hämtad: 4
september 2020, från https://docplayer.se/15443217-T-test-korrelation-och-konfidensintervall-med-spss-kimmo-sorjonen.html
Sundell, A. (2010): Guide: Regressionsdiagnostik-multikollinearitet. Hämtad: 4 september 2020, från https://spssakuten.com/2010/10/16/guide-regressionsdiagnostik%E2%80%93-multikollinearitet/
Sundell, A. (2010): Guide: Envägs variansanalys (ANOVA). Hämtad 4 september
2020, från https://spssakuten.com/2010/12/21/guide-envags-variansanalys-anova/

