ÅBO AKADEMI

Svårt att byta strategi
- En undersökning av lärarstuderandes
popularisering av den egna
magisteravhandlingen
Dennis Brandt & Johannes Juselius

Magistersavhandling i pedagogik
Fakulteten för pedagogik och välfärdsstudier
Åbo Akademi
Vasa, 2021

Abstrakt
Författare:

Brandt, Dennis & Juselius, Johannes

Årtal: 2021

Arbetets titel:

Svårt att byta strategi
– En undersökning av lärarstuderandes popularisering av den egna
magisteravhandlingen
Opublicerad avhandling för magisterexamen i pedagogik

Vasa: Åbo Akademi. Fakulteten för pedagogik och
välfärdsstudier

Sidantal (tot.)
87 (99)

Denna avhandling är en delstudie inom forskningsprojektet: Samverkan mellan
klasslärares magisteravhandling och skolsamfundet i det digitala samhället.
Syftet med denna avhandling är att få en djupare förståelse av hur lärarstuderande,
genom videopitchar, populariserar den egna magisteravhandlingen. Utgående från
syftet har tre forskningsfrågor formulerats:
-

På vilket sätt är lärarstuderandes populärvetenskapliga videopitchar
uppbyggda?
Vilka retoriska grepp använder lärarstuderande i populärvetenskapliga
texter?
Hur läsbara är lärarstuderandes populärvetenskapliga texter?

Studien utgår ifrån en kvalitativ innehållsanalys med en hermeneutisk
forskningsansats. Dessa metoder används för att undersöka studerandes
videopitchar och ingresser. Materialet vi analyserat är från kursen Forskning i
pedagogik som ordnades på Åbo Akademi i Vasa 2019-2020.
Resultaten visar att nio av videorna har en emfatisk disposition som betonar
resultaten och åtta har en tematisk disposition där resultaten får mindre
uppmärksamhet. Resultaten visar även att lärarstuderandena framförallt använde
många retoriska frågor (14) när de kommunicerade i sina populärvetenskapliga
videor och ingresser. Övriga retoriska verktyg var sparsamt använda.
Sammanfattningsvis går det att konstatera att även om de flesta lärarstuderande
fokuserade på sina resultat och använde retoriska frågor när de kommunicerade i
sina populärvetenskapliga videor, visar resultaten att det är svårt för studerande att
byta från en vetenskaplig till en populärvetenskaplig strategi.
Sökord: Populärvetenskap, retorik, videopitch, science web video, genreförskjutning, LIX,
rhetorical devices

Innehåll
1 Inledning

1

1.1 Bakgrund till val av tema

1

1.2 Syfte och forskningsfrågor

3

1.3 Avhandlingens disposition

5

2 Populärvetenskap inom forskning

6

2.1 Definition av populärvetenskap

6

2.2 Genreförskjutning från vetenskap till populärvetenskap

10

2.3 Läsbarhetsindex

12

2.4 Popularisera genom videopitch

15

3 Klassisk retorik som referensram

17

3.1 Retorikens fem delar

17

3.2 Den emfatiska dispositionen

20

3.3 De retoriska greppen

25

3.4 Läran om talekonsten

30

4 Metod, material och genomförande

35

4.1 Hermeneutik som forskningsansats

35

4.2 Datamaterial

39

4.3 Analysmetod

41

4.4 Tillförlitlighet, trovärdighet och etiska aspekter

43

5 Resultatredovisning
5.1 Lärarstuderandes uppbyggnad av populärvetenskapliga videopitchar

47
47

5.2 Lärarstuderandes användning av retoriska grepp i populärvetenskapliga texter 58
5.3 Lärarstuderandes populärvetenskapliga texters läsbarhet
6 Diskussion
6.1 Resultatdiskussion
6.1.1 Lärarstuderandes uppbyggnad av populärvetenskapliga videopitchar

64
74
74
75

6.1.2 Lärarstuderandes användning av retoriska grepp i populärvetenskapliga
texter
77
6.1.3 Lärarstuderandes populärvetenskapliga texters läsbarhet

79

6.2 Metoddiskussion

84

6.3 Implikationer och förslag till fortsatt forskning

87

Litteraturförteckning

89

Bilagor

95

Bilaga 1. Avtal om nyttjanderätt till Resultat

95

Bilaga 2. LIX - Analys av ingresser

96

Bilaga 3. Stapeldiagram över ingressernas läsbarhetsindex

97

Bilaga 4. Videopitcharnas disposition

98

Bilaga 5. Forskning i pedagogik, kursuppgift

99

Dennis Brandt & Johannes Juselius

1 Inledning
I detta inledande kapitel beskrivs bakgrunden till valet av tema för avhandlingen.
Därefter presenteras studiens övergripande syfte och forskningsfrågor. Kapitlet
avslutas med en beskrivning av avhandlingens disposition.

1.1 Bakgrund till val av tema
Det övergripande temat populärvetenskap och det underliggande temat retorik väckte
tidigt ett intresse, framförallt för att båda områdena känns relevanta för vår tid. Både
Ellervik och Nilsonne menar i en intervju med Klepke och Rydell (2014, s. 19-20 &
s. 46-50) att den populärvetenskapliga genren verkar vara på uppsving. Nilsonne
lyfter fram det mera respektfulla klimatet som ett tecken på detta och menar att de
som skriver populärvetenskapligt får ett större igenkännande. Det är inte längre
misslyckade

forskare,

utan

istället spetsforskare som

arbetar inom den

populärvetenskapliga genren.
Samtidigt verkar kampen om information och dess tillförlitlighet ha vuxit.
Det här visas bland annat genom att det vetenskapliga samfundet i Finland
ifrågasätter konspirationsteorier och liknande bluffkunskap genom att lansera ett
temaår, år 2021, för forskningsbaserad kunskap. Syftet med temaåret är bland annat
att tillförlitliga källor ska få större synlighet.1 I en artikel i Vasabladet av Sjövall
(2021) kommenterar Maijala, som leder styrgruppen för temaåret, att de vill
popularisera vetenskapen för att hjälpa vanligt folk med vardagliga problem, vare sig
det handlar om sömnlöshet eller coronapandemin. I samma artikel lyfter
Lähteenmäki fram att det är viktigt att redogöra för skillnaderna mellan
forskningsbaserad kunskap och bluffkunskap. Även Landqvist (2020, s. 46–47)
betonar de populärvetenskapliga tidskrifternas och de andra kanalernas betydelse för
ökad tillförlitlighet inom forskningen. Han beskriver att de fungerar “som
betydelsefulla motvikter till bland annat fake news”. Landqvist erkänner att det finns

1

Vetenskapliga samfundens delegation, Temaåret för forskningsbaserad kunskap 2021,

https://tutkittutieto.fi/sv/ Hämtad 2 februari 2021.
1

Dennis Brandt & Johannes Juselius

motsättningar mellan det vetenskapliga kravet att ge välgrundade svar och mellan det
mera journalistiska behovet att förenkla. Däremot anser Landqvist att de båda
förhållningssätten ändå kan mötas.
Pelger m.fl. (2009, s. 20) konstaterar att syftet med de populärvetenskapliga
texterna är att både “ge insyn i aktuell forskning och sprida kunskap som vidgar
läsarens världsbild och värderingar.” Vi lever också i ett nytt medielandskap där de
sociala mediernas känslomässiga uttrycksformer allt mera påverkar vad de
traditionella medierna säger. Wahl-Jørgensen (i Emanuelli, 2020) beskriver att
medieforskningen länge har bortsett från känslornas betydelse och att det behövs en
noggrannare analys över vilka konsekvenser känslomässig retorik kan ha. Hon lyfter
bland annat fram Donald Trumps splittrande retorik som ett exempel på en ökad oro i
samhället. Även Jääskeläinen (i Sjövall, 2021) lyfter fram sin oro när han
kommenterar tumultet i den amerikanska kongressen på trettondag jul, 2021, där
Donald Trumps anhängare demonstrerade mot det påstådda presidentvalfusket.
Jääskeläinen reflekterar över vilka bakomliggande mekanismer som gör det möjligt
att spridningen av lögner verkar vinna gehör och varför sanningen förlorar mot
lögnen. Hur kan de vetenskapliga samfunden och forskningen nå ut till samhället
igen?
Denna avhandling är en delstudie inom forskningsprojektet: Samverkan
mellan klasslärares magisteravhandling och skolsamfundet i det digitala samhället,
vars syfte är att öka växelverkan mellan lärarutbildningen och skolsamfundet i
Svenskfinland.

Inom

projektet

undersöks

möjligheten

att

på

ett

mera

populärvetenskapligt sätt nå ut med ny kunskap till personer som är verksamma inom
läraryrket och skolsamfundet som helhet.
Som material använder vi oss av lärarstuderandes populärvetenskapliga texter
i kursen forskning i pedagogik. Kursen genomförs på magisternivå och
lärarstuderande har i uppgift att producera digitalt material bland annat i form av en
videopitch utgående från sina magisteravhandlingar. Förutom videopitchen har
studerandena även skrivit en tillhörande ingress och ett stödmaterial. Vi kommer

2

Dennis Brandt & Johannes Juselius

endast att analysera de skrivna texterna i ingresserna samt de verbala texterna i
videorna.
Utgående från den ovanstående beskrivna bakgrunden kan vårt val av
forskningstema kondenseras i ett samhälleligt-, professions- och ett personligt motiv.
De samhälleliga motivet är att bidra till en ökad synlighet och spridning av
magisteravhandlingar inom lärarutbildningen vid Åbo Akademi till samhället och ut
till skolsamfunden där avhandlingarna kan komma till praktisk nytta.
Professionsmotivet syns i vårt intresse av att bidra till att utveckla den
populärvetenskapliga

kommunikationen

inom

universitetet

som

förbereder

studerandena inför arbetslivet som lärare. En populärvetenskaplig retorik är också
starkt förknippat med läraryrket. Att förklara nya ämnen, teman och termer för
eleverna är något som hör till en lärares vardag och arbetsuppgift. En ökad repertoar
av didaktiska redskap och en ökad förmåga att kommunicera populärvetenskapligt är
något som gynnar alla blivande lärare. Pelger (2011) lyfter samtidigt fram de
praktiska fördelarna med populärvetenskapligt skrivande bland studerande. Pelger
beskriver att studerande utvecklar förmågan att argumentera, kritiskt reflektera, ta
ställning och belysa ämnen från olika synvinklar. Det här vidgar deras perspektiv och
ger en fördjupad förståelse för olika ämnen.
Slutligen går det att konstatera att materialet dragningskraft har varit ett starkt
personligt motiv till att vilja göra den här undersökningen. Att analysera videopitchar
var för oss ett nytt och intressant forskningsområde som vi gärna ville utforska mera.
Vi fastnade slutligen för språket i videopitcharna och ingresserna och på vilka sätt
man kan analysera språket ur ett populärvetenskapligt perspektiv.

1.2 Syfte och forskningsfrågor
Syftet med denna avhandling är att få en djupare förståelse av hur lärarstuderande,
genom videopitchar, populariserar den egna magisteravhandlingen. Utgående från
syftet har tre forskningsfrågor formulerats:

3

Dennis Brandt & Johannes Juselius

Fråga 1: På vilket sätt är lärarstuderandes populärvetenskapliga videopitchar
uppbyggda?
Fråga

2:

Vilka

retoriska

grepp

använder

lärarstuderande

i

populärvetenskapliga texter?
Fråga 3: Hur läsbara är lärarstuderandes populärvetenskapliga texter?
I syftet och forskningsfrågorna används begreppet “popularisera”. Manfredi (2019,
64-65) använder begreppet “popularizing” när målgruppen betraktas som “den
genomsnittliga personen” snarare än specialister inom ett område. Enligt denna
definition innebär popularisering att svårt eller komplicerat innehåll görs enkelt eller
lättare att förstå.
I formuleringen av forskningsfrågorna används begreppet “texter”. Begreppet
är ett samlingsnamn för de skrivna texterna i ingresserna och de verbala texterna i
form av tal och samtal som framkommer i videopitcharna. Nelson och Woods (2014)
definierar att texter inkluderar allt från transkriberingar av konversationer eller tal,
tidningar eller böcker, skrivna eller elektroniska dokument som t.ex. filmer eller
ljudinspelningar. I vår undersökning handlar det om videopitchar och tillhörande
ingress.
Hellspong och Ledin (1997) beskriver även att en text är verbal. Den verbala
texten har både för- och nackdelar. Som fördel nämner Hellspong och Ledin att
sändaren av den verbala texten har maximal kontroll över hur mottagaren möter
textens budskap. Nackdelen är att vikten av en korrekt disposition ökar, eftersom den
till skillnad från den skrivna texten inte går att redigera i efterhand. I vår analys utgår
vi från de transkriberingar vi gjort av de verbala utsagorna i videopitcharna och de
skrivna ingresserna.
I den andra forskningsfrågan används begreppet “grepp”, som är ett
samlingsnamn för att beskriva olika metoder och verktyg som används inom
populärvetenskapen (Thurén, 2000, s. 14). Slutligen används begreppet “läsbarhet” i
den tredje forskningsfrågan. En texts läsbarhet syftar på vilka möjligheter läsaren har
att förstå och uppfatta en text (Pettersson, 2003).

4

Dennis Brandt & Johannes Juselius

1.3 Avhandlingens disposition
Avhandlingen består av sex kapitel. I kapitel 1, Inledning, presenteras avhandlingens
tema, bakgrund och motiv. Studiens syfte och forskningsfrågor lyfts fram och
avhandlingens disposition beskrivs. Kapitel 2 och 3 utgör avhandlingens teoretiska
referensram.

Kapitel

2,

Populärvetenskap

inom

forskning,

behandlar

populärvetenskapen inom forskningen bland annat genom att definiera begreppet
“populärvetenskap”

och

jämföra

skillnader

mellan

vetenskapliga

och

populärvetenskapliga texter. I kapitlet beskrivs även fenomenet genreförskjutning
från vetenskap till populärvetenskap. Därefter introduceras LIX som är ett verktyg
för att analysera en texts läsbarhetsindex och slutligen presenteras det hur man kan
popularisera genom videopitch.
I kapitel 3 presenteras klassisk retorik som referensram för avhandlingen.
Kapitlet inleds med en introduktion till retorikens fem delar, den emfatiska
dispositionen, de retoriska greppen och slutligen läran om talekonsten. I kapitel 4
redogörs sedan valet av metod och hur denna studie har genomförts. I kapitel 5
redovisas studiens resultat. Det sjätte och sista kapitlet består av en diskussion och
sammanfattning över studiens resultat, metod, implikationer och förslag till fortsatt
forskning.

5

Dennis Brandt & Johannes Juselius

2 Populärvetenskap inom forskning
Eftersom syftet med denna avhandling är att få en djupare förståelse av hur
lärarstuderande, genom videopitchar, populariserar den egna magisteravhandlingen,
behöver

begreppet

populärvetenskap

först

definieras.

Skillnaden

mellan

vetenskapliga och populärvetenskapliga texter redogörs för och forskning som rör
genreförskjutning från vetenskapliga magisteravhandlingar till populärvetenskapliga
videopitchar presenteras. Likaså de akademiska för- och nackdelarna med
populärvetenskaplig publicering introduceras. Därefter följer diskussion kring
användning av läsbarhetsindexet, som är ett verktyg för att analysera texters
läsbarhet och genretillhörighet. Slutligen presenteras teori och tidigare forskning
kring användningen av video med syftet att popularisera vetenskapligt material.

2.1 Definition av populärvetenskap
I detta avsnitt kommer vi att definiera begreppet populärvetenskap och redogöra för
de skillnader som finns mellan en vetenskaplig och populärvetenskaplig text.
Nationalencyklopedin definierar begreppet “populärvetenskap” enligt följande:
I vidaste mening all vetenskaplig information som inte riktar sig till fackmän på det
behandlade området. Oftast avser termen sådan information som gjorts lättfattlig
genom enkel, underhållande stil, ofta färgad av entusiasm för ämnet. Popularisering
av vetenskap innebär nästan alltid att man strävar att inlemma det vetenskapliga
innehållet i ett vidare kulturellt sammanhang, så att det behandlade ämnets betydelse
för världsbild, livsåskådning, vardagsliv, industriella tillämpningar e.d. framhålls.
(Nationalencyklopedin, u.å.)

En annan definition av begreppet populärvetenskap fås av Kärnfelt (2000, s. 6) som
kallar populärvetenskapen för “vetenskapens spegel”. Kärnfelt menar att genom
populärvetenskapen möts vetenskapen och folket. Populärvetenskapen berättar även
något om vetenskapen, människan och hennes värld. Thurén (2000) beskriver vidare
att populärvetenskap inte bara handlar om att förenkla komplicerade texter. En
skicklig populärvetenskaplig författare vet enligt Thurén att: “ta ut svängarna, att
använda djärva, roliga, överraskande retoriska grepp som fångar läsarens intresse”
6

Dennis Brandt & Johannes Juselius

(Thurén, 2000, s. 12). De retoriska greppen som Thurén lyfter fram kommer att
presenteras djupare i avsnitt 3.4 (de retoriska greppen).
Populärvetenskapen fyller flera samhälleliga och akademiskt viktiga
funktioner. Enligt Dyring (i Pelger m.fl., 2009, s. 5–6) fyller populärvetenskapen
följande funktioner:
1. Den överför användbar kunskap till samhället.
2. Den ger insyn i och skapar kontakter till aktuell forskning.
3. Den förmedlar kunskap som vidgar vår världsbild och våra värderingar.
4. Den granskar och kritiserar aktuell forskning.
Pelger m.fl. lyfter även fram en femte punkt som komplement till de fyra
ovanstående.
5. Den utvecklar skribentens förståelse av ämnet.
Pelger m.fl. (2009) menar att skribenterna av en populärvetenskaplig text måste
vidga det egna perspektivet för att nå ut med sin forskning till allmänheten. Genom
det populärvetenskapliga sättet att skriva ges studenterna en anledning till att
spekulera och reflektera över forskningens möjligheter. Pelger kommenterar även att
det krävs en vidgad förståelse av ämne för att göra det egna examensarbetet
begripligt för en icke-specialist.
Eriksson och Svensson (1986) menar att populärvetenskap syftar på den
vetenskapliga informationen som riktar sig till icke-fackmän inom det specifika
vetenskapliga temaområdet. Vidare menar de att populärvetenskapen måste uppfylla
två krav. För det första måste det vetenskapliga innehållet återges korrekt och för det
andra bör informationen vara begriplig. Ett tredje krav eller ideal uppmärksammas
också, att informationen måste återges på ett intresseväckande sätt.

7

Dennis Brandt & Johannes Juselius

Skillnader mellan vetenskapliga och populärvetenskapliga texter
I det följande kommer vi att redogöra för de mera konkreta skillnaderna mellan en
vetenskaplig och populärvetenskaplig text eftersom en tydlig avgränsning mellan
dessa spelar en viktig roll i denna avhandling.
Enligt Klepke och Rydell (2014, s. 12) kännetecknas den vetenskapliga
texten av “en strikt disposition, ett formellt språk och en saklig rubrik, medan den
populärvetenskapliga genren ofta är friare inom alla dessa områden.” Det
genomgående syftet med en populärvetenskaplig text är att fånga läsarens intresse.
Men utgående från sammanhanget och temat kan den populärvetenskapliga
skribenten välja en lämplig stil och disposition.
Klepke och Rydell (2014) betonar att i valet av genre är målgruppen viktig.
Den vetenskapliga texten är mera lämpad till en grupp experter, medan den
populärvetenskapliga texten ska både kunna läsas och förstås av personer som inte
sedan tidigare är sakkunniga inom ämnet. Den utvalda målgruppen kommer även att
styra författarens hantering av facktermer och metoder. Landqvist (2020) menar att
alla expertgrupper har sitt språk, även forskare. Landqvist erkänner däremot att det
vetenskapliga språket är lite speciellt, men han poängterar att forskarens främsta
verktyg är att uttrycka sig exakt och otvetydigt.
Generellt är den största skillnaden mellan den vetenskapliga och
populärvetenskapliga texten att författaren inte uttrycker känslor i en vetenskaplig
text (Mickwitz, 2006). Klepke och Rydell (2014) menar att det handlar om att
författaren av den vetenskapliga texten vill undvika att spekulera, till skillnad från
den populärvetenskapliga genren där författaren gärna vill beskriva den praktiska
nyttan av forskningsresultaten och hur resultaten kan påverka läsaren. Den
populärvetenskapliga texten tar endast upp metodfrågorna översiktligt och innehåller
inga noter i löpande text, utan de mest centrala källorna och eventuella lästipsen
redovisas i slutet av texten. Slutligen skiljer sig den populärvetenskapliga texten i
den aspekten att författaren försöker föra in resultaten i ett välbekant sammanhang
för målgruppen, medan den vetenskapliga texten undviker all form av spekulation. I

8

Dennis Brandt & Johannes Juselius

det följande ges en generaliserad sammanfattning av de särskiljande egenskaperna
mellan en vetenskaplig och populärvetenskaplig text.
Tabell 1. Särskiljande egenskaper mellan en vetenskaplig och populärvetenskaplig
text (Klepke & Rydell, 2014, s. 14).
Vetenskaplig text.

Populärvetenskaplig text.

Rubriken är oftast strikt saklig, även om Rubriken ska fånga läsarens intresse och
olika traditioner förekommer inom olika vara begriplig. Rubriken ska läsaren en
ämnesområden.
förförståelse av vad texten handlar om.
Texten har en strikt disposition.

Texten kan vara disponerad på många
olika sätt, som en berättande text eller
med en emfatisk disposition där det
viktigaste kommer först.

Målgruppen är personer som är kunniga
inom ämnet.

Målgruppen är personer som inte är
experter inom ämnet.

Texten förklarar inte facktermer.

De facktermer som behöver finns med
ska förklaras.

Texten innehåller noter och
referenslista.

Texten innehåller inga noter i den
löpande texten. Lästips eller
källförteckning kan finnas i slutet.

Texten redovisar metoder och resultat.

Om texten tar upp metoder är det bara
översiktligt.

Texten undviker spekulationer.

Texten försöker ofta beskriva den
praktiska betydelse forskningsresultat
kan få och hur det kan påverka läsaren.

Texten är ofta skriven med ett formellt
språk.

Texten undviker formellt språk. Istället
är språket levande och kan innehålla
metaforer.

Exempel kan användas för att
argumentera för en tes eller illustrera en
poäng.

Exempel kan användas för att förklara,
konkretisera eller underhålla.

Texten har en saklig ton.

Texten kan emotionell laddning.

9

Dennis Brandt & Johannes Juselius

2.2 Genreförskjutning från vetenskap till populärvetenskap
De förändringar som sker i framställandet av en populärvetenskaplig text som utgår
från en vetenskaplig och akademisk text kan karaktäriseras som ett “genre shift” eller
en genreförskjutning (Rakedzon & Baram-Tsabari, 2016). Begreppet genre anspelar
på hur texternas interna struktur skiljer sig åt och varierar för att passa olika sociala
syften, medan den svenska översättningen “förskjutning”, från det engelska ordet
“shift” beskriver hur tyngdpunkten förflyttas mellan de två inriktningarna. Begreppet
används även inom flera andra områden och kontexter. Genre används exempelvis
för att beskriva olika sorter eller slag av litteratur, t.ex. detektivromaner (Bergsten &
Elleström, 2004). I den här undersökningen används begreppet genre i ett
språkvetenskapligt sammanhang, där lärarstuderandes populärvetenskapliga texter
analyseras. Enligt Hellspong (2001) är begreppet genre anpassat enligt textens
funktion, behov och situation. Begreppet kan definieras av en återkommande struktur
och ett mönster som kännetecknar en typ av text.
Pelger m.fl. (2009) konstaterar att den populärvetenskapliga texten kräver en
stor omställning för en student som sedan tidigare är van att skriva för sin lärare eller
handledare. Till skillnad från den vetenskapliga texten, ska den populärvetenskapliga
texten nå ut till en bred målgrupp, även utanför forskarvärlden. I en studie av Pelger
och

Nilsson

(2016)

undersöktes

bland

annat

genreförskjutningen

i

vetenskapsstuderandes (n=64) populärvetenskapliga omskrivningar utgående från
sina vetenskapliga projekt. Trots elevernas ansträngningar att göra sina projekt
intressanta för allmänheten lyckades bara ett fåtal studenter med uppgiften.
Även om populärvetenskap har blivit allt mera uppskattat inom akademiska
kretsar under det senaste decenniet, finns det enligt Rakedzon och Baram-Tsabari
(2017) fortfarande begränsad forskning om populärvetenskapliga genrer i allmänhet
och fenomenet genreförskjutning i synnerhet. Rakedzon och Baram-Tsabari har i sin
studie undersökt ifall en akademisk skrivkurs med inslag av olika genreskrivstilar
kan förbättra studerandes akademiska och populärvetenskapliga skrivförmåga. Under
kursens gång har deltagarna fått ta del av både akademiska och icke-akademiska
skrivuppgifter. De övergripande resultaten från undersökningen visar att deltagarna i
10

Dennis Brandt & Johannes Juselius

den akademiska skrivkursen, som innehöll en rad olika teman, uppgifter och genrer,
förbättrade sitt skrivande. Införandet av den populärvetenskapliga skrivstilen och
genren i kontrast till den akademiska skrivstilen sågs inte som störande. Tvärtom
kunde olika genretyper i skrivkursen underlätta för en ökad flexibilitet i
genreskrivning. Det populärvetenskapliga inslaget i undervisningen bidrog förutom
till ett förbättrat populärvetenskapligt skrivande, även till en ökad förmåga bland
deltagarna att kommunicera sin forskning (Rakedzon & Baram-Tsabari, 2016).
Enligt Nilsonne (i Klepke & Rydell, 2014) behöver växlingen mellan den
vetenskapliga genren och att börja skriva populärvetenskapligt inte vara markant för
forskare. Nilsonne poängterar att det inte handlar om att ta bort alla svåra ord eller
tunna ut texten när man skriver populärvetenskapligt. Istället handlar det om att
skribenten behöver vara mera pedagogisk och bättre på att förklara. Den som börjar
skriva populärvetenskapligt behöver även tänka på ett annat sätt. Nilsonne menar att
det är något som man lär sig genom att öva populärvetenskapligt skrivande.
Akademiska fördelar med populärvetenskaplig publicering
Bentley och Kyvik (2011) har undersökt omfattningen av populärvetenskaplig
publicering och dess relation till vetenskaplig publicering. Studien är gjord via en
empirisk analys av populärvetenskaplig publicering bland universitetspersonal i ett
urval av 13 länder. Resultaten från studien tyder på att det är en minoritet inom den
akademiska personalen som står för majoriteten av den populärvetenskapliga
publiceringen och i jämförelse med vetenskapliga publiceringar är antalet mycket
färre. Däremot visar studiens data att forskare med populärvetenskapliga
publikationer hade högre nivåer av vetenskaplig publicering och även högre
akademisk

rang.

Denna

positiva

korrelation

mellan

vetenskaplig

och

populärvetenskaplig publicering är enligt studien konsekvent i alla länder och
akademiska områden.
Även Rakedzon (i The Israel Academy of Science and Humanities, 2014) har
kommenterat Bentley och Kyviks (2011) resultat. I en av hennes föreläsningar lyfter
hon fram den positiva korrelationen mellan de som publicerar i populärvetenskapliga
medier och deltar i populärvetenskapliga skrivkurser även har en högre andel
11

Dennis Brandt & Johannes Juselius

vetenskapliga publikationer. Hon menar att övandet och utvecklandet av den egna
skriv- och kommunikationsförmågan, genom populärvetenskapligt skrivande, inte
bara är fördelaktigt för samhället och för medborgarna, utan även för den egna
akademiska karriären.
Rakedzon

(2016)

menar

dessutom

att

undervisning

i

den

populärvetenskapliga genren kunde hjälpa forskare att uppfylla deras medborgerliga
ansvar att sprida ny forskning till befolkningen. Däremot finns det fortsättningsvis ett
motstånd inom akademiska kretsar som ser det som oseriöst att forskare ska synas i
den breda samhällsdebatten. Att skriva populärvetenskapligt ger inte alltid
akademiska fördelar och meriter (Högskolan Kristianstad, 2016). Däremot menar
Rakedzon (2016) att det är tydligt att den populärvetenskapliga undervisningen ökar
både medvetenheten om målgruppens betydelse och förmågan att kommunicera med
ett enklare språk. Något som är till nytta både för forskare och för studeranden.
Douhan (2006) menar även att populärlitteraturen ger en ökad dynamik inom
forskningen. Ett bredare diskussionsforum inom vetenskapsforskningen bidrar till en
ökad möjlighet att diskutera olika sakfrågor och problem ur olika synsätt.
Också Pelger (2011) vill ge den populärvetenskapliga retoriken ett ökat
utrymme inom den högre utbildningen. Hon tar bland annat fasta på möjligheterna
med populärvetenskaplig kommunikation som ett didaktiskt redskap. Genom övning
i populärvetenskapligt skrivande övar studenterna på att argumentera, kritiskt
reflektera, ta ställning och belysa det egna ämnet från olika synvinklar. Det här
utvecklar och vidgar studenternas perspektiv och de får samtidigt en fördjupad
förståelse för ämnet. Pelger lyfter dessutom fram att den populärvetenskapliga
kommunikationen förbereder studenterna för arbetslivet och utmanar deras tidigare
föreställningar.

2.3 Läsbarhetsindex
Att göra en genreförskjutning från en vetenskaplig text till en populärvetenskaplig
text innebär bland annat att man bör göra texten mera lättillgänglig och öka
läsbarheten. En texts läsbarhet kan inte bestämmas utgående från endast en faktor
12

Dennis Brandt & Johannes Juselius

eller genom en enskild metod. Sahlström (2019, s. 1) beskriver att: “En texts
läsbarhet påverkas nämligen av en mängd olika faktorer: förutom menings- och
ordlängden

även

sådant

som

meningarnas

struktur,

abstraktionsgraden,

textbindningen, den grafiska utformningen, genreanpassningen och perspektivet”.
Att hitta ett enskilt verktyg som analyserar alla dessa faktorer är därför svårt.
Rakedzon (2020) lyfter fram att det är få studier som har undersökt det
vetenskapliga skrivandet inom alla nivåer och hon konstaterar att det finns en brist på
bedömningsmatriser. Rakedzon menar att den svagaste länken inom pedagogiken för
vetenskapskommunikation är den nästan totala avsaknaden av verktyg för
bedömning. Ett färdigt verktyg för att analysera texters läsbarhet är läsbarhetsindex
(hädanefter “LIX”). LIX är den mest kända läsbarhetsformeln i Sverige. Denna
formel framställdes av Björnsson (1968) för att få fram om en text är lätt- eller
svårläst. LIX formeln mäter i procent antalet långa ord med flera än sex bokstäver
och meningslängd mätt i antal ord (Lundberg & Reichenberg, 2009, s. 39).
Texter som har ett högt LIX-värde har långa ord och meningar, medan texter
med korta ord och meningar har ett lågt värde. Då en text får högt LIX-värde tolkas
den som svårläst och då texten har lågt LIX-värde tolkas den som lättläst (Pelger,
2010, s. 33). Får en text ett värde på under 30 är den mycket lättläst, och får den ett
värde på 60 är den mycket svår. I tabellen ges en bättre överblick av LIX-värdet
(Lundberg & Reichenberg, 2009, s. 41).
Tabell 2. LIX-värde.
< 30

Mycket lättläst, barnböcker

30 – 40

Lättläst, skönlitteratur, populärtidningar

40 – 50

Medelsvår, normal tidningstext

50 – 60

Svår, normalt värde för officiella texter

> 60

Mycket svår, byråkratsvenska

13

Dennis Brandt & Johannes Juselius

LIX formeln har även fått kritik. Pelger m.fl. (2009) menar att om en text får
ett lågt LIX-värde är det inte säkert att texten är lättläst. Det som kritiseras är att det
finns ovanliga ord fastän de är korta. Det som också framhävs är att en text som
utformar sig i dåtid får ett högre LIX-värde än en text som utspelar sig i nutid. Detta
är för att ord böjer sig på olika sätt och kan bli längre om det till exempel böjs i dåtid.
Björnsson (1968) visste att texter med långa ord och meningar inte behöver vara
svårare att läsa än texter med korta ord och meningar. Han påpekar vikten av att mäta
texten då den är klar och inte endast en mening för att kunna få ett trovärdigt resultat.
Mäter man en mening åt gången kommer resultatet att vara missvisande (Lundberg
& Reichenberg, 2009, s. 40).
Enligt Melander (i Pelger m.fl., 2009 s. 33) skiljer sig populärvetenskapliga
texter och vetenskapliga texter väldigt lite i ett LIX-värde. För vetenskapliga texter är
LIX-medelvärdet 56,6 samtidigt som det populärvetenskapliga medelvärdet är 52,3.
Melander menar att skillnaden inte beror på ordlängden eller meningslängden utan
största skillnaden är samhällelig och vilka individuella infallsvinklar texten har. Den
vetenskapliga

texten

innehåller

mera

vetenskapliga

faktorer

medan

den

populärvetenskapliga texten innehåller mera allmänna aspekter som till exempel
debatter och får på så sätt ett bredare och mera förståeligt perspektiv.
Två tidigare undersökningar har undersökt studenter och doktorander som
skrivit populärvetenskapliga texter utgående från en tidigare vetenskaplig avhandling
eller text. Fördelningen i dessa två studier visar att de flesta respondenter antingen
skrev en medelsvår (40–49) eller en svår text (50–59) enligt LIX-värdet. I Pelger
m.fl.

(2009)

studie

undersöktes

LIX-värdet

på

biologistudenters

(n=25)

populärvetenskapliga texter. Fördelningen visade att de flesta texterna kunde
klassificeras som medelsvåra eller svåra. Liknande resultat framkom i Strömbergs
(2018) undersökning av doktoranders populärvetenskapliga sammanfattningar av
deras egna avhandling (n=51). Resultaten av Strömbergs undersökning visade att de
flesta doktorander antingen skrivit en medelsvår text (28 st) eller en svår text (20 st)
enligt lixanalysen.

14

Dennis Brandt & Johannes Juselius

2.4 Popularisera genom videopitch
I denna studie undersöks hur lärarstuderande populariserar sina magisteravhandlingar
genom videor och digitalt material. En populärvetenskaplig webbvideo kallas ofta
“science web video” eller vetenskapsvideo och kan definieras som en kort video som
fokuserar på kommunikation av vetenskapligt innehåll för en bred publik på internet
(Morcillo m.fl., 2016, s. 1). På grund av de ökade kraven på forskare att
kommunicera sina forskningsresultat till allmänheten har intresset för och
användningen av video till stor del expanderat (Rakedzon m.fl., 2017). I ett
Videonline-projekt studerade bland annat forskare vetenskapliga onlinevideor som
ett verktyg för att kommunicera vetenskap och teknik ur ett brett internationellt
perspektiv (León & Bourk, 2018). Det ordnas även utbildningsprogram som inriktar
sig på att ge forskare en specifik utbildning för att skapa och publicera videor (Plank
m.fl., 2017).
Video

är

ett

attraktivt

medium eftersom det fångar människors

uppmärksamhet, och informationen är lättillgänglig (Tsai, 2017). För att lyckas
kommunicera vetenskap bör videon innehålla några specifika funktioner. Den första
studien om popularitetsfaktorer som beskriver vetenskapsvideor på YouTube gjordes
av Welbourne och Grant (2016). I linje med deras tillvägagångssätt har även andra
studier identifierat nyckelfunktioner i vetenskapsvideor, såsom icke-teknisk
ordförråd, en förenklad talstruktur, bilder som är dragna ur vardagen och en
berättande struktur (Putortì m.fl., 2020).
I en studie av Morcillo m.fl. (2016) analyserades 190 vetenskapliga
webbvideor och som ett resultat identifierade de en mängd olika genrer, en måttlig
komplex produktion och en hög komplexitet av montage och berättelse. De flesta av
filmerna hade uttänkta inledningar och avslutningar, medan den viktigaste aspekten
var deras berättande funktion. Dessutom har en underhållande stil såväl som ett
användargenererat

innehåll

betonats

som

funktioner

i

framgångsrika

vetenskapsvideor (Bourk m.fl., 2018; Welbourne & Grant, 2016). Jämfört med
skrivna texter verkar välutformade videor vara mera effektiva för att ansluta det
vetenskapliga samfundet till allmänheten och sprida vetenskaplig kunskap (Putortì
15

Dennis Brandt & Johannes Juselius

m.fl., 2020). Lärarstuderandes användning av populärvetenskapliga videor och
digitala material för att kommunicera sina magisteravhandlingar via en videopitch är
således en intressant utgångspunkt.
Finström m.fl. (2018) beskriver att en pitch är det vanligaste sättet för
entreprenörer att sälja en idé till nya investerare, kunder och en stor publik. Det är ett
kort och tidsbesparande tal. En pitch är i genomsnitt 2 minuter. Den mest klassiska
strukturen för en pitch är att man först introducerar sig själv, introducerar ett problem
eller behov, ger sin lösning på problemet eller behovet, visar effekterna av lösningen
och kommer till en slutsats. Eftersom en pitch är väldigt kort är det viktigt att
lärarstuderandena funderar över sin disposition, för att på bästa sätt sälja in hos deras
målgrupp varför någon ska läsa deras avhandling. Utöver denna klassiska struktur av
en pitch finns flera retoriska och dispositionella grepp för att göra en övertygande
pitch. Framförallt har videons berättande funktion visat sig ha en viktig roll i hur
övertygande en vetenskaplig video är (Morcillo m.fl., 2016; Putortì m.fl., 2020).
Utförligare teori kring retoriska grepp och disposition kommer att framföras i avsnitt
3.3 (de retoriska greppen) och 3.4 (den emfatiska dispositionen).

16

Dennis Brandt & Johannes Juselius

3 Klassisk retorik som referensram
I detta kapitel redogörs för några av de grundstenar som den klassiska retoriken
utgörs av. Eftersom syftet med lärarstuderandes videopitchar bland annat är att nå ut
med ny kunskap, behövs en grundläggande förståelse för hur man når ut med ny
kunskap, dvs. kan övertyga sin publik. Kapitlet inleds med retorikens fem delar och
övergår senare i en redogörelse av den emfatiska dispositionen och de retoriska
greppen. Avslutningsvis presenteras läran om talekonsten som ger en bredare insikt i
den klassiska retoriken. En heltäckande översikt över den klassiska retoriken är
nödvändig för att kunna få en djupare förståelse av den retoriska arbetsprocess som
lärarstuderande har gått igenom när de har populariserat sina magisteravhandlingar.

3.1 Retorikens fem delar
Enligt Lindqvist Grinde (2008) kan retorik definieras som studiet hur ord och
symboler kan användas för att påverka eller att övertyga. Genom den retoriska
arbetsprocessen går det också att analysera både verbala och skrivna texter. Eftersom
vi i vår undersökning är intresserade av lärarstuderandes arbetsprocess i att producera
verbala och skrivna texter, är förståelsen av den arbetsprocess som ligger bakom en
text en viktig del av vår analys.
Människan påverkas inte bara av känsloargument, utan talaren eller
författaren behöver fortfarande finna logiska argument att lyfta fram i den egna
texten. De behöver både engagera åhörarnas känslor samt skapa trovärdighet. För att
på ett systematiskt sätt ta i beaktande dessa aspekter vid skrivandet av ett tal,
utvecklades en så kallad arbetsprocess som varje talare, författare eller skribent kan
använda sig av. Systemet har några olika namn, bland annat används begreppet
partes, partesläran och retorikens fem delar (Lindqvist Grinde, 2008). Men systemet
har även namnet Ciceros fem punkter eller fempunktsplanen (Gunnarson, 2013). I
den här avhandlingen kommer vi att benämna systemet som retorikens fem delar.
Dessa delar kan anpassas och appliceras till de flesta tal.

17

Dennis Brandt & Johannes Juselius

Retorikens fem delar är följande:
1. Inventio – att komma på vad man ska säga
2. Dispositio – att ordna de idéer som man kommit på
3. Elocutio – att klä språket i en språklig dräkt
4. Memoria – att fästa talet på minnet
5. Actio – att framföra talet
Retorikens fem delar har av nutida forskning fått flera föreslagna tillägg. Intellectio
är den del som har fått det starkaste fotfästet inom retorikforskningen. Delen placeras
i den här konstellationen före inventio (Pelger & Sigrell, 2016). I detta stadie av
arbetsprocessen bör skribenten eller talaren göra en analys av den retoriska
situationen och funderar över mottagare, syfte och kontext innan hen går vidare
(Sigrell, 2008).
Gunnarson (2013), som följer den klassiska strukturen, menar att talaren först
behöver uppfinna talet och dess innehåll. Inventio är den första delen i uppbyggandet
av ett tal. Talaren behöver reda ut vad hen tänker berätta och vilka argument hen
kommer att använda. Sigrell (2008) använder sig av den svenska benämningen
inventering för att beskriva aktiviteten där talaren bör formulera en tydlig tes, ett
budskap eller påstående som ska stödja talet eller texten.
Begreppet dispositio är det andra delen i retorikens fem delar. I det här steget
av arbetsprocessen behöver talaren fastslå i vilken ordning hen vill att de olika
sakerna ska lyftas fram, även kallat disposition (Gunnarson, 2013; Lindqvist Grinde,
2008). Teori kring temat disposition är starkt kopplat till den första forskningsfrågan:
På vilket sätt är lärarstuderandes populärvetenskapliga videopitchar uppbyggda?
Senare i avhandlingen kommer teori kring textens disposition att diskuteras djupare
(se avsnitt 3.2: Den emfatiska dispositionen).
Den tredje delen är elocutio som handlar om talets språkliga formulering dvs.
Valet av term, ord och uttryck (Gunnarson, 2013; Lindqvist Grinde, 2008).
Gunnarson (2013, s. 13) menar att under retorikens historia har man ibland ägnat “all
18

Dennis Brandt & Johannes Juselius

sin kraft åt att göra textens språk så elegant som möjligt.” Detta gjorde att retoriken
fick ett dåligt rykte, eftersom man glömde bort texten eller talets budskap och
fokuserade istället på att smycka texten med ytliga och innehållslösa formuleringar.
Inom den populärvetenskapliga genren behöver skribenten enligt Klepke och
Rydell (2014) göra flera medvetna val när hen väljer termer. Det innebär inte att alla
facktermer måste raderas, utan snarare bör de vara anpassade enligt textens målgrupp
och syfte. Ifall textens syfte är att förmedla och öka målgruppens kunskap finns det
goda skäl till att använda och förklara alla facktermer som används. Facktermer i en
text som är ämnad för en intern krets skapar både samhörighet samtidigt som
missförstånd undviks. Nuopponen och Pilke (2010) beskriver att det är mottagaren
som är skillnaden mellan populariserat språk och fackspråk. Fackspråk och
användningen

av

facktermer

kan

utläsas

utgående

från

följande

kommunikationssituation:
Tabell 3. Språk utgående från kommunikationssituationen (Nuopponen & Pilke,
2010, s. 59).
Avsändare

Mottagare

Språk

Lekman

Lekman

Allmänspråk

Fackman

Lekman

Populariserat språk

Fackman

Fackman

Fackspråk

Olika yrkesgrupper inom ett område som t.ex. lärare utvecklar ett gemensamt
fackspråk eller yrkesspråk för att underlätta kommunikationen sinsemellan. Den
kollektiva tankestrukturen, användningen av termer och begrepp bidrar till
reflekterande diskussioner mellan lärare. Gemensamt för dessa termer och begrepp är
att de vilar på en vetenskaplig grund (Colnerud & Granström, 2002).
Både elocutio och intellectio är kopplade till den tredje forskningsfrågan. För
att analysera hur läsbara lärarstuderandes populärvetenskapliga texter är behövs en
förståelse för både dessa delar. Enligt intellectio-delen har lärarstuderandena behövt
analysera den retoriska situationen och kontexten för att sedan anpassa språket enligt
19

Dennis Brandt & Johannes Juselius

genren populärvetenskap. I elocutio-delen har de behövt anpassa kommunikationen
till ett populariserat språk, det här syns bland annat i deras användning av facktermer.
Den fjärde delen är memoria. Memoria handlar om att talaren ska försöka
lära in eller memorera talet. Under antiken användes inte några manuskript utan det
gällde att lära sig talen utantill (Gunnarson, 2013). Enligt Miller (2005) var
minnesförmågan en betydande komponent inom den antika retorikundervisningen.
Genom minnesövningar ökades studenternas mentala disciplin att skapa, minnas och
framföra verbala argument Miller lyfter även fram problematiken att dagens
studenter sällan behöver öva minnesförmågan förutom till prov. Memoreringen leder
enligt Miller sällan till verbala presentationer.
Den femte och sista delen i retorikens fem delar är actio dvs. talets
framförande.

I

framförandet behöver talaren fundera på röstanvändning,

kroppsspråket och talets innehåll (Gunnarson, 2013; Lindqvist Grinde, 2008).
Lindqvist Grinde (2008) placerar till skillnad från Gunnarson (2013) actio före
memoria i sin framställning av retorikens fem delar. Lindqvist Grinde konstaterar
själv att han avviker från den sedvanliga ordningen. Han lyfter fram som argument
att: även talets framställning behöver memoreras, att talaren exempelvis kommer
ihåg att gestikulera på rätt ställen. I följande avsnitt presenteras retorikens andra del
dispositionen och mera konkret den emfatiska dispositionen.

3.2 Den emfatiska dispositionen
Som tidigare nämnts är dispositio eller dispositionen den andra delen av de fem
delarna i retorikens fem delar (se avsnitt 3.1) Den emfatiska dispositionen kommer
att användas som referensram för att besvara den första forskningsfrågan: “På vilket
sätt är lärarstuderandes populärvetenskapliga videopitchar uppbyggda?” I resultatet
kommer videopitcharnas disposition att jämföras och kategoriseras.
Lindqvist Grinde (2008) kommenterar att dispositionens mål är att vara så
effektiv som möjligt. Detta innebär att den ofta behöver anpassas enligt textens syfte
och publiken. Enligt Pelger m.fl. (2009) är det lättare att läsa en texttyp som man via
tidigare läserfarenheter känner igen. Inom olika genrer går det även att urskilja vissa
20

Dennis Brandt & Johannes Juselius

specifika textmönster. Läsaren kommer välja lässtrategi utifrån dessa förväntningar
på särskilda textmönster. Populärvetenskapliga och journalistiska texter följer ofta
textmönstret den emfatiska dispositionen. Den emfatiska dispositionen kan jämföras
med den retoriska traditionen för textmönster, där varje textdel har en bestämd
funktion. Här följer en sammanfattning av den emfatiska dispositionen (Pelger m.fl.,
2009, s. 8).
● Exordium - inledningen, ska skapa intresse, välvilja och läraktighet hos
lyssnaren.
● Narratio - bakgrunden, ska vara kortfattad, saklig och ge läsaren nödvändig
information för att förstå resten.
● Propositio - budskapet ska vara tydligt uttryckt.
● Demonstratio - huvuddelen ska utveckla och motivera budskapet.
● Peroratio - avslutningen, ska bestå av en slutsats, en uppmaning eller något
annat som man vill ska dröja sig kvar i lyssnarens minne.
Enligt den emfatiska dispositionen bör man i inledningen av texten t.ex. i rubriken
eller ingressen, synliggöra det viktigaste. Inledningen ska därför inledas med ett
exordium vars syfte är att skapa intresse, välvilja och läraktighet. Eftersom resultaten
är det viktigaste i en populärvetenskaplig text, är det enligt den emfatiska
dispositionen något som kunde lyftas fram redan i textens inledning (Klepke &
Rydell, 2014; Pelger m.fl., 2009; Sahlström, 2017).
Rakedzon

och

Baram-Tsabari

(2016)

menar

att

inom

den

populärvetenskapliga genren används ofta en kontrasterande struktur, som börjar
med slutsatsen och slutresultatet, därefter fortsätter mindre viktig information som
metodik och bakgrund. Sahlström (2017) beskriver vidare att den emfatiska
dispositionen följer innehållets angelägenhetsgrad.

21

Dennis Brandt & Johannes Juselius

Hon visualiserar den emfatiska texten genom en trattliknande figur där innehållets
faller enligt angelägenhetsgrad:

Figur 1.. Den emfatiska dispositionen (Sahlström, 2017).
Klepke och Rydell (2014) lyfter fram att rubrikens syfte är att skapa en förförståelse
hos läsaren. Den skapar förståelse hos läsaren gällande textens innehåll och tema. En
god rubrik ska uppfylla flera krav. Det mest betydelsefulla är att väcka läsarens
intresse. Sedan borde den inte vara för lång. Det råder en hård konkurrens om
tittarens och läsarens tid, därför krävs det något extra som fångar intresset. Pelger
m.fl. (2009, s. 9) beskriver att rubriken “bör vara någorlunda klatschigt formulerad.”
Den idealiska rubriken kan sammanfattas som: informativ, intresseväckande,
klatschig och lagom lång.
Ingressen är textens inledning som bygger vidare på rubrikens tema.
Ingressen har som syfte att få läsarna intresserade av att fortsätta läsa texten (Klepke
& Rydell, 2014; Pelger m.fl., 2009). Vidare beskriver Klepke och Rydell att
ingressen ska undvika att vara för informationstät och lång, den kan då bli svår för
läsaren att förstå. I ingressen borde skribenten dessutom ha en tydlig infallsvinkel
och inte försöka berätta allt. Hur lång själva ingressen ska vara, beror ofta på
texttypen. En grundregel för en bra ingress är att den består av två–tre enkla och raka
meningar med en lämplig omfattning på 30–40 ord.
I vår undersökning kommer vi inte enbart analysera ingressen, vi kommer
även analysera videopitcharnas inledning. Inom videopitchar används termen “hook”
22

Dennis Brandt & Johannes Juselius

för att beskriva talarens förmåga att fånga publikens uppmärksamhet och intresse i
början. Detta kan bland annat göras genom att ställa en aktiverande fråga eller
presentera ett intresseväckande resultat (Finström m.fl., 2018).
Efter inledningen presenteras textens narratio dvs. bakgrund (Pelger m.fl.,
2009, s. 8). Bakgrunden bör likt ingressen inte vara för lång, utan den ska endast ge
den mest nödvändiga informationen åt läsaren eller lyssnaren. Pelger m.fl. (2009, s.
9) lyfter fram att i hennes undersökning har texterna ofta varit präglade av den
vetenskapliga genren. Ett återkommande fenomen har enligt henne varit att
studenterna har haft svårt att “komma till saken”. Istället har studenternas texter
innehållit detaljerade beskrivningar av metod och undersökningsförlopp, något som
har lämnat ett litet textutrymme åt själva resultatet. Att texten redovisar metoder för
undersökningen är något som är starkt kopplat till egenskaperna hos en vetenskaplig
text (Klepke & Rydell, 2014).
Den populärvetenskapliga genren är oftast väldigt sparsam gällande metoder
och tar endast upp dem översiktligt (Klepke & Rydell, 2014). Textmönster som på
detta vis avviker från den typiska populärvetenskapliga genren gör att läsaren kan bli
osäker på vad texten egentligen vill berätta. I bakgrunden kunde man istället välja att
kortfattat introducera undersökningens syfte och forskningsfrågor, så att publiken har
det mest nödvändiga för att gå vidare.
Textens argumentation kan först påbörjas efter att talets syfte eller
huvudtanke har klargjorts (Renberg, 2007). När talaren inlett sitt tal, presenterat sig
själv och ämnet, samt gett den mest nödvändiga bakgrundsfaktan är det dags att ge
en kort sammanfattning genom att lyfta fram talets tes dvs. propositio (Sigrell, 2008).
Pelger m.fl. (2009) menar att det är viktigt att tesens budskap är tydligt uttryckt för
att publiken enkelt ska kunna följa med i argumentationen. I demonstatio guidas
lyssnaren genom den argumentation som framförs i talet (Niinivaara, 2006). Via
argumenten och motargumenten i talet utvecklas och motiveras temats budskap
(Pelger m.fl., 2009).
Peroratio är talets avslutning. I avslutningen ska talaren enligt Pelger m.fl.
(2009) kommer fram till någon form av slutsats, en uppmaning eller något annat som
23

Dennis Brandt & Johannes Juselius

man vill ska dröja kvar i lyssnarens minne. Finström m.fl. (2018) menar att den här
delen av talet är till för aktiverande av publiken. Det här kan enligt Corder (2011)
göras genom att talaren exempelvis återger några av talets nyckelpunkter och
uppmanar publiken till handling, ett så kallat “call to action”. Ett call to action kan
även tolkas som direktiv inom en text. Direktiven till deltagande används för att
stimulera läsaren eller publiken att göra något med avseende på textens innehåll (Fu,
2012). Vidare i vår avhandling kommer vi använda det engelska begreppet “call to
action”.
Inom det populärvetenskapliga skrivandet kan den emfatiska dispositionen
hjälpa studerandena att ordna sina texter mera utgående från läsarens perspektiv.
Studenter har i en undersökning av Pelger (2018) beskrivit att de nya erfarenheterna
av populärvetenskapligt skrivande kunde bli användbart i relation till textens
disposition. Intervjuerna visade delvis på att deltagarna hade goda erfarenheter av
populärvetenskapligt skrivande. Bland annat hjälpte det deltagarna att koppla ihop
olika avsnitt för att göra texten mera sammanhängande.
Enligt Hellspong (1997) kan en temadisposition antingen vara av en enkel
karaktär t.ex. en additiv disposition där ämnets olika aspekter är uppdelade enligt
sidoordningen. Framställningen är av uppräknande karaktär. Men en temadisposition
kan även vara mera dynamisk. Temadispositionen kan gå från att redogöra för
ämnets övergripande element till specifika. Det kallas en specificerande disposition.
Motsatsen är en generaliserande disposition där innehållet går från det specifika till
det mera generella för ämnet.
Den vetenskapliga texten följer inte en kronologisk disposition där
informationen återges i den ordningen skribenten har fått ta del av den. Med en
tematisk disposition är det istället vanligt att skribenterna lyfter fram ett ämne eller
en aspekt i taget (Niinivaara, 2006). Den akademiska dispositionen är vanligen
tematisk. Den tematiska dispositionen innehåller en inledning, avhandling och en
avslutning. I inledningen presenteras ämnet och tillhörande frågeställningar. I
avhandlingsdelen bearbetas problemet t.ex. genom att tidigare forskning och teori

24

Dennis Brandt & Johannes Juselius

kring olika teman lyfts fram. I avslutningen sammanfattas och diskuteras resultaten
(Ask, 2006).
Slutligen kommenterar Niinivaara (2006) att talet är en akustisk produkt där
det sagda ordet försvinner när det är sagt. Det här ökar vikten av talets disposition
och vilken röd tråd talaren väljer att följa. Talaren har både en skyldighet och
rättighet att avgöra vad som är det viktiga i talet, därför bör huvudpoängen var tydligt
uttryckt. Här har lärarstuderandena en stor fördel, eftersom de har all möjlighet att
redigera, klippa och göra omtagningar när de producerar sina videopitchar. Det finns
alltså goda förutsättningar att disponera innehållet för att tydligt uttrycka
huvudpoängen. I det följande kommer olika retoriska grepp och den praktiska nyttan
med dessa att presenteras.

3.3 De retoriska greppen
En av lärarens primära uppgifter är att väcka ett intresse hos eleverna för ett tema
eller ämne vare sig det handlar om musik, modersmål eller matematik. Att
introducera elever för nya begrepp inom t.ex. matematiken kan vara komplicerat.
Nya och okända begrepp kan vara svåra för en elev att anamma. Ifall eleven inte
förstår ett begrepp kan eleven snabbt tappa intresse för temat. Därför är olika
retoriska grepp en behändig verktygslåda för alla lärare att ha med sig in i
klassrummet.
Pelger m.fl. (2009, s. 20) konstaterar att syftet med de populärvetenskapliga
texterna är att både “ge insyn i aktuell forskning och sprida kunskap som vidgar
läsarens världsbild och värderingar.” Eftersom texten riktar sig till läsare utanför
forskarvärlden måste den appellera eller tilltala läsaren. Pelger menar att den som
skriver en populärvetenskapliga text behöver göra innehållet: relevant, intressant och
lättillgänglig. Det här kan göras genom flera olika metoder. Som samlingsnamn för
att beskriva de olika populärvetenskapliga metoderna kommer vi att använda oss av
Thuréns (2000) term de retoriska greppen. Även termerna: populärvetenskaplig och
pedagogiska grepp används (Pelger m.fl., 2009; Thurén, 2000). Nedan följer fem
retoriska grepp enligt Thurén (2000, s. 14):

25

Dennis Brandt & Johannes Juselius

1. Konkreta exempel
2. Jämförelser, analogier, metaforer
3. Tankeexperiment
4. Narrativ, en berättelse
5. Fiktiv dialog
Thurén (2000) poängterar att dessa fem retoriska greppen är mera övergripande
grepp utgående från hela textavsnitt och går inte in på textens enskilda ord och
meningar. I vår studie kommer däremot mera ordspecifika grepp som retoriska frågor
och värdeladdade ord även att redogöras för att anpassa undersökningen utgående
från det empiriska materialet.
De konkreta exemplen är enligt Thurén (2000) själva grunden för
populärvetenskapen. Att en populärvetenskaplig text inte skulle innehålla exempel är
för Thurén nästan helt otänkbart. Det finns flera olika slags konkreta exempel med
varierande funktioner. Det vanligaste förekommande exemplet är det som förklarar
ett komplicerat resonemang på en elementär nivå, att läsaren lättare kan ta till sig
informationen. Thurén lyfter fram att det finns en skillnad mellan att övertyga och
bevisa. “Väl valda exempel kan ha stort bevisvärde, medan illa valda exempel kan
leda tanken helt fel” (Thurén, 2000, s. 40).
En av populärvetenskapens stora utmaningar är att göra det svåra begripligt
(Pelger m.fl., 2009). Genom att använda de retoriska greppen Jämförelser, analogier,
metaforer kan den populärvetenskapliga författaren enligt Thurén (2000) koppla
samman det okända och främmande med något som är tidigare bekant hos läsaren.
Det här kan antingen ske genom jämförelser t.ex. att den mänskliga hjärnan
påminner om en dator. Genom analogier eller liknelser t.ex. att cellen är som en
fabrik. Slutligen kan även metaforer eller bildspråk användas t.ex. evolutionens träd.
Poängen med metaforer är att jämföra olikartade företeelser med varandra. Thurén
menar att det finns en glidande skala från olikhet till likhet.

26

Dennis Brandt & Johannes Juselius

Figur 3. Metaforskalan (Thurén, 2000, s. 77).
Metaforen “evolutionens träd” beskriver bara arternas utveckling genom
utgrening, likt ett träd och befinner sig långt till vänster på metaforskalan. En
jämförelse mellan människans hjärna och en dator där det finns flera likartade
funktioner, kunde placeras mera i mitten på metaforskalan. Det intressanta blir vilka
olikheter och likheter som finns samt hur bokstavligt metaforen ska tolkas (Thurén,
2000, s. 77).
Det

tredje

retoriska

greppet

är tankeexperiment. Det

hypotetiska

tankeexperimentet kan enligt Thurén (2000) både förklara och leda in läsarens tankar
på nya banor. Själva experimentet kan antingen vara ett realistiska test eller orimliga
fantasier. Den bakomliggande idén med ett tankeexperiment är att ställa ett problem
på sin spets. Ett tankeexperimenten lämpar sig både för den vetenskapliga och
populärvetenskapliga genren samt för naturvetare och filosofer. Ett exempel på ett
vetenskapligt

tankeexperiment

är

Turingtestet.

Själva

testet

bygger

på

frågeställningen om maskiner kan tänka, eller går det att avgöra ifall de tänker eller
inte? Även om Turingtestet är tänkt som ett hypotetiskt test, som möjligen kan
genomföras i framtiden, handlar testet inte om genomförbarhet. Tankeexperimentet
är istället tänkt att öppna filosofiska frågor kring vad som är intelligens och
medvetenhet. Davour (2017) säger att tankeexperiment har fått en stor spridning
inom populärkulturen. Hon beskriver att orsaken varför tankeexperiment är ett så
effektivt retoriskt verktyg är för att hjärnan enklare kan ta till sig konkreta scenarier
än att följa abstrakta resonemang.
Det fjärde greppet är att skapa ett narrativ eller en berättelse. Berättelserna
kan antingen vara sanna eller fiktiva. De spänningsmoment som en berättelse
innehåller gör att läsaren eller lyssnaren appellerar till människans fantasi och gör att
vi finner texten eller talet intressant. Enligt Thurén (2000) blir användningen av
27

Dennis Brandt & Johannes Juselius

narration som ett retoriskt instrument problematisk. Han menar att detta problem
beror på det vetenskapliga förhållningssättet, argumentering. Inom vetenskapen
presenterar forskaren en tes, för att sedan lyfta fram argument för och emot tesen,
slutligen kommer forskaren fram till en slutsats. Skillnaden är att: “I en berättelse
finns det bara ett händelseförlopp och ett slut. Men i vetenskapen finns det vanligen
flera rimliga teorier och hypoteser och en rad mer eller mindre hållbara argument för
och emot de olika hypoteserna” (Thurén, 2000, s. 100).
Borde populärvetenskapliga texter därför avstå från ett av retorikens mest
kraftfulla grepp eller avstå från det vetenskapliga sättet och attityden att förmedla
forskning? Thurén (2000) svarar själv på frågan och konstaterar i sina slutsatser att
det är fullt möjligt att använda sig av berättelser i populärvetenskapliga verk, utan att
de vetenskapliga argumenten blir snedvridna. Narrationerna bidrar ofta till att vi
människor har lättare att ta till oss framställningen. Att samtidigt komplettera
berättelsen med strikta faktaredogörelser är ofta ett vinnande koncept. Även
Stevenson (i Gallo, 2014, s. 46) menar att berättandet är det ultimata verktyget för att
övertyga en publik. Det här beror på att publiken blir emotionellt anknutna på ett
djupare och mera meningsfullt sätt.
Det femte och sista retoriska greppet som Thurén (2000) lyfter fram är den
Fiktiv dialogen. Den fiktiva dialogen ses som ett av de äldsta retoriska greppen.
Grundidén med den fiktiva dialogen är att försöka förklara ett resonemang genom att
två eller tre personer samtalar och diskuterar ämnet. De olika parterna i dialogen kan
spela olika roller. En av parterna i samtalet kan t.ex. ta rollen som lärare medan den
andra är eleven. Nilsonne (i Klepke & Rydell, 2014, s. 49) tycker att den som skriver
en populärvetenskaplig text kan försöka tänka att texten ska kunna fungera som en
dialog. Det man försöker beskriva och berätta ska vara intressant, begripligt och inte
skrämmande. Samtalet kan även bestå av jämbördiga parter med olika åsikter, något
som bland annat är ett vanligt upplägg i exempelvis podcasts.
Thurén (2000) menar att det finns flera fördelar med användningen av fiktiva
samtal i populärvetenskapliga sammanhang. För det första lyfter han fram att
dialogen skapar redundans. Risken att läsaren missar en viktig tankegång minimeras
av det fiktiva samtalets redundans. “Frågor och svar, utvikningar och kommentarer
28

Dennis Brandt & Johannes Juselius

från de fiktiva personerna ger läsaren tid att tänka efter” (Thurén, 2000, s. 136). För
det andra kan det fiktiva samtalet enligt Thurén skapa identifikation hos läsaren.
Läsaren kan ofta identifiera sig med elevrollen som en av samtalsparterna spelar.
Läsaren kan dela elevens nyfikenhet, förundran och invändningar under samtalet. För
det tredje kan även samtalet ge upphov till ett intellektuellt motstånd. Detta kan
uppstå ifall den som spelar lärarrollen behöver bemöta elevens invändningar. Läraren
behöver därför formulera och vidareutveckla sitt svar eller argument.
Att talet eller en text ska väcka publikens känslor är något som Lindqvist
Grinde (2008) lyfter fram som ett viktigt vapen inom retoriken. Klepke och Rydell
(2014) lyfter också fram som tidigare nämnt att känslor och emotionell laddning är
något som är förknippat med den populärvetenskapliga genren. Lindqvist Grinde
menar att retoriska frågor är ett retoriskt verktyg för att fånga mottagarens intresse.
Inom populärvetenskapliga texter kräver de retoriska frågorna läsarens emotionella
bekräftelse eller förnekelse. En retorisk fråga är ett sätt att skapa en direktkontakt
mellan författaren och mottagaren av en text. Författaren ställer inte den retoriska
frågan för att få ett svar, utan för att uppmärksamma läsaren om budskapet. De
retoriska frågorna är ett verktyg för att få en text eller ett tal mera levande (Pavliuk,
2015). Ett annat vanligt verktyg inom populärvetenskapen är utnyttjandet av
emotionellt laddat uttryck eller värdeladdade ord för att väcka känslor hos
mottagaren. Eriksson och Svensson (1986) beskriver att denna användning av
emotionella uttryck är något som är väldigt specifikt för den populärvetenskapliga
stilen.
Baram-Tsabari och Rakedzon (2017) lyfter slutligen fram humorn som
ytterligare ett viktigt retoriskt verktyg som är vanligt inom den populärvetenskapliga
genren. Pinto och Riesch (2017) menar att orsaken varför humorn har börjat
användas mera frekvent även inom vetenskapskommunikationen de senaste åren är
att vetenskapliga kretsar försöker göra vetenskapliga texter roligare, öka
tillgängligheten, främja lärandet av vetenskapliga begrepp och slutligen för att
förbättra attityden gentemot vetenskap och forskare. I det sista avsnitt presenteras en
mera allmän och klassisk syn på läran om talekonsten och grundläggande retorisk
teori.
29

Dennis Brandt & Johannes Juselius

3.4 Läran om talekonsten
I klassrummet behöver läraren ständigt fundera kring användningen av pedagogiska
principer för att göra undervisningen och ämnet intresseväckande. De språkprinciper
som läraren väljer kommer ha en inverkan på eleverna i klassrummet, vare sig
läraren vill det eller inte. Johannesson (2002, s. 8) beskriver att ”allt språk är
påverkan, den som talar vill alltid styra och forma andras tankar och känslor.” Som
tidigare nämnt kan retorik definieras som studiet hur ord och symboler kan användas
för att påverka eller att övertyga (Lindqvist Grinde, 2008). Den som vill få sin vilja
igenom kan använda sig av olika retoriska verktyg för att påverka utgången.
Verktygen kan vara skrivna eller uttalade ord, gester, skyltar, bilder eller handlingar.
Men en skicklig retoriker är inte enbart kunnig i att använda dessa verktyg för att i
praktiken påverka, utan en viktig aspekt av retoriken är att även analysera dess
påverkan. En förmåga att analysera den egna retorikens påverkan är en viktig del i att
vara lärare.
Lindqvist Grinde (2008) diskuterar vidare att för att kunna analysera en text,
ett tal eller en annons behövs en förståelse för de olika retoriska strategier eller
bevismedel som skaparen kan använda sig av för att övertyga målgruppen om att
t.ex. köpa deras produkt. För det första vill den som säljer en produkt använda sig av
rationella argument för att bevisa målgruppen varför de har användning av produkten
i fråga, t.ex. att produkten löser ert problem och den är lätt att hantera. För det andra
vill säljaren spela på våra känslor och slutligen visa att hen är en pålitlig person
genom att visa att hen har ett specialistkunnande inom produktområdet. Ett klassiskt
exempel på detta är tandläkare som i reklamvideor argumenterar för en viss typ av
tandkräm eller tandborste.
De här tre typerna av bevismedel urskildes redan 400 år f.Kr. av filosofen och
retorikern Aristoteles (i Lindqvist Grinde, 2008, s. 29): sakens argument, publikens
känslor och talarens karaktär. Aristoteles använde sig av begreppen logos, ethos och
pathos. Även om det inom den klassiska retoriken finns en uppsjö av termer och
begrepp utgör dessa begrepp en central roll som bildar grunden kring varför
människan fattar ett beslut.
30

Dennis Brandt & Johannes Juselius

Nedan följer en figur som ger en överblick över de tre bevismedlen för att övertyga:

Figur 3. Logos, Ethos och Pathos (Martinsson, 2015)
Begreppet logos känns enligt Lindqvist Grinde (2008) igen i vårt svenska ord logik,
som term kunde begreppet däremot betyda förnuft, ord eller prat. Inom den klassiska
retoriken handlar termen logos om att ge bevis, sakskäl eller resonemang för de
påståenden som framförs, eller mera vardagligt de argument som lyfts fram. Dessa
förnuftsargument har fortsättningsvis en hög status i det moderna samhället.
Ordet ethos går att känna igen i ordet “etik” och anspelar på talarens
“karaktär” som hen visar upp i talsituationen. Karaktären hos talaren handlar om att
bygga en trovärdighet hos publiken. Enligt Renberg (2013) framkommer talarens
karaktär genom sättet hen uppträder på, använder sin röst för att fånga publiken och
göra dem positivt inställda. Talarens karaktär ska bygga trovärdighet hos publiken.
Trovärdigheten kan bland annat stärkas genom användning av facktermer. En korrekt
användning av facktermer kan stärka skribentens ethos (Pelger & Santesson, 2012).
Ordleden pathos går även att finna i begreppen “empati” och “patetisk”.
Pathos syftar alltså på de känslor som t.ex. talet väcker hos publiken. Lindqvist
Grinde (2008) menar att känslorna är ett mäktigt vapen och är ofta det som styr vad
vi som människor vill, inte förnuftet. Enligt den romerska retorikerna Marcus
Quintilianus (i Lindqvist Grinde, 2008, s. 80) är det “talekonstens viktigaste bidrag”.
31

Dennis Brandt & Johannes Juselius

Här kan vi koppla tillbaka till Mickwitz (2006) som uttrycker att den största
skillnaden mellan den vetenskapliga och populärvetenskapliga texten är att
författaren av den populärvetenskapliga texten vågar uttrycka känslor och kan därför
även anspela på publikens pathos.
I en analys av Gallo (2014) undersöktes det TED-tal som har röstats fram till
den mest övertygande. Gallo beskriver att begreppet övertala kan definieras som att
påverka någon genom att vädja till förnuftet. Det analyserade talet var Bryan
Stevensons tal från 2012. På hemsidan Ted.com (u.å.) beskrivs TED-tal som en
“korttalsmodell” där publikens uppmärksamhet endast krävs under en kort tid,
maximalt 18 minuter. Fördelen med den här typen av korttalsmodell är att minska
chansen att publikens tankar ska vandra iväg. Några av de bästa TED-talen har varit
5 minuter (Ted.com, u.å.). Utgående från Stevensons tal kunde Gallo (2014) använda
sig av Aristoteles trekomponentsteori för att analysera presentationen. Resultaten
visade följande uppdelning: Ethos (10 %), logos (25 %) och slutligen pathos (65 %).
Men känslor uppkommer inte per automatik, utan berättelsernas känslomässiga
inverkan (pathos) på publiken skulle t.ex. Stevensons tal aldrig haft det inflytande
som det hade (Gallo, 2014).
Dessa tre komponenter för att övertyga en publik står som teoretisk
referensram för att få en djupare förståelse av hur lärarstuderande popularisering av
den egna magisteravhandlingen. Utgående från den klassiska läran om talekonsten
framkommer det att pathos dvs. att spela på publikens känslor är ett av de starkaste
sätten en talare kan utnyttja. I det avseendet är det fördelaktigt att använda sig av en
populärvetenskaplig stil där talaren eller skribenten oftare spelar på publikens
känslor.

32

Dennis Brandt & Johannes Juselius

Avslutande sammanfattning av teorin
Avslutningsvis

ges

en

kort

sammanfattning

av

de

båda

teorikapitlen:

“Populärvetenskap inom forskning” samt “klassisk retorik som referensram”. Genom
denna korta sammanfattning kopplas sambandet mellan de två temaområdena ihop.
Det är tydligt att populärvetenskapens syfte är att göra vetenskapligt innehåll
lättillgängligt för läsare utanför forskarvärlden (Pelger m.fl., 2009). Att göra ett
innehåll lättillgängligt innebär att skribenten behöver ta i beaktande flera faktorer och
ta till hjälp de metoder som finns tillgängliga. Faktorer som kan påverka
tillgängligheten är t.ex. formatet och forumet där innehållet delas. En video är ett
effektivt format för att kommunikation av vetenskapligt innehåll för en bred publik
på internet (Morcillo m.fl., 2016, s. 1). Däremot räcker det inte att endast formatet är
lättillgängligt, studier visar även att vissa nyckelfunktioner bör uppfyllas i
populärvetenskapliga vetenskapsvideon: Icke-teknisk ordförråd, en förenklad
talstruktur, bilder som är dragna ur vardagen och en berättande struktur (Putortì m.fl.,
2020).
De ovan nämnda nyckelfunktionerna går tydligt att koppla till olika delar av
den klassiska retoriken och dess lära om hur ett innehåll görs övertygande.
Icke-tekniskt ordförråd handlar om att skribenten bör anpassa språket och de
facktermer som används utgående från språksituationen. Inom den klassiska mallen
över retorikens fem delar är elocutio den tredje delen där språket kläs i en språklig
dräkt (Lindqvist Grinde, 2008). Genom att använda ett icke-tekniskt ordförråd ökar
skribenten textens läsbarhet däremot kan en korrekt användning av facktermer stärka
skribentens ethos (Pelger & Santesson, 2012). Något som är fördelaktigt när
skribenten vill höja innehållets trovärdighet (Renberg, 2017).
Putortì m.fl. (2020) nämnde även bilder som är dragna ur vardagen och en
berättande struktur som nyckelfunktioner i vetenskapsvideo. Genom att använda
denna funktion spelar man ut retorikens mäktigaste vapen, pathos (Lindqvist Grinde
2008). Mickwitz (2006) konstaterar att det är oftast här som populärvetenskapen och
vetenskapen skiljer sig åt, eftersom författaren av den populärvetenskapliga texten
vågar uttrycka känslor. Att uttrycka känslor kan innebära att man till större del vågar
33

Dennis Brandt & Johannes Juselius

använda värdeladdade ord för att väcka känslor hos mottagaren (Eriksson &
Svensson, 1986). Även humor är exempel på ett retoriskt grepp som är vanligt inom
den populärvetenskapliga genren (Baram-Tsabari & Rakedzon, 2017).
Baserat på den teoretiska referensramen är det svårt att avgöra vilken del som
är viktigaste i processen att popularisera ett innehåll. Det är tydligt att de olika
delarna i arbetsprocessen behövs. Inom den populärvetenskapliga genren finns inte
lika strikta regler som inom den vetenskapliga genren. Till exempel kan
uppbyggnaden av innehållet vara olika, det måste inte vara en emfatisk disposition
eller en berättande text (Klepke & Rydell, 2014). Varje enskild skribent eller talare
behöver själv reflektera över vilket som lämpar sig bäst för deras egna innehåll och
målgrupp.
Däremot bör det konstateras att dispositionens viktigaste mål är att göra
innehållet effektivt (Lindqvist Grinde, 2008). Detta ökar vikten av att disponera
innehållet i en videopitch eftersom det finns mindre utrymme och tid än i t.ex. en
magisteravhandling. Videopitchen bör vara tidseffektivt uppbyggd.
Dessa två teoretiska kapitel kommer stå som referensram i analysen av de
populärvetenskapliga texterna. Lindqvist Grinde (2008) menar att den teoretiska
referensramen är en förutsättning för att vi ska kunna analysera en text eller ett tal.
Han menar att analysen kräver en förståelse för de olika retoriska strategierna.
Tydligare klargörande av metoden, materialet och genomförande presenteras i
följande kapitel (se kapitel 4). Därefter följer resultaten av undersökningen (se
kapitel 5), och slutligen diskuteras resultaten och valet av metod (se kapitel 6).

34

Dennis Brandt & Johannes Juselius

4 Metod, material och genomförande
I detta kapitel beskrivs undersökningens metoder, material och genomförande.
Inledningsvis kommer vi att presentera valet av hermeneutik som forskningsansats.
Därefter presenteras datamaterialet och valet av analysmetod. Slutligen kommer
aspekter som berör undersökningens tillförlitlighet, trovärdighet och forskningsetik
att beskrivas.

4.1 Hermeneutik som forskningsansats
Valet av forskningsansats och datainsamlingsmetod styrs av forskningsproblemen
och forskningsfrågorna. Vårt syfte är att få en djupare förståelse av hur
lärarstuderande, genom videopitchar, populariserar den egna magisteravhandlingen.
Vi har därför använt oss av hermeneutik eftersom syftet är att tolka och förstå texter.
(Björklund & Paulsson, 2003).
Hermeneutiken handlar om att tolka, förstå och veta (Westlund, 2015;
Ödman, 2005). I denna undersökning har vi ständigt behövt tolka lärarstuderandes
verbala och skrivna populärvetenskapliga texter. Tydligast framkommer våra
tolkningar i vår kategorisering av videopitcharnas innehåll. I kategorisering har vi
behövt tolkat vad lärarstuderandena egentligen säger och inom vilken kategori det
kan ingå. Även i vår analys av lärarstuderandes användning av de retoriska greppen
har vi behövt tolka och förstå vårt material för att kunna identifiera olika retoriska
grepp som används.
Hermeneutik innehåller tre olika inriktningar. Dessa tre inriktningar är:
existentiell hermeneutik, misstankens hermeneutik och allmän tolkningslära. Med
existentiell hermeneutik menas att man fokuserar på empati och inlevelse för att
förstå respondenten. Misstankens hermeneutik är hur man förstår det empiriska
materialet. Allmän tolkningslära är då man fokuserar på vissa delar för att förstå en
helhet (Westlund, 2015). Vi har valt att fokusera på misstankens hermeneutik och
allmän tolkningslära. Dessa två inriktningar passar bra till vår forskning då vi
fokuserar på hur texterna är uppbyggda och delade i kategorier. Fördelen med att vi

35

Dennis Brandt & Johannes Juselius

är två som tolkar samma texter är att vi kan ha olika syn och uppfattningar om vad
som egentligen menas med texterna (Hellspong & Ledin, 1997).
Innan analysen har forskaren oundvikligen en egen uppfattning om ämnet,
som kommer att påverkar tolkningsprocessen. Inom hermeneutiken talar man ofta
om förförståelse. Vi som klasslärarstuderande har unders studierna genomgående
arbetat med vetenskapligt skrivande. Bland annat genom kursen “Akademisk
framställning”. Vi har även en vidgad förståelse av det populärvetenskapliga
framställandet av text och video eftersom vi båda parallellt med vår egen
undersökning även avlägger kursen “forskning i pedagogik” där vi själva ska göra en
videopitch och tillhörande ingress. Detta betyder att vi som forskare har byggt upp en
bakgrund för det vi senare analyserar. För att tolka och förstå en text använder vi
våra tidigare erfarenheter och förståelser. En text som vi läser bygger upp
förväntningar. Vi kommer redan i ett tidigt skede ana eller förvänta oss vad som
kommer att tas upp senare i texten (Hellspong & Ledin, 1997).
Nelson och Woods (2014) definierar att texter inkluderar allt från
transkriberingar av konversationer eller tal, tidningar eller böcker, skrivna eller
elektroniska dokument som t.ex. filmer eller ljudinspelningar. Westlund (2015)
poängterar att hermeneutik inte enbart begränsas till intervjuer utan kan även vara
dagböcker, skönlitteratur, dokument, presentationer och uppsatser. I vårt fall handlar
det om skrivna och elektroniska dokument i form av videopitchar och tillhörande
ingresser. Vi anser därför att användningen av hermeneutik är lämpligt baserat på
vårt datamaterial.
Då en människa tolkar någonting är det någonting hen inte förstår. Som
exempel när en annan person har en svår dialekt och mottagaren inte kanske förstår
ordentligt, då sker en tolkning. En tolkning sker då mottagaren vill förstå vad den
andra människan menar. Tolkningen påverkas av mottagarens tidigare upplevelser
(Ödman, 2016). Vi har utgående från de verbala och skrivna texterna tolkat vad
studerandena menat med deras videopitchar och ingresser. Utgående från våra
tolkningar och med teorin som stöd har vi kunnat kategorisera innehållet i videorna
och ingresserna.
36

Dennis Brandt & Johannes Juselius

Människor har utvecklat en förståelse med hjälp av deras sinnesintryck,
förståelse, tolkning och språket. Alla dessa faser jobbar ihop, därför är det svårt att
tolka vilken fas som används mest effektivt. Faserna går att skiljas åt om man till
exempel är trött och inte koncentrerad. När en person är trött och gör ett misstag
sänds signaler till hjärnan att något gått snett. Då är personen medveten om att
verklighetsorientering är beroende av att vi konstant tolkar och förstår olika saker. I
vår undersökning påverkas våra förståelser beroende på hur insatta vi är i litteraturen
eller vilken attityd vi har då vi forskar (Ödman, 2005).
Ordet “veta” härstammar från latin och betyder jag såg eller jag har sett. Veta
och förstå har en gemensam uppbyggnad. Men veta är att du samlat in data och kan
dra en slutsats på vad du förstått (Ödman, 2016). Efter att vi både har tolkat och
förstått studerandes videopitch och ingress har vi fått en uppfattning om hur
uppbyggnaden är och vilka delområden som finns med i deras texter.
Ett kännetecknande drag inom hermeneutiken är den hermeneutiska cirkeln.
Alvesson och Sköldberg (2017, s. 134) har citerat följande “Ett huvudtema hos
hermeneutiken har ända från början varit att meningen hos en del endast kan förstås
om den sätts i samband med helheten.” I denna cirkel sker en rörelse hos en individs
grundförståelse och möten hos nya idéer och erfarenheter. Den nya erfarenheten blir
den nya grunden hos individen, det vill säga att det sker en tolkningsprocess vilket
leder till en vidgad erfarenhet hos individen. Enligt Kvale och Brinkmann (2009, s.
226) utgår den hermeneutiska tolkningen från en vag uppfattning om textens helhet.
Utifrån denna uppfattning tolkas textens mindre beståndsdelar som sedan leder till en
ökad förståelse för textens helhet. I vår innehållsanalys försöker vi ständigt titta på de
olika delarna i texten och tolka dem ur ett större perspektiv.
Alvesson och Sköldberg (2017) diskuterar att det finns två olika varianter av
riktningar inom cirkeln för hermeneutiken. Den objektiverande och den aletiska
inriktningen. Den objektiverande riktningen förespråkar den empiriska riktningen,
dvs. tidigare kunskaper medan den aletiska riktningen förespråkar riktningen över
förförståelse och förståelse. Den objektiva riktningen baserar sig på att förstå sig på
tidigare

erfarenheter

och

meningar. Enligt objektiverande forskare inom
37

Dennis Brandt & Johannes Juselius

hermeneutiken påpekas det att det finns en kraftig skillnad mellan det objektiva och
subjektiva (Alvesson & Sköldberg, 2017). Den aletiska riktningen baserar sig mera
på en avslöjande struktur snarare än ett existerande samband mellan det objektiva
och subjektiva. Vi har använt oss av dessa metoder eftersom meningen med vår
avhandling är att hitta det dolda i texten med hjälp av våra förkunskaper.

Figur. 5. Hermeneutiska cirkeln: grundversion (Alvesson & Sköldberg, 2017, s.
153).
Betti (i Alvesson & Sköldberg, 2017. s. 154–156) har framfört fyra olika kriterier
inom hermeneutiken. Det första kriteriet förespråkar objektets hermeneutiska
autonomi. Detta handlar om att vi måste förstå och utgå från våra egna syften och
ändamål för att kunna skapa en större helhet eller sammanhang från texterna. Vi
behöver ständigt tolka texterna utgående från ett populärvetenskapligt sammanhang.
Det andra kriteriet om meningens koherens förespråkar att det existerar en del
av helheten som baserar sig på varje enskild individs problematik. Att varje del i en
helhet är en viktig del. Bland annat kan delen vara ett ord i en text, en sats eller
38

Dennis Brandt & Johannes Juselius

avsnitt. Genom att identifiera olika delar i lärarstuderandes texter vill vi bilda en
större förståelse över hur populärvetenskapliga texterna är. (Alvesson & Sköldberg,
2017.)
Det tredje kriteriet, förståelsens aktualitet, förespråkar att vi som forskare
tolkar det objektiva utifrån våra egna referensramar eller erfarenheter. De teoretiska
referensramarna står ständigt som grund i vår analys och tolkning av lärarstuderandes
texter. Vi har dessutom jämfört våra resultat med två andra studier för att se om de
fått liknande svar. (Alvesson & Sköldberg, 2017.)
Det sista kriteriet förespråkar hur den hermeneutiska meningskorrespondens
bildar ett band mellan mellan forskaren och det objektiva. Ett slags resonans eller
förståelse. Alvesson och Sköldberg (2017) betonar att förståelsen är ett
grundläggande existerande sätt för varje individ, eftersom vi konstant orienterar oss
igenom den dagliga tillvaron.

4.2 Datamaterial
Datamaterialet, som studien baserar sig på, hämtades från kursen: “Forskning i
pedagogik” som började ordnas i sitt nuvarande format 2019-2020. Under det första
året producerades 30 videopitchar. Vi har valt att fokusera på dessa 30 även om det
fortlöpande tillkommer nytt material till kursens webbsida. Av dessa 30 videor har vi
ytterligare avgränsat oss till 17 stycken. Dessa utvalda videor inkluderar muntligt tal,
antingen i form av en bildspelspresentation eller som talking heads. Vi gör detta
eftersom vi undersöker de verbala texterna i videorna i form av tal och samtal. Totalt
inkluderar videopitcharna 23 lärarstuderande varav 5 stycken jobbar i par. Vi har valt
att inte analysera stödmaterialet, eftersom vi anser att ingressen och videopitchen
fungerar bättre som ett enhetligt material att analysera. Vi kommer inte att analysera
de digitalt skrivna texterna i videorna, eftersom att de framkommer till stor del
verbalt av talaren och blir därför överflödiga. Slutligen kan vi inte heller analysera
lärarstuderandes rubriker eftersom alla inte skrivit en egen rubrik, därför skulle den
delen av analysen inte vara tillförlitlig.

39

Dennis Brandt & Johannes Juselius

Nedan beskrivs kursens uppbyggnad och dess syfte. Kursen inleddes som ett
pilotprojekt för första gången på hösten 2019. På kursens webbsida beskrivs även
uppgiftens syfte på följande sätt:
“Syftet med forskningsprojektet är att utveckla nya former av samverkan
mellan universitet och samhälle och öka växelverkan mellan lärarutbildningen och
skolsamfundet i Svenskfinland. Forskningsprojektet finansieras av Svenska
Kulturfonden och Svensk Österbottniska Samfundet.” “Lärarstuderande gör digitalt
material utgående från sin magisteravhandling med syftet att på ett mer
populärvetenskapligt sätt nå ut med sin nya kunskap till personer verksamma inom
läraryrket och skolsamfundet som helhet.”2
Kursuppgift
Enligt forskning vid Åbo Akademi upplever lärarstuderande att den kunskap som
utvecklas inom ramen för magisteravhandlingen inte når ut till relevant målgrupp och
skolsamfund. Målet med kursen Forskning och pedagogik är att studerandes
magisteravhandling, på ett populärvetenskapligt sätt ska nå ut till relevanta
målgrupper och skolsamfund. Meningen är att magisteravhandlingen kan fungera
som konkret stöd för relevanta målgrupper.
Del 1: Ingress
Studerandena ska skriva en kort ingress utgående från deras egen avhandling. De ska
utforma avhandlingen på ett populärvetenskapligt sätt.
Del 2: Videopitch
Studerandena ska skapa en videopitch på

ca 2

minuter och via ett

populärvetenskapligt och lättförståeligt sätt förmedla avhandlingens relevans och
resultat. Tanken med videopitchen är att den ska vara riktad till den målgrupp
avhandlingen fokuserar på.

2

http://abo.fi/magisteravhandlingeniskolsamfundet
40

Dennis Brandt & Johannes Juselius

Del 3: Magisteravhandling - implikationer för lärare och skolsamfund
I tillägg till ingressen och videopitchen ska studerandena göra ett mer utförligt
material utgående från deras magisteravhandling. Detta material ska på samma sätt
som videopitchen vara uppgjort på ett populärvetenskapligt sätt. Vi har valt att inte
analysera stödmaterialet, eftersom vi anser att ingressen och videon fungerar bättre
som ett enhetligt material att analysera.

4.3 Analysmetod
I denna undersökning har vi utgått från ett abduktivt ansats, som är en blandning
mellan en deduktiv och induktiv ansats. Med en deduktiv ansats utgår forskaren från
tidigare teorier och försöker placera in sina resultat i de befintliga teoretiska
modellerna (Patel & Davidsson, 2011). Under undersökningen har vi däremot hela
tiden arbetat parallellt med det empiriska datamaterialet och den teoretiska
referensramen. Detta har inneburit att vi har haft en ständig växelverkan mellan ett
deduktivt och induktivt synsätt.
Även om vi till en början har utgått från tidigare teoretisk forskning kring
våra forskningsfrågor, har vi emellanåt behövt anpassa teorin utgående från
datamaterialets olika teman, mönster och kategorier som vi ansåg vara relevanta för
vår undersökning. Exempel på detta är vår forskning kring videopitcharnas
disposition som utgick från en deduktiv analysmetod där tidigare forskning
framförde skillnaderna och likheterna mellan en emfatisk och tematisk disposition.
Däremot har vi behövt induktivt anpassa vår analys, genom att identifiera olika
teman och kategorier i videopitcharna. Även Fejes och Thornberg (2009) uttrycker
att abduktiv forskning innebär att forskaren pendlar mellan den deduktiva och
induktiva ansatsen. Oftast med syftet att anpassa enligt datamaterialet.
För att analysera den andra forskningsfrågan: lärarstuderandes användning av
retoriska grepp i populärvetenskapliga texter har vi använt oss av en deduktiv analys.
Som referensram har vi utgått från Thuréns (2000) fem retoriska grepp: konkreta
exempel, jämförelser & metaforer, tankeexperiment, narrativ och fiktiv dialog. Vi har
även kompletterat analysen genom att lyfta fram användningen av värdeladdade ord
41

Dennis Brandt & Johannes Juselius

för att ge en mera uttömmande bild av lärarstuderandes användning av retoriska
grepp i populärvetenskapliga texter. Analysen av lärarstuderandes användning av
retoriska grepp är baserad på ingresserna och de transkriberade videopitcharna.
Även i analysen av den tredje forskningsfrågan, där vi undersöker
lärarstuderandes populärvetenskapliga texters läsbarhet, är det den tidigare
forskningen och användningen av läsbarhetsformeln LIX samt definieringen av vad
som är facktermer och hur facktermer används i populärvetenskapliga sammanhang
grunden för vår analys. Identifieringen av användningen av facktermer är baserade
på både ingresserna och videopitcharna. Själva lixanalysen är endast gjord på de
skrivna texterna i lärarstuderandes ingresser. Vi har valt att inte analysera de skrivna
texterna i videorna, eftersom att de framkommer till stor del verbalt av talaren och
blir därför överflödiga.
Vi har även använt oss av kvalitativ innehållsanalys som passar bra in då vi
ska tolka textens innehåll. Vi har transkriberat videopitcharna och därefter djupare
forskat i textens betydelse. Som hjälpmedel för transkriberingen använde vi oss av ett
röstigenkännande program som heter Amberscript. Programmet översatte tal till text
och dessutom markerade texterna sekundvis. Enligt Østbye (2004) används en
kvalitativ innehållsanalys för att forska i vad som menas med texten. En kvalitativ
forskningsansats används då man vill få en djupare förståelse över ett ämne, händelse
eller situation (Björklund & Paulsson, 2003). Denna metod används för att få fram
det som är gömt inne i texten och inte märks direkt vid första överblicken av texten
(Østbye, 2004). Denna metod går ut på att man analyserar olika teman eller fenomen
som finns i texten som är gjorda av en privatperson. Forskning med kvalitativ
innehållsanalys fokuserar på språkets egenskaper som kommunikation med
uppmärksamhet på innehållet eller textens kontextuella betydelse (Hsieh & Shannon,
2005).
I vår avhandling har vi använt kvalitativ innehållsanalys för att identifiera
olika kategorier som lärarstuderande använt sig av samt betydelsen i deras texter.
Hsieh & Shannon (2005) menar att målet med innehållsanalys är att ge kunskap och
förståelse för det fenomen som studeras. Vi har använt oss av en summativ
42

Dennis Brandt & Johannes Juselius

innehållsanalys eftersom målet är att hitta olika nyckelord som lämpar sig till olika
kategorier eller tolka det bakomliggande sammanhanget för att förstå meningen med
studerandes texter (Hsieh & Shannon, 2005). I vår analys har vi identifierat tio olika
kategorier (se kategorierna i avsnitt 5.1). Kategorierna har vi tolkat och kategoriserat
efter att vi tittat på studerandes videopitchar. Vi anser att kvalitativ innehållsanalys är
en lämplig metod att kombinera med hermeneutiken eftersom vi som forskare måste
lägga vikt på våra egna förståelser och tolkningar för att kunna arbeta med
studerandes material. För att kunna tolka och förstå studerandes material kräver det
att vi är insatta i ämnet (Ödman 2005).

4.4 Tillförlitlighet, trovärdighet och etiska aspekter
Enligt Ejvegård (2009) har forskningsresultatet inte något vetenskapligt värde ifall
inte kraven för tillförlitlighet och trovärdighet har uppfyllts. Dessutom behöver etiska
aspekter ständigt tas i beaktande under forskningsprocessen (Kvale & Brinkmann,
2009). I det följande kommer vi att redogöra för hur vi arbetat för att göra våra
forskningsresultat tillförlitliga, trovärdiga samtidigt som vi tagit i beaktande etiska
aspekter under undersökningens gång.
Tillförlitlighet
Tillförligheten innebär att man kan lita på mätinstrumentet och måttenheten som
använts i undersökningen (Ejvegård, 2009). Det finns olika metoder för att undersöka
en undersöknings tillförlitlighet. Bland annat kan en undersökning göras flera gånger
och ifall den får ett liknande resultat ökar tillförlitligheten. För en ökad tillförlitlighet
kan man även jämföra den egna forskningen med någon annan forskning för att se
ifall svaren är jämförbara. Denna metod kallas för inter-reliability observation.
(Denscombe, 2016.)
I vår avhandling har vi använt oss av båda metoderna för att öka
tillförlitligheten. Tydligaste exemplet där vi använder metoden inter-reliability
observation framkommer i vår resultatdiskussion kring hur läsbara lärarstuderandes
populärvetenskapliga

texter

är.

Där
43

har

vi

jämfört

våra

resultat

av

Dennis Brandt & Johannes Juselius

LIX-undersökningen

med

tidigare

undersökningar

över

LIX-värdet

på

populärvetenskapliga texter.
För att ytterligare stärka forskningens tillförlitlighet har vi även transkriberat
videopitcharna och noterat dem sekundvis. Gillham (2008) beskriver att vid en
transkribering omvandlar man tal till text. Som hjälpmedel till transkriberingen
använde vi oss av Amberscript som är ett röstigenkänningsprogram. Programmet
gjorde ett utkast på texterna som vi kontrollerade och redigerade. En stor fördel med
att vi använde Amberscript är att meningarna delas upp tidsmässigt. Med hjälp av
transkribering är det lättare att finna detaljerad information och jämförelser
(Denscombe, 2016).
Eftersom vi har haft tillgång till videomaterial har vi även i vissa fall haft
möjligheten att enklare tolka otydliga ord och fraser vid transkriberingen. Den som
transkriberar videon har fördelen att se videon flera gånger. Detta hjälper
transkriberaren att fokusera på olika aspekter, samtidigt som hen får en tydligare
helhetsbild av materialet. Detta ger transkriberaren även en djupare förståelse
(Björndahl, 2005).
Trovärdighet
Enligt Denscombe (2018) handlar trovärdighet om att forskarna ska kunna visa att
deras data stämmer och är trovärdiga. Kvale och Brinkmann (2009) menar att
trovärdighet innebär att undersökningen ständigt bör förhålla sig till den påstådda
sanningen, riktigheten och styrkan i utlåtandet. Argumenten i undersökningen ska
också vara hållbara, välgrundade, försvarbara samt övertygande. Enligt Lincoln &
Guba (i Denscombe, 2018, s. 420) finns det inget rätt sätt att visa att forskningen är
trovärdig.
Detta innebär att trovärdigheten inte bara kan bekräftas i efterhand, utan vi
som forskaren har behövt ta undersökningens trovärdighet i beaktande under hela
forskningsprocessen. Genom en transparent och detaljerad beskrivning av
forskningsprocessen har vi även försökt att höja studiens trovärdighet. Vi har
dessutom under undersökningens gång deltagit och presenterat våra framsteg i olika
44

Dennis Brandt & Johannes Juselius

seminarier, vilket har ökat vår transparens. Patel och Davidsson (2011) säger att
liknande beskrivningar av forskningsprocessen och redogörelse av metodval ökar
hela studiens trovärdighet eftersom läsaren kan följa med i forskningsprocessen.
Trovärdighet innebär också att forskaren undersöker det som är avsett att
undersökas och att forskarens egna synpunkter hålls utanför studien (Denscombe,
2016). Eftersom vi har varit två som har gjort denna undersökning tillsammans har
det varit enklare att hålla de egna synpunkterna utanför studien, vilket har ökat vår
objektivitet i förhållande till materialet.
Etiska aspekter
De etiska aspekterna är något som förekommer ständigt under en undersökning
(Kvale & Brinkmann, 2009). I vår avhandling har vi använt oss av direkta citat, men
vi har valt att hålla namnen anonyma eftersom de inte har varit relevanta för studiens
resultat (Vetenskapsrådet, 2017). Detta trots att namnen finns publicerade på
projektets webbsida i samband med deras videopitchar och ingresser.
Videomaterial som finns på nätet är ofta lättillgängligt och är ett medium som
når en bred publik (Morcillo m.fl., 2016; Tsai, 2017). Detta innebär att vi som
forskare bär ett stort ansvar om att vara objektiva gentemot materialet vi undersöker.
Forskning med video kan inkräkta på den personliga sfären och individernas
integritet (Vetenskapsrådet, 2017). Även Jordan och Henderson (1995) menar att
videomaterial kräver att forskaren tar ett större ansvar än vid t.ex. en textbaserad
forskning. Det här beror bland annat på videons avslöjande karaktär. Deltagarna kan
bli förvånade över omedvetna beteenden som blir föremål för olika former av
analyser.
Kvale och Brinkmann (2014, s. 105, 113) betonar att forskaren bör beakta
fyra etiska riktlinjer i en

kvalitativ undersökning: informerat samtycke,

konfidentialitet, konsekvenser och forskarens roll. De studerande vars material vi har
undersökt har samtliga godkänt ett avtal om nyttjanderätt till resultaten (se bilaga 1).
Under det första tillfället i kursen fick studerandena skriva under ett avtal om
nyttjanderätt till Resultat som följer de etiska reglerna som godkänts av det
45

Dennis Brandt & Johannes Juselius

vetenskapliga samfundet i Finland3. Avtalet tillåter oss att använda det material de
har producerat. Här är ett direkt citat ur avtalet: “Undertecknande ger härmed Åbo
Akademi en oåterkallelig, icke-exklusiv rätt att använda Resultaten i Åbo Akademis
eget forsknings- och utvecklingsarbete, för undervisning och vetenskaplig forskning.
Vetenskaplig nyttjanderätt omfattar inte rätten att överlåta Resultaten eller delar
därav till en tredje part eller att använda resultaten för kommersiellt bruk” (se bilaga
1).
Vi har värnat om undersökningens konfidentialitet bland annat genom att vi
har kodat kursdeltagarnas namn. Konsekvenser innebär enligt Kvale och Brinkmann
(2014, s. 110) att forskaren är tvungen att bedöma konsekvenserna av sin kvalitativa
undersökning inte enbart efter fördelarna med informanternas deltagande, utan också
efter den skada som informanterna kan lida till följd av undersökningen. Detta har vi
som forskare ständigt tagit i beaktande i vår undersökning bland annat genom att
ständigt reflektera över att formuleringarna ska beskriva resultaten på ett objektivt
sätt.

Finnish National Board on Research Integrity TENK (2020)
https://tenk.fi/en
3

46

Dennis Brandt & Johannes Juselius

5 Resultatredovisning
I detta kapitel presenteras undersökningens resultat. Resultaten är indelade utgående
från forskningsfrågorna. I avsnitt 5.1 redogörs resultaten gällande lärarstuderandes
uppbyggnad av populärvetenskapliga videopitchar. Redovisningen avser att ge en
övergripande bild av de populärvetenskapliga texternas kategoriska innehåll samt
deras disposition. I avsnitt 5.2 presenteras lärarstuderandes användning av retoriska
grepp. Slutligen i avsnitt 5.3 redovisas resultaten av hur läsbara lärarstuderandes
populärvetenskapliga texter är. För att visa på studiens tillförlitlighet finns det i
resultatredovisningen direkta citat ur de analyserade verbala och skrivna texterna.

5.1 Lärarstuderandes uppbyggnad av populärvetenskapliga videopitchar
I inledningen av resultatredovisningen synliggör vi först videopitcharnas innehåll och
dess disposition. I analysen av lärarstuderandes populärvetenskapliga videopitchar
har tio olika kategorier identifierats. Kategorierna med tillhörande definition
presenteras här:
1. Hook – Studerandena väcker tittarnas intresse direkt i början av videon.
Enligt Klepke och Rydell (2014) ska man fånga intresset så tidigt som
möjligt.
2. Presentation – Studerandena presenterar dem själva i videon. Alla studenters
namn finns även på projektets hemsida tillsammans med rubriken, ingressen
och videon.
3. Bakgrund & syfte – Studerandena presenterar bakgrunden och syftet med
deras forskning. Eftersom flera studerande valt att presentera syftet
tillsammans med bakgrunden valde vi att slå ihop dessa kategorier.
4. Teori – Studerandena presenterar teori kopplat till avhandlingen.
5. Metod – Studerandena presenterar vilken eller vilka forskningsmetoder de
använt sig av.
6. Resultat – Studerandena presenterar forskningens resultat.
7. Målgrupp – Studerandena uttalar vilken specifik målgrupp som kan ha nytta
av materialet.
47

Dennis Brandt & Johannes Juselius

8. Call to action – Studerandena uppmanar publiken till handling utgående från
videopitchens innehåll, uppmaningen ska vara anknutna till tidigare
nyckelpunkter i pitchen.
9. Slutsats – Studerandena sammanfattar eller avrundar sin videopitch.
10. Paus – För att videopitcharnas kategoriska uppdelning i slutändan ska kunna
jämföras tidsmässigt, har även pauserna inkluderats som en enskild kategori.
Detta görs för att inte förvränga videornas kategoriska innehåll åt endera
hållet. För att en paus ska läggas in i denna kategori krävs det att pausen är
minst 5 sekunder.
I tabellen nedanför redogörs även i hur många videopitchar de olika kategorierna är
förekommande. Det totala antalet analyserade videopitchar är 17. Färgerna i
tabellerna är slumpmässigt utvalda och deras syfte är att på ett visuellt sätt hjälpa
urskiljningen av de olika kategorierna. I fortsättning gäller samma färgkodning för de
olika kategorierna.
Tabell 4. Kategoriernas frekvens i videopitcharna.
Kategori
Resultat
Slutsats
Bakgrund & syfte
Presentation
Call to action
Hook
Metod
Målgrupp
Teori
Paus

Frekvens
16/17
15/17
13/17
8/17
7/17
6/17
6/17
4/17
3/17
3/17

Utgående från tabellen ovanför går det att inledningsvis konstatera att 16 av 17
videopitchar presenterat resultatet i något skede av videon. Även bakgrunden & syfte
var en vanligt förekommande kategori. Av de 17 videopitcharna var det 13 som valt
att lyfta fram den här kategorin. Mindre förekommande kategorier var bland annat
målgrupp (4) och teori (3).
48

Dennis Brandt & Johannes Juselius

Nedan presenteras exempel på de olika kategorierna. Exemplen är transkriberade
utdrag ur studerandes videopitchar.
Resultat:
I 16 av 17 videopitchar finns någon form av resultat, vilket gör kategorin till den
mest förekommande. Den typiska disponeringen av resultaten är att de har blivit
placerade i mitten av videopitcharna efter olika typer av inledningar (teori, hook eller
bakgrund & syfte) eller efter olika typer av bakgrunder (bakgrund & syfte, teori,
metod, presentation). Nedanstående exempel visar tydligt att studenten lyfter fram
flera olika resultat hen har fått utgående från den egna undersökningen.
Enligt resultaten i min studie så både somnar och vaknar pojkar signifikant
senare än vad flickor gör och angående skärmtid så pojkar spelar signifikant
mer digitala spel än flickor gör, medan flickor ägnar mycket mera tid på
sociala medier än pojkar. En fjärdedel av alla elever upplever att de sällan
eller aldrig sover tillräckligt, medan 28 procent upplever att de nästan alltid
sover tillräckligt. Vidare, så förekom det ett signifikant samband mellan
elevernas tv-tittande och deras upplevelse av tillräcklig sömn. (I, 2020)
Slutsats:
Totalt innehåller 15 av 17 videopitchar någon form av slutsats. Samtliga slutsatser i
videopitcharna förekommer i slutet. Antingen efter resultatet (10), call to action (4)
eller en målgrupp (1). Studerandena i följande exempel avslutar videopitchen genom
att framföra en slutsats. Slutsatsen är att: “Därför är det viktigt att i förväg diskutera
störande beteende och det sätt lärare bemöta det på redan före störande beteende
uppkommit.”
Slutligen så visar resultatet också att elever bryr sig inte om Wilma
anteckningar, om inte föräldrarna bryr sig om anteckningarna, och vissa
elever kan inte identifiera icke verbal kommunikation. Därför är det viktigt
att i förväg diskutera störande beteende och det sätt lärare bemöta det på
redan före störande beteende uppkommit. (O & P, 2020)

49

Dennis Brandt & Johannes Juselius

Bakgrund & syfte:
Sammanlagt innehåller 13 av 17 videopitchar någon form av bakgrund & syfte.
Uppdelat på de 13 videopitchar med bakgrund & syfte ges kategorin i medeltal 33
sekunder utrymme per video. Bakgrunden & syftet lyfts oftast fram i inledningen
eller bakgrunden av videopitcharna. Kategorin förekommer oftast före resultatet (6).
Studenten beskriver i början av videon temat och syftet med avhandlingen. Temat är
psykisk ohälsa i skolan och det syftet är att undersöka om elevernas psykiska hälsa
gynnas av konst och färdighetsämnena.
Min avhandling handlar om psykisk ohälsa i skolan eller psykisk hälsa i
skolan. Jag har bildat ett syfte, eller mitt syfte med avhandlingen var att
undersöka om elevernas psykiska hälsa gynnas av konst och
färdighetsämnena, samt att ta reda på om lärarens intresse kan påverka…
elevernas intresse eller om lärare överlag kan påverka elevernas intresse för
konst och färdighetsämnen och om läraren kan påverka elevens psykiska
hälsa. (Q, 2020)
Presentation:
Totalt innehåller 8 av 17 videopitchar en namnpresentation. Presentationerna sker
oftast i direkt anslutning till inledningen av videopitcharna (5) eller strax efter
bakgrunden & syftet (2) eller en hook (1). Alla studenters namn finns även på
projektets hemsida tillsammans med ingressen och videon. Följande exempel
representerar en typisk presentation:
Hej, mitt namn är… och jag har gjort en kartläggning över gymnasieelever
sömnvanor och skärmtid. (I, 2020)
Call to action:
Sammanlagt innehåller 7 av 17 videopitchar en call to action. Kategorin återfinns
oftast i anslutning till avslutningen av videopitcharna. Antingen innan slutsatsen (4)
eller målgrupp (1). I två av videopitcharna avslutas videon genom ett call to action.
Studerandena i detta exempel uppmanar i slutet av videopitchen tittarna att i
praktiken integrera fysisk aktivitet även i andra skolämnen än gymnastik. Ett call to
action är enligt vår avgränsning inte att enbart uppmana tittaren att läsa
avhandlingen.
50

Dennis Brandt & Johannes Juselius

… och det kan du göra, antingen genom att pausgymnastik eller genom att
integrera fysisk aktivitet i stoffet… Precis... och behöver du inspiration för att
göra det här, så har vi förberett ett stödmaterial som ni hittar här nedanför
videon och annars så lycka till med integreringen av fysisk aktivitet. (E & F,
2020)

Hook:
Totalt hade 6 av 17 videopitchar en tydlig hook. Eftersom definitionen av en hook är
att väcka tittarnas intresse direkt i början av videon återfinns alla i inledningen.
Studenten i exemplet nedanför har i inledningen av sin videopitch haft ett tydligt mål
att fånga läsarens intresse direkt, genom en hook. Studenten lägger upp ett narrativ
för att relatera till målgruppens vardag, i det här fallet relation mellan elev – lärare i
klassrummet. Därefter lyfter studenten snabbt fram tidigare forskningsresultat som
motiverar undersökningssyftet och vad studenten själv har undersökt i sin
avhandling.
En elev avbryter läraren, en annan sitter och bläddrar på telefonen medan den
tredje vandrar omkring i klassen. Allt fler elever och lärare vittnar om att
elevers störande beteende ökat och att arbetsron i klasserna försämrats.
Störande beteende stör lärares arbete, men vad tittar eleverna om hur lärarna
hanterar störande beteende i klassrummena. Det här är vad jag har forskat
kring i min gradu. (T, 2019)
Metod:
I 6 av 17 videopitchar presenterar för någon form av metod. Kategorin metod
förekommer alltid före resultaten i videopitcharna (6). Typiskt för kategorin är även
att de presenteras i kontakt med bakgrund & syfte, oftast efter (3). I detta exempel
presenteras

metoderna

för

avhandlingen.

Studenten

presenterar

datainsamlingsmetoder och urval av informanter och kontrollgrupper. Slutligen
presenteras även analysmetoden.
För att undersöka ämnet behövdes även lämpliga metoder. Naturligtvis
behövdes elever som kunde spela spelet och ställa upp på intervjuer. Eleverna
mätte även sina musikaliska förmågor, både före och efter spelandet, med
hjälp av PROMS det vill säga: The Profile Of Music Perception Skills. Det
fanns även en kontrollgrupp som endast deltog i testet. Samtidigt
observerades alla spelsessioner för att höja kvalitén på alla data. Till slut
51

Dennis Brandt & Johannes Juselius

analyserades och jämfördes datan från samtliga metoder för att nå resultat.
(A, 2020)
Målgrupp:
I 4 av 17 populärvetenskapliga texter hittas en uttalad målgrupp. Däremot går det att
utgå från kursuppgiften (se bilaga 5) som beskriver att materialet ska även göras
relevant för skolsamfundet. Med det i åtanke bör skolsamfundet stå som allmän
målgrupp för studerandena även om det inte uttalas i alla videopitchar. Kategorin
målgrupp förekommer på flera olika ställen i videopitcharna. Både i bakgrunden (2)
och i slutskedet av videon (2). Studenten har i detta exempel en tydlig målgrupp med
avhandling dvs. personer som utbildar klasslärare. Studenten är även tydlig med att
avhandlingen inte är tänkt att vara tips på undervisningen inom det specifika
ämnesområdet.
Hela den här avhandlingen är tänkt som ett stödmaterial då man planerar
fortbildning av lärare på fältet eller då man planerar vilket stoff som bör ingå
i utbildningen av klasslärare. Den här avhandlingen är inte tänkt att vara ett
hjälpmedel med tips om hur man ska undervisa dom här besvärliga
ämnesområdena. Den handlar inte om det, utan den här riktar sig specifikt till
personer som sysslar med att utbilda klasslärare. (B, 2020)
Teori:
I 3 av 17 videopitchar lyfte studerandena upp teori. Kategorin teori återfanns alltid
innan resultaten. Antingen i den direkta inledningen (1) eller i samband med
bakgrunden (2). Studerandena redogör för teori om hur elevers algebraiska tänkande
utvecklas. Studerandena menar att uppgiften bör utmana elevers förståelse för
matematiska uttryck, elevens proportionell eller funktionella tänkande eller elevens
förståelse för okända kvantiteter.
För att en uppgift ska utveckla elevens algebraiska tänkande. Så ska den
endera utmana elevens förståelse för matematiska uttryck, elevens
proportionell eller funktionella tänkande eller elevens förståelse för okända
kvantiteter. (J & K, 2020)
Paus:
Kategorin paus är endast inkluderad för att den kategoriska uppdelningen inte ska bli
skev. För att en paus ska inkluderas bör den vara minst 5 sekunder. En paus kan även
52

Dennis Brandt & Johannes Juselius

ha en funktion eftersom den ger tittaren tid att fundera på tidigare påståenden och
information. 3 av 17 videopitchar inkluderade en paus. Pauserna återfinns i alla tre
fallen efter en inledande hook. I denna tabell är videopitcharnas kategorier uppdelade
i sekunder och procent och placerade i kronologisk ordning.
Tabell 4. Videopitcharnas kategoriska uppdelning
Kategori:

Sekunder:

Procent:

Resultat

1171

47,4 %

Bakgrund & syfte
Slutsats
Metod
Hook

435
274
165
122

17,6 %
11,1 %
6,7 %
4,9 %

Call to action

86

3,5 %

Teori

81

3,3 %

Presentation

68

2,8 %

Målgrupp
Paus

56
21

1,9 %
0,9 %

Totala sekunder:
Medellängd:

2472
145 sekunder

Minuter: 41,2
2 minuter 25 sek

53

Dennis Brandt & Johannes Juselius

Genom cirkeldiagrammet nedanför ges en tydligare visualisering av videopitcharnas
kategoriska uppdelning:

Figur 6. Cirkeldiagram av videopitcharnas kategoriska uppdelning.
Videopitcharna är i medeltal 2:25 minuter. Den längsta är 3:28 minuter medan den
kortaste är 1:48 minuter. Den totala videolängden av de 17 videopitcharna är 2472
sekunder vilket kan omvandlas till 41:12 minuter. Utgående från den kategoriska
uppdelning är videopitcharna den mest förekommande kategori “resultat” som utgör
47,4 % av videorna. Efter resultaten är kategorin bakgrund & syfte mest
förekommande med 17,6 %. De tre minst förekommande kategorierna är paus (0,9
%), målgrupp (1,9 %) och presentation (2,8 %).

54

Dennis Brandt & Johannes Juselius

I det följande har en Excel tabell utformats för att på tydligare visualisera
videopitcharnas disposition. Dispositionen utgår från de kategorier som vi har
identifierat. Även Finström m.fl. (2018) använder sig av en liknande Excel tabell för
att visualisera videopitcharnas disposition. Observera att kategorierna endast visar de
enskilda videornas disposition och är inte tidsmässigt proportionerliga med varandra.
Tabell 6. Videopitcharnas disposition.

55

Dennis Brandt & Johannes Juselius

Utgående från tabellen av videopitcharnas disposition går det att utläsa att
lärarstuderandena har i sina videopitchar haft en varierande inledning. Observera att
kategorierna endast visar de enskilda videornas disposition och är inte tidsmässigt
proportionerliga med varandra. Den mest förekommande inledningen var någon form
av hook (6 st). I dessa videor försöker studerandena att tidigt fånga tittarens
uppmärksamhet. Den näst vanliga inledningen var att studerandena presenterar sig
själva för tittaren (5) och att introducera bakgrunden och tillhörande syfte till
avhandlingen (5). Här bör det tilläggas att allas namn finns presenterade under
rubriken på projektets hemsida. I en av videopitcharna identifierade vi att videon
inleddes med tillhörande teori.
Ett ofta förekommande mönster i lärarstuderandes disposition är att: bland de
som lyfter fram kategorin metod (6 st) i sina videopitchar har 5 valt att presentera
metoden före resultaten. En av de videopitchar som lyfter fram kategorin metod,
saknar kategorin resultat i sin videopitch. Liknande dispositionsmönster går att finna
när vi jämför kategorin teori och resultat. Av de 3 videopitchar som har med
kategorin teori, presenterar alla teorin före resultaten. Av de 17 videopitcharna är det
endast 3 stycken som har en uttalad målgrupp som anses kan ha nytta av materialet.
I det följande har vi utgående från tabellen över videopitcharnas disposition
(se tabell 6), delat upp videopitcharna i två kategorier av dispositionsmodeller:
Emfatisk disposition och tematisk disposition (se avsnitt 3.2: Den emfatiska
dispositionen).
Tabell 7. Kategorisering av videopitcharnas disposition.
Disposition

Frekvens

Emfatisk disposition

9/17

Tematisk disposition

8/17

56

Dennis Brandt & Johannes Juselius

I det följande lyfts två exempel på emfatisk och tematisk disposition fram. Dessa
exempel ger en god bild av skillnaderna mellan emfatisk och tematisk disposition:
Emfatisk disposition 1: (E & F 2020)

Den här videopitchen är ett tydligt exempel på en emfatisk disposition. Studerandena
inleder med en tydlig hook för att fånga publikens intresse, därefter övergår man till
att ge en kortfattad bakgrund för att inom 36 sekunder lyfta fram resultaten av deras
undersökning. Resultaten ges även en betydande andel tid (50 %), vilket är strax över
medeltalet som ligger på 47,4 %.
Emfatisk disposition 2: (H, 2020)

Denna videopitch har också en tydlig emfatisk disposition där resultaten har ett
överväldigande fokus i videon. Hela 80.75% av videon består av resultat som
presenteras av studenten. Inledningen av videopitchen består av en kort
sammanfattning av bakgrunden och syftet till undersökningen. Videon avslutas med
ett call to action där studenten uppmanar och ger tips till på hur man kunde
implementera studiens resultat i praktiken.
Tematisk disposition 1: (A, 2020)

Exemplet ovanför har en tydlig tematisk disposition vilket innebär att studenten tar
upp ett ämne och aspekt i taget. Tanken bakom den tematiska dispositionen är att de
olika ämnena ska bygga vidare på varandra. Studenten inleder videopitchen med en
hook för att introducera publiken för temat och vilka frågeställningar studenten vill
ha svar på. Därefter presenterar hen sig själv och även undersökningens bakgrund &
syfte. I mitten av videon (1:26 - 1:59) presenterar studenten vilka metoder hen har
57

Dennis Brandt & Johannes Juselius

använt sig av för att få svar på sina frågeställningar. Resultaten presenteras först efter
2 minuter in i videon. Resultaten ges i det här exemplet ett lågt utrymme (19 %)
vilket kan jämföras med medeltalet på 47,4 % (se tabell 7, videopitcharnas
kategoriska uppdelning). Studenten avrundar sin videopitch genom ett call to action.
Det blir tydligt att videopitchens uppbyggnad följer den vetenskapliga avhandlingens
disposition.
Tematisk disposition 2: (B, 2020)

Denna videopitch är även ett exempel på en tematisk disposition. Studenten inleder
med en kort presentation av sig själv och undersökningens bakgrund. Därefter
redogörs undersökningens metoder. Kategori får ett stort utrymme i videon (45,5 %).
Anmärkningsvärt är att det inte lyfts fram några resultat i denna videopitch. I slutet
av videopitchen uppmanar studenten den uttalade målgruppen att ta del av
forskningens resultat. Skribenten har alltså en tydlig målgrupp och användningssyfte
med sin avhandling.
Genom en jämförelse av det kategoriska innehållet av de videopitchar med
tematisk disposition och de med en emfatisk disposition går det att konstatera att de
med en emfatisk disposition lyfte fram kategorin resultat. I de videopitchar som hade
en emfatisk disposition var kategorin resultat i medeltal 65 %, vilket kan jämföras
med de videopitchar som hade en tematisk disposition där resultaten fick ett mindre
utrymme i videon med ett medeltal på 28 %.

5.2 Lärarstuderandes användning av retoriska grepp i
populärvetenskapliga texter
De retoriska greppen är ett effektivt medel för att göra ett vetenskapligt innehåll
lättillgängligt för läsare utanför forskarvärlden (Pelger m.fl., 2009). Därför har
lärarstuderandes

användning

av

retoriska

populärvetenskapligt perspektiv.
58

grepp

analyserats

ur

ett

Dennis Brandt & Johannes Juselius

I följande tabell presenteras lärarstuderandes användning av retoriska grepp i
videopitch och tillhörande ingress. Tabellen redogör för vilka typer av retoriska
grepp som förekommer i lärarstuderandes texter. Observera att en text kan innehålla
flera olika typer av retoriska grepp.
Tabell 8. Lärarstuderandes användning av retoriska grepp.
Retoriskt grepp

Frekvens

Retoriska frågor

14/17

Konkreta exempel

5/17

Värdeladdade ord

4/17

Jämförelser & metaforer

2/17

Fiktiv dialog

2/17

Narrativ

1/17

Tankeexperiment

1/17

Utgående från tabellen ovanför går det att utläsa att användningen av retoriska frågor
förekommer mest. 14 av 17 texter innehåller retoriska frågor. Som tidigare nämnt (se
kap. 5.1) är användningen av retoriska frågor det mest förekommande greppet i
ingresserna. 12 av 17 ingresser har använt sig av retoriska frågor för att involvera
läsaren i texten. Sammanlagt användes 25 retoriska frågor i ingresserna. Minst
användes tankeexperiment (1/17), narrativ (1/17) fiktiv dialog (2/17) samt
jämförelser & metaforer (2/17). Lärarstuderande använde i sina texter olika typer av
retoriska grepp 29 gånger, vilket ger ett medeltal på 1,7 retoriska grepp. Alla texter
innehåller åtminstone en typ av retoriskt grepp och som mest används tre typer av
retoriska grepp.
Utgående från lärarstuderandes populärvetenskapliga texter kommer exempel
på de olika kategorierna av retoriska grepp att presenteras. De olika exemplen
presenteras i syfte att ge en representativ bild över vilka retoriska grepp som används
av lärarstuderande och hur de ser ut på olika sätt. Nedan presenteras två exempel per
retoriskt grepp (förutom de grepp som det endast finns ett exempel av).
59

Dennis Brandt & Johannes Juselius

Retoriska frågor
De retoriska frågorna som används kännetecknas av deras syfte att väcka läsarens
intresse och leda in läsaren på de frågor som kommer besvaras i videopitchen. Totalt
användes det retoriska greppet i 14 av 17 texter, både ingress och videopitch. Detta
gör de retoriska frågorna till det vanligaste retoriska greppet som används av
lärarstuderandena i de populärvetenskapliga texterna. Texten är taget ur studentens
ingress. I det här exemplet används totalt 4 stycken retoriska frågor.
Exempel 1: Men hur är det med välmående bland våra studerande? Hur
upplever klasslärarstuderande sitt eget psykiska välmående? Vilka är de
huvudsakliga stressorerna under studietiden och vad efterfrågar klasslärare
som skulle öka deras välmående under studierna? (D, 2020)
Följande exempel är ett utdrag av en ingress. I ingressen används två stycken
retoriska frågor. Dessa retoriska frågor är kopplade till forskningsfrågorna.
Exempel 2: Hur ser då sömn- och skärmvanor ut hos gymnasieelever? Finns
det samband mellan elevernas upplevelse av tillräcklig sömn och andelen
skärmtid? (I, 2020)
Konkreta exempel
De konkreta exemplen kännetecknas av deras syfte att förklara termer eller
påståenden på en elementär nivå, att läsaren lättare kan ta till sig informationen.
Totalt användes konkreta exempel i 5 av 17 populärvetenskapliga texter. Greppet är
därför det verktyg som är använts mest, efter de retoriska frågorna (14). De konkreta
exemplen används i huvudsak i syfte att förklara en eller flera facktermer. I texten
framkommer konkreta exempel på vilka som är de fem konst och färdighetsämnena i
skolan när hon räknar upp slöjd, huslig ekonomi, musik, gymnastik och slutligen
bildkonst.
Exempel 1: I Finland har vi för tillfället fem konst och färdighetsämnen, de är
slöjd, huslig ekonomi, musik, gymnastik och bildkonst. (Q, 2020)
I denna text förklaras hur elever ska utveckla deras algebraiska tänkande. Bland
annat räknas olika lämpliga och användbara metoder upp.
Exempel 2: För att en uppgift ska utveckla elevens algebraiska tänkande. Så
ska den endera utmana elevens förståelse för matematiska uttryck, elevens

60

Dennis Brandt & Johannes Juselius

proportionell eller funktionella tänkande eller elevens förståelse för okända
kvantiteter. (J & K, 2020)
Värdeladdade ord
Sammanlagt användes greppet: Värdeladdade ord i 4 av 17 populärvetenskapliga
texter. Däremot identifierades sammanlagt 13 värdeladdade ord och fraser bland de
som använt detta retoriska verktyg. Värdeladdade kännetecknas av dess syfte att
väcka känslor hos mottagaren genom användning av emotionellt laddade uttryck
eller värdeladdade ord. Studerandena har i den här texten använt sig av värdeladdade
ord som t.ex. fantastiskt och skrämmande för att förhöja läsarens känslomässiga
anknytning till texten.
Exempel 1: Det gröna guld och de tusen sjöar som finns runt våra
Finlandssvenska skolor kan ses som en fantastisk pedagogisk fördel men
också som ett outforskat skrämmande territorium när det kommer till
slöjdundervisning… (U & V, 2019)
I ingressen hittas ordet allvarligt vilket klassas som ett värdeladdat ord. Ordet
beskriver hur stort problemet är. Värdeladdade ord användes i 4 av 17
populärvetenskapliga texter.
Exempel 2: Svaga kunskaper hos lärare är ett allvarligt problem eftersom den
undervisning dessa lärare kan ge sina elever inte kommer att vara av god
kvalitet. (B, 2020)
Jämförelser & metaforer
Det retoriska greppet att använda sig av jämförelser & metaforer används i 2 av 17
populärvetenskapliga texter. Dessa två exempel är de enda som passar in på
definitionen jämförelser & metaforer. Studenten i det första exemplet gör en
jämförelse mellan spelandet av VR spelet Beat Saber där man har i uppgift att slå
block i takt musik och att spela trummor.
Exempel 1: Spelet går ut på att slå block i takt till musik, vilket liknar
spelandet av trummor. (A, 2020)
Studerandena i det andra exemplet använder sig av metaforen: gröna guld, som är en
metafor för den finländska skogen och dess tillgångar.

61

Dennis Brandt & Johannes Juselius

Exempel 2: Det gröna guld och de tusen sjöar som finns runt våra
Finlandssvenska skolor kan ses som en fantastisk pedagogisk fördel. (U & V,
2019)
Fiktiv dialog
Användning av fiktiv dialog används i 2 av 17 populärvetenskapliga texter. Av
naturliga skäl används detta retoriska grepp endast av lärarstuderandepar som gjort
uppgiften tillsammans, även om det är tekniskt möjligt att göra en fiktiv dialog med
sig själv eller ta hjälp från utomstående. Totalt fanns det 5 lärarstuderandepar som
gjorde sitt material tillsammans. En fiktiv dialog kännetecknas av att olika parter
försöker förklara ett resonemang genom att samtala eller diskutera ämnet.
Studerandena har i det första exemplet nedan använt sig av en fiktiv dialog
för att ge läsaren svar på olika frågor. I dialogen spelar studerandena olika roller.
Studerande 1 har rollen som eleven, eleven är oftast den som ställer frågor till
läraren. Studerande 2 har rollen som lärare och besvarar elevens frågor.
Exempel 1:
-

Varför anser idrottande högstadieelever att det är viktigt att göra
dubbelkarriär redan i högstadiet? (M, 2020)
Idrottande högstadieelever anser att det är viktigt att göra dubbelkarriär redan
i högstadieåldern för kommande studier och för kommande arbetslivet.” (N,
2020)
På vilket sätt kan lärare stöda idrottande i högstadiet? (M, 2020)
Lärarna behöver vara intresserade både av elevens idrottande och också
skolgång. (N, 2020)

Även i det andra exemplet används en fiktiv dialog i videopitchen för att bland annat
skapa redundans där publiken får tid att tänka. Till skillnad från det tidigare exemplet
på fiktiv dialog är studerandena i denna video mera jämbördiga, vilket innebär att de
båda arbetar för lyfta fram undersökningens problemställningar, svar och resultat.
Redundansen skapas genom att de bollar svaren sinsemellan och ger korta
kommentarer åt varandra t.ex. “Jag tänkte samma sak”, och “precis!”. Det här ger
publiken tid att reflektera över det som har blivit sagt.

62

Dennis Brandt & Johannes Juselius

Exempel 2:
-

I lågstadiet tycker jag kommer in en del där klasslärare undervisar, men jag
tycker fortfarande att i högstadiet och gymnasiet med ämneslärare är det
väldigt mycket stillasittande. (E, 2020)
Jo, och mer fysiska aktivitet borde ju verkligen vara i skolan om man lyssnar
på vad eleverna i högstadiet och gymnasiet säger. (F, 2020)
... okej nämen vänta vänta alltså jag tycker det här så viktigt så jag vill nu att
alla ska få höra varför. (F, 2020)
Jag tänkte samma sak, så jag har faktiskt förberett några lappar. (E, 2020)
Super! … Elever blir avslappnade och får mer energi av fysisk aktivitet i
klassrumsundervisningen. (F, 2020)
Precis! Och dessutom så upplever elever att de blir trötta av mycket
stillasittande. Och vem vill nu egentligen ha trötta elever? (F, 2020)

Narrativ:
Narrativ används endast i 1 av 17 populärvetenskaplig texter. Narrativen
kännetecknas av författarens syfte att appellerar till människans fantasi och gör att
mottagaren finner texten eller talet intressant genom att få följa med i en berättelse.
Studenten inleder i det här exemplet både ingressen och videopitchens inledning
genom att bygga upp ett narrativ. Läsaren sugs direkt in i ett scenario i klassrummet
där läsaren får observera ur ett tredjepersonsperspektiv.
Exempel: En elev avbryter läraren, en annan sitter och bläddrar på telefonen
medan den tredje vandrar omkring i klassen… (T, 2019)
Tankeexperiment:
Det retoriska greppet tankeexperiment användes endast i 1 av 17 populärvetenskaplig
texter. Tankeexperiment kännetecknas av att författaren använder sig av konkreta
scenarier eller en situation för att mottagaren enklare ska ta till sig resonemanget. I
exemplet

används

ett

tankeexperiment

för

att

illustrera

ett hypotetiskt

lektionsscenario. Genom det här retoriska greppet kan studenten ge tittaren olika tips
och ideér. Den här formen av tankeexperiment är ett realistiska test. Det vill säga det
finns för många skolor realistiska möjligheter att ta ut sina elever till en bondgård.
Den realistiska naturen av det här tankeexperimentet gör att blir enkelt för tittaren att
förstå och följa med i resonemanget och ta till sig resultaten.
63

Dennis Brandt & Johannes Juselius

Exempel: På lantgården får eleverna träffa bonden som berättar om sitt yrke
och visar runt på gården… Eleverna får möjlighet att använda sina sinnen,
vilket gynnar lärandet. De får känna lukter, provsitta lantbruksmaskiner och
kanske smaka på produkter från lantgården. Många elever får för första
gången i sitt liv se kor, grisar eller andra djur och skapa sig en uppfattning om
hur man sköter dem. Det arbete man gör före och efter ett besök till en
lantgård är mycket viktigt för elevernas lärande. Före besöket kan du ta reda
på vad eleverna kan om lantbruk och ber dem komma på frågor att ställa
bonden. Efter besöket kan ni i klassen diskutera upplevelsen och eleverna kan
få skriva om sina erfarenheter. Genom att filma eller fota under studiebesök
har ni bra material att arbeta vidare med. (S, 2019)
I

det

följande

redogörs

resultaten

av

analysen

av

lärarstuderandes

populärvetenskapliga texters läsbarhet.

5.3 Lärarstuderandes populärvetenskapliga texters läsbarhet
Utgående från den tredje forskningsfrågan kommer analysen av lärarstuderandes
populärvetenskapliga texters läsbarhet att redogöras. Inledningsvis kommer
studerandes användning av facktermer i ingressen och videopitchen att framföras.
Därefter följer en redogörelse över ingressernas meningslängdsvariation. Slutligen
presenteras resultaten av den lixanalys som gjorts på lärarstuderandes ingresser.
Facktermer
Utgående från analysen av lärarstuderandes populärvetenskapliga videopitchar och
ingresser har 44 facktermer identifierats. Facktermer används i 13 av 17 videopitchar
och ingresser. Nedan följer en tabell på 10 exempel som används. Exemplen är
utvalda med syfte att vara representativa för en variation av olika typer av facktermer
som används av lärarstuderandena. Tabellen innehåller bland annat facktermer som
förklaras och facktermer som inte förklaras. Tabellen innehåller även kortare begrepp
(ex. involvering och stressorer) samt längre termer (ex. beredskap att implementera
trestegsstödet).

64

Dennis Brandt & Johannes Juselius

Tabell 9. Exempel på facktermer som används av lärarstuderandena.
Exempel på facktermer:
Stressorer
Rytmpedagogiska
Involvering
Asynkrona kommunikationen
Beredskap att implementera trestegsstödet
Konst- och färdighetsämnen
Algebraisk progression
On-task beteende
Wilma
Lärarprofession
Nedan presenteras exempel på transkriberade utdrag där facktermer används:
Exempel 1:
Studeranden använder i det här exemplet facktermen “stressorer” som används för att
beskriva saker som orsakar stress. Studeranden förklarar inte facktermen utan gör
raskt vidare i att förklara vad olika stressorer kan vara kopplade till. Detta kan leda
till att publiken kan ha svårt att följa med i vidare förklaringar ifall hen inte förstår
termen stressorer sedan tidigare.
Och utgående från de här svaren, har jag det där lyft fram olika stressorer
som förekommer... stressorer kopplade till ekonomi, tidshantering, privat
relationer, relationer på universiteten, studiemotivation och sömnen. (D, 2020
Exempel 2:
Studerandena i det här exemplet använder facktermen “on-task beteende” som är en
svensk översättning av den engelska facktermen “on-task behavior” som är ett
samlingsord för konkreta uppgifter som görs t.ex. att en elev gör en
matematikuppgift.
När fysisk aktivitet integreras i klassrumsundervisningen ökar elevernas
on-task beteende och deras koncentration och inlärning förbättras. (E & F,
2020)

65

Dennis Brandt & Johannes Juselius

I det följande presenteras 2 exempel på situationer där studenten använder en
fackterm men även förklarar termen till tittaren. Endast 3 av 44 facktermer blir
förklarade av studerandena.
Exempel 1:
Studenten använder sig av facktermen “involvering”. Studenten lyckas inte enbart
med att lyfta fram exempel på vad involvering innebär, utan jämför och skiljer
termen från en annan fackterm, “delaktighet”.
Så skolan bör alltså gradvis gå från mera involvering till större delaktighet.
Det är inte samma termer. Utan involvering betyder till exempel att samarbete
mellan hem och skola kännetecknas av informationsutbyte och konsultation
det har man vid föräldramöten och lärandesamtal som man måste ha enligt till
exempel läroplanen. (H, 2020)
Exempel på student som förklarar facktermer:
Studerande använder sig av facktermen “konst och färdighetsämnen”. Studenten är
tydlig och räknar upp konkreta exempel på vilka dessa är: “de är slöjd, huslig
ekonomi, musik, gymnastik och bildkonst.
I Finland har vi för tillfället fem konst och färdighetsämnen, de är slöjd,
huslig ekonomi, musik, gymnastik och bildkonst. (Q, 2020)
Meningslängd
I det följande presenteras resultaten av vår analys av ingressernas (n=17)
meningslängd. 17 studenter hade skrivit minst 2 meningar, 16 studenter hade skrivit
minst 3 meningar, 15 studenter hade skrivit minst 4 meningar, 3 studenter hade
skrivit minst 5 meningar och slutligen hade 1 student skrivit 6 meningar i ingressen. I
medeltal var det mening 3 som hade mest antal ord (16,31). Minst antal ord (13) hade
mening 6, däremot var det bara en student som hade skrivit 6 meningar. Den
genomsnittliga meningslängden i ingresserna är 14,89.

66

Dennis Brandt & Johannes Juselius

I tabellen nedanför redogörs antalet ord per mening i ingresserna.
Tabell 10. Ingressernas meningslängdsvariation.
Mening 1 Mening 2

Mening 3

Mening 4

Mening 5

Mening 6

Ingresser

17

17

16

15

3

1

Antal ord
Medeltal

237
13,94

253
14,88

261
16,31

204
13,6

44
14,67

13
13

linjediagram

som

tydligare

Nedan

följer

ett

visar

på

ingressernas

meningslängdsvariation och jämförelse med det totala genomsnittet (14,89).

Figur 7. Ingressernas meningslängdsvariation.
Läsbarhetsindex
För att analysera hur läsbara lärarstuderandes ingresser är använde vi oss av en
LIX-analys. LIX-värdet är uppdelat i fem kategorier med en början från mycket
lättläst till mycket svår. Av de 17 analyserade ingresser är det en ingress som är
mycket lättläst (20–29), två som är lättlästa (30–39), sex ingresser är medelsvåra
(40–49), fem är svåra (50–59) och tre stycken är mycket svåra (60–69). Andelen
långa ord är 32,99. Läsbarhetsindexets medelvärde är 47,94 vilket anses vara en
medelsvår text.

67

Dennis Brandt & Johannes Juselius

Nedan följer en tabell som visar fördelningen av ingresserna baserade på tolkningen
av LIX.
Tabell 11. Ingressernas läsbarhetsindex.

För att ytterligare förtydliga ingressernas LIX-värde presenteras här ett stapeldiagram
som ger en tydligare bild över fördelningen:

Figur 8. Stapeldiagram över ingressernas läsbarhetsindex (LIX).
Utgående från figuren ser vi att ingresserna har en viss negativ skevhet där antalet
svåra ingresser (5) och mycket svåra ingresser (3) är något vanligare än lättlästa
ingresser (2) och mycket lättlästa ingresser (1). Vanligaste är medelsvåra ingresser
(6).

68

Dennis Brandt & Johannes Juselius

Nedan följer exempel av ingresser inom kategorin mycket lättläst (LIX: 20–29),
lättläst (LIX: 30-39), medelsvår (LIX: 40–49), svår (LIX: 50-59) och mycket svår
(LIX: 60–69).
Mycket lättläst
De texter som har ett läsbarhetsindex mellan 20–29 kategoriseras som mycket
lättlästa. Barnböcker brukar ofta kategoriseras som mycket lättlästa. Endast ett
exempel hade en mycket lättläst text.
Exempel:
Studenten har en ingress som passar in i kategorin mycket lättläst eftersom texten har
korta och lättförståeliga ord samt korta meningar och ett LIX-värde på 29. Andelen
långa ord hade studenten lägst med ett värde på 17,78. Medeltalet i alla 17 ingresser
är 32,99. Denna ingress är den enda som klassas som mycket lättläst. Studenten
varierar inte meningslängden mycket (11, 10, 12, 12 ord/mening) men meningarna är
tydliga och enkla vilket gör texten lätt att följa med i.
Vår skola står inför nya utmaningar, det är elevers psykiska hälsa. Den
psykiska hälsan bland unga blir allt sämre hela tiden. Därför måste vi i skolan
jobba allt mera kring elevers psykiska hälsa. Detta kan vi göra genom att ha
mera praktisk undervisning i skolan. (Q, 2020)
Lättläst
Texter som har läsbarhetsindexet 30-39 kategoriseras som lättlästa. Skönlitteratur
och populärtidningar brukar höra till denna kategori. Två exempel hade en lättläst
text.
Exempel 1:
Ingressen har ett LIX-värde på 35 vilket passar in i kategorin lättläst. Antalet långa
ord i denna ingress är 12. Den genomsnittliga meningslängden är 14,5. Andelen
långa ord har ett lågt värde på 20,69. Studenten har en stor meningslängdsvariation
(12, 15, 24, 7 ord/mening). I de korta meningarna uttrycks påståenden, medan ett
längre resonemang förs i tredje meningen (24 ord). Detta är ett tydligt exempel på en
fungerande meningslängdsvariation.
69

Dennis Brandt & Johannes Juselius

Kan dina elever berätta hur maten som serveras i skolmatsalen har
producerats? Forskning visar att dagens barn har allt sämre kunskap om
varifrån maten de äter kommer. Genom att ta med eleverna till en lantgård ger
du dem möjlighet att med alla sina sinnen lära sig om hur matproduktion går
till. En sådan upplevelse skapar minnen för livet! (S, 2020)
Exempel 2:
Studenten har ett LIX-värde på 39 som passar in på kategorin lättläst. Studenten har
endast 2 meningar och antal långa ord är 6. Andelen långa ord är 28,57. Den
genomsnittliga meningslängden är den lägsta av ingresserna och har ett värde på
10,5. Vilket gör texten enkel att läsa trots de långa orden som: “utomhuspedagogik”,
“undervisningsmetod” och “klasslärarstuderande”.
Gå ut, upplev, känn och prova på! Det här handlar om utomhuspedagogik
men hur ser egentligen klasslärarstuderande på utomhuspedagogik som
undervisningsmetod? (G, 2020)
Medelsvår
De texter med läsbarhetsindex 40–49 kategoriseras som medelsvåra. Normala
tidningstexter brukar kategoriseras som medelsvåra. 6 exempel hade en medelsvår
text, vilket även var den vanligaste kategorin.
Exempel 1:
Detta exempel har LIX-värdet 42. Exemplet har bland de undersökta ingresserna
högst antal ord 85, uppdelat på 4 meningar (32, 7, 23, 23 ord/mening) vilket ger det
en genomsnittlig meningslängd på 21,25 ord. Detta kan jämföras med medeltalet som
är 14,89 ord/mening. De långa meningarna tyder på att studerandena har haft
svårigheter att sätta punkt på meningarna, något som kan göra texten tung att läsa.
Ingressen innehåller flera retoriska grepp bland annat retoriska frågor och
värdeladdade ord som “skrämmande” och rädsla”.
Det gröna guld och de tusen sjöar som finns runt våra Finlandssvenska skolor
kan ses som en fantastisk pedagogisk fördel men också som ett outforskat
skrämmande territorium när det kommer till slöjdundervisning. Hur ser det
egentligen ut i Svenskfinland? Använder lärare sig av vår fantastiskt unika
miljö, så som Utbildningsstyrelsen förordnar, eller vänder lärarna i dörren i
rädsla för regn och rusk? Om någon vågar sig ut med ett gäng elever, vad är
det egentligen som de gör och vad är egentligen utomhuspedagogik i
slöjdundervisningen? (U & V, 2019)

70

Dennis Brandt & Johannes Juselius

Exempel 2:
Ingressen har ett LIX-värde på 44. Studenten har använt sig av 60 ord vilket gör att
meningslängden på ingressen är i medeltal 12 (16, 16, 12, 7, 9 ord/mening). Antalet
långa ord är 19 och andelen långa ord ligger på 31,67.
De flesta klasslärare kommer någon gång att få uppleva elever med
utmanande beteende i sin undervisning. En elev kan bråka, hamna i konflikter
och ha svårt att samarbeta med lärare och elever. Klasslärare kan uppleva att
det känns svårt att handskas med dessa elever. Vad upplever klasslärare är ett
utmanande beteende? Hur ska de utmanande eleverna bemötas och hanteras
egentligen? (C, 2020)
Svår
De texter med läsbarhetsindex 50-59 kategoriseras som svåra. Lixvärdet är normalt
för bland annat officiella texter som publiceras. 5 exempel hade en svår text.
Exempel 1:
Denna ingress hör till kategorin svår eftersom LIX-värdet är 55. Andelen långa ord
är 41,79. Medeltalet för alla ingresser i andelen långa ord är 32,99. Studerandena
använder sig av flera svåra och långa facktermer t.ex. “on-task beteende” och
“kognitiva funktioner”. Detta gör att textens läsbarhet är beroende av att läsaren
känner till dessa facktermer.
Fysisk aktivitet under skoldagen har många positiva effekter på eleverna.
Hälsan, de sociala relationerna och kognitiva funktioner gynnas när eleverna
är aktiva. När fysisk aktivitet integreras i klassrumsundervisningen ökar
elevernas on-task beteende och deras koncentration och inlärning förbättras.
Men vad tycker elever i högstadiet och gymnasiet om fysisk aktivitet i
klassrumsundervisningen? Tar den fysiska aktiviteten tid från viktigare saker
eller är det ett positivt inslag i undervisningen? (E & F, 2020)
Exempel 2:
Ingressen har LIX-värdet: 58. Antalet ord som använts i ingressen är 69. Medeltalet
på alla ingresser är 61,4 ord. Andelen långa ord studenten använt är 40,58. Studenten
varierar inte meningarna mycket (18, 20, 19, 12 ord/mening), vilket gör att texten
kan kännas stel.
En elev avbryter läraren, en annan sitter och bläddrar på telefonen medan en
tredje vandrar omkring i klassen. Allt fler elever och lärare vittnar om att
71

Dennis Brandt & Johannes Juselius

elevers störande beteende ökat och att arbetsron i klasserna och skolorna
försämrats. Störande beteende stör lärares arbete men vad tycker eleverna om
hur lärarna handskas med det störande beteendet i klassrummen? Hur bör
lärare hantera störande beteende och hur vill elever bli bemötta? (T, 2019)
Mycket svår
Mycket

svåra

texter

har läsbarhetsindex 60–69.

Kategorin brukar vara

kännetecknande för byråkratiska texter. Tre exempel hade en mycket svår text.
Exempel 1:
Detta exempel har utgående från lixanalysen av ingresserna högst LIX-värde 63.
Ingressen har även högst andel långa ord: 29 (medeltal: 20,18) och högst
genomsnittlig meningslängd: 26 (medeltal: 14,89). Alla tre meningar är väldigt lång
(23, 24, 31 ord/mening). Studenten har tydliga bekymmer med att sätta punkt på sina
meningar, vilket gör texten mycket tung att läsa.
Det finns gott om forskning som visar att grundskolelärares
naturvetenskapliga kunskaper ofta är bristande, innehåller missuppfattningar,
eller i vissa fall är rent felaktiga. Svaga kunskaper hos lärare är ett allvarligt
problem eftersom den undervisning dessa lärare kan ge sina elever inte
kommer att vara av god kvalitet. Min avhandling undersöker huruvida det
finns specifika ämnesområden inom omgivningslärans kemirelaterade stoff
som ställer till besvär för klasslärarstuderanden, och vilka bakomliggande
orsaker som finns till klasslärarstuderandenas överlag låga intresse för
naturvetenskap. (B, 2020)
Exempel 2:
Denna ingress har ett LIX-värde på 60 och hör även till kategorin mycket svår.
Andelen långa ord är 44,26. Den genomsnittliga meningslängden är 15,25 ord.
Studenten lyckas att variera längden på meningarna (12, 17, 12, 20 ord/mening) men
fortsättningsvis försvåras texten av de långa facktermerna som t.ex. “demografiska,
“distansundervisning” och “organisering”.
Varför ska skolans elevunderlag eller tillgång till lärare begränsa tillgången
till kunskap? Den digitala teknologins utveckling möjliggör en ökad tillgång
till kompetens och utbildning, oavsett geografiska och demografiska hinder.
Lyckad distansundervisning förutsätter en god organisering av verksamheten,
men hur gör man? I min avhandling behandlas några perspektiv som du kan
ha nytta av om din organisation funderar på att utveckla distansundervisning.
(L, 2020)
72

Dennis Brandt & Johannes Juselius

Avslutningsvis presenteras en sammanfattande LIX-tabell utgående från lixanalysen.
Lixvärdet visar att lärarstuderandes texter i genomsnitt var medelsvåra (47,94). I den
kommande resultatdiskussionen kommer resultaten att diskuteras i relation till
tidigare forskning inom temaområdet läsbarhetsindex för populärvetenskapliga
texter.
Tabell 12. Sammanfattning av lixanalysen av ingresserna.
Genomsnittligt
LIX-värde

Genomsnittlig
meningslängd

Andel långa ord

47,94

14,89

32,99

73

Dennis Brandt & Johannes Juselius

6 Diskussion
Kapitlet inleds med en resultatdiskussion där de huvudsakliga resultaten för denna
undersökning lyfts fram och jämförs med tidigare forskning och teori inom ämnet.
Därefter, i metoddiskussionen, diskuteras valet av metod och analys. Avslutningsvis
presenteras implikationer och förslag till fortsatt forskning.

6.1 Resultatdiskussion
Syftet med denna avhandling är att få en djupare förståelse av hur lärarstuderande,
genom videopitchar, populariserar den egna magisteravhandlingen. Genom att
diskutera och jämföra resultaten i förhållande till den teoretiska referensramen och
tidigare

forskning

Resultatdiskussionen

inom

forskningsområdet

behandlar

resultaten

hoppas

utgående

vi
från

uppnå

syftet.

varje

enskild

forskningsfråga.
I den första forskningsfrågan undersöktes på vilket sätt lärarstuderandes
populärvetenskapliga videopitchar är uppbyggda och tio kategorier identifierades:
Resultat, bakgrund & syfte, slutsats, metod, hook, call to action, teori, presentation,
målgrupp och slutligen paus. I relation till den andra forskningsfrågan, kring vilka
retoriska grepp lärarstuderande använder i populärvetenskapliga texter, identifierades
följande kategorier: Retoriska frågor, konkreta exempel, värdeladdade ord,
jämförelser & metaforer, narrativ och slutligen tankeexperiment. Den tredje och sista
forskningsfrågan handlade om

att undersöka hur läsbara lärarstuderandes

populärvetenskapliga texter är. I relation till forskningsfrågan har bland annat
lärarstuderandes

användning

av

facktermer

undersökts.

Dessutom

har

lärarstuderandes ingresser analyserats genom en lixanalys. I lixanalysen har
ingresserna delats in i följande kategorier: Mycket lättläst, lättläst, medelsvår, svår
och mycket svår.

74

Dennis Brandt & Johannes Juselius

6.1.1 Lärarstuderandes uppbyggnad av populärvetenskapliga videopitchar
Utgående

från

resultaten

av

hur

lärarstuderande

har

byggt

upp

sina

populärvetenskapliga videopitchar går det att konstatera att kategorin resultat har
varit dominerande i lärarstuderandes videopitchar. 16 av 17 videopitchar
presenterade resultat i videon vilket gör resultatkategorin till den mest
förekommande (47,4 %). Det här resultatet sammanfaller med Thuréns (2000, s. 13)
syn på vad populärvetenskap bör handla om. Thurén menar att: “Populärvetenskap
innebär vanligen att man beskriver vetenskapens resultat.” Det går därmed att
konstatera att lärarstuderandena har uppnått det syfte som Pelger m.fl. (2009) anser
att är den populärvetenskapliga textens syfte: att sprida kunskap.
Däremot har studerandena haft svårigheter med att disponera innehållet i
videopitcharna på ett populärvetenskapligt sätt. 8 av 17 videopitchar har en tematisk
disposition, något som kännetecknar den vetenskapliga genren (Ask, 2006;
Niinivaara, 2006). Det här tyder på att studerandena har haft svårt att byta till en
populärvetenskaplig disposition. Resultaten visar även att videopitchar med en
tematisk disposition i medeltal gav ett mindre utrymme åt kategorin resultat (28 %) i
jämförelse med de videopitchar som hade en emfatisk disposition (65 %). Det här
resultatet överensstämmer med den teoretiska referensramen gällande den emfatiska
dispositionen. Forskning visar att en emfatisk disposition ger mera utrymme åt
resultaten (Sahlström, 2017). Att ordna innehållet är enligt retorikens fem delar den
andra delen (dispositio) i den arbetsprocess som en talare, författare eller skribent
kan använda sig av (Lindqvist Grinde, 2008; Gunnarson, 2013). Målet med att
disponera ett innehåll är att göra det effektivt (Lindqvist Grinde, 2008). Det här ökar
vikten av att disponera innehållet i en videopitch eftersom det finns mindre utrymme
och tid än i en magisteravhandling. Videopitchen bör vara tidseffektiv med sitt
innehåll.
I inledningen av videopitcharna var en hook (6) den mest förekommande
kategorin. Finström m.fl. (2018) beskriver att hooken är till för att fånga publikens
uppmärksamhet och intresse redan i början av videopitchen. Vanliga sätt att fånga
publiken är att ställa någon typ av fråga eller presentera intressanta resultat.
75

Dennis Brandt & Johannes Juselius

Inledningen ska därför inledas med ett exordium vars syfte är att skapa intresse,
välvilja och läraktighet. Eftersom resultaten är det viktigaste i en populärvetenskaplig
text, är det enligt den emfatiska dispositionen något som kunde lyftas fram redan i
textens inledning (Pelger m.fl., 2009; Klepke & Rydell, 2014; Sahlström, 2017).
Efter inledningen följer narratio dvs. bakgrunden (Pelger, m.fl., 2009, s. 8).
Kategorin bakgrund & syfte återfinns i 13/17 videopitchar. Utgående från den
kategoriska uppdelningen utgjorde bakgrunden & syftet 17,6 % av videopitcharnas
innehåll, vilket enbart är efter kategorin resultat (47,4 %). Bakgrunden ska enligt
Pelger m.fl. (2009) vara kortfattad, däremot bör bakgrunden även ge den nödvändiga
informationen för att förstå resten. Uppdelat på de 13 videopitchar med bakgrund &
syfte ges kategorin i medeltal 33 sekunder utrymme per video. En tydlig bakgrund &
syfte är ofta en förutsättning för att läsaren ska förstå resultaten som presenteras i
videopitchen. I det avseendet anser vi att bakgrunden & syfte är en viktiga kategori i
videopitcharna vilket förtjänar det utrymme det har getts.
Även Rakedzon och Baram-Tsabari (2016) menar att det är vanligt inom den
populärvetenskapliga genren att skribenten börjar med slutsatsen och resultatet. I
dessa videopitchar presenteras inga former av slutsatser eller resultat i inledningen av
videorna däremot har lärarstuderandena lyckats med att framföra någon form av
slutsats i 15 av 17 videopitchar. Alla 15 slutsatser har varit i anslutning till videons
avslutning. Däremot är det endast 7 av 17 videopitchar som har lyckats formulera en
tydlig call to action. Både Corder (2011) och Pelger m.fl. (2009) menar att enligt den
emfatiska dispositionen bör peroratio dvs. talets avslutning innehålla en uppmaning
till publiken eller någon slutsats som lämnar i minnet. Finström m.fl. (2018) menar
att call to action behövs även för att aktivera publiken i slutskedet av talet. Att endast
7 av 17 videopitchar har lyckats formulera ett call to action kan bland annat bero på
undersökningens linjedragning att inte inkludera de exempel där publiken uppmanas
att läsa avhandling utan uppmaningen har behövt vara anknutna till tidigare
nyckelpunkter i pitchen.
Utgående från resultaten i tabellen över videopitcharnas kategoriska
uppdelning (se bilaga 5) har lärarstuderandena generellt lyckats med att sparsamt
76

Dennis Brandt & Johannes Juselius

lyfta fram metoderna (6,7 %) i videopitcharna. Totalt lyftes metoder fram i 6 av 17
videopitchar. Även teori (3,3 %) har getts ett litet utrymme. Klepke och Rydell
(2014) påpekar att det är något som är typiskt för den populärvetenskapliga genren
att vara sparsam med metoddelen. Däremot bör det uppmärksammas att det är endast
de som har haft en tematisk disposition (8/17) som har lyft fram metoder i
videopitchen. Detta resultat tyder på att lärarstuderandena med en tematisk
disposition har haft svårt med genreförskjutningen från den vetenskapliga genren till
den populärvetenskapliga. Även om de flesta lärarstuderande fokuserade på sina
resultat när de kommunicerade sina populärvetenskapliga videor, är vår studie i linje
med tidigare forskning som visar att det är svårt för studenter att byta från en
vetenskaplig till en populärvetenskaplig strategi (Pelger & Nilsson, 2016).
6.1.2 Lärarstuderandes användning av retoriska grepp i populärvetenskapliga
texter
Utgående från den klassiska retoriken som referensram är läran om talekonsten och
användningen av olika retoriska verktyg viktiga för någon som vill övertyga en
publik. Verktygen kan vara skrivna eller uttalade ord, gester, skyltar, bilder eller
handlingar (Lindqvist Grinde, 2008). Utgående från den tredje forskningsfrågan vill
vi diskutera lärarstuderandes användning av retoriska grepp i ingresser och
videopitchar.
Utgående från resultaten går det att konstatera att det vanligaste verktyget
som användes var retoriska frågor (14/17). Att majoriteten av texterna innehåller
retoriska frågor tyder på att användningen av detta retoriska grepp har
rekommenderats eller lyfts fram som exempel under kursen. En annan möjlig orsak
till att flera har använt sig av samma retoriska grepp är att våra analyserade ingresser
och videopitchar sträcker sig från november 2019 till september 2020. Detta kan
innebära att uppgifter som gjorts tidigare av medstuderande kan användas som
exempel och modeller.
Klepke och Rydell (2014) menar att retoriska frågor är ett effektivt verktyg
för att involvera läsaren och tittaren. Däremot varnar de för att de retoriska frågorna
kan bli för många, något som har blivit fallet i flera av lärarstuderandes texter. Ett
77

Dennis Brandt & Johannes Juselius

exempel på detta är att totalt framkom 25 retoriska frågor enbart i ingresserna.
Klepke och Rydell menar att läsaren är där för svaren och inte frågorna, även om
frågan kan vara ett bra sätt att komma vidare i texten.
Däremot var övriga retoriska verktyg sparsamt använda. I medeltal användes
1,7 retoriska grepp i lärarstuderandes videopitchar och tillhörande ingresser. Ett
starkt retoriskt grepp som totalt saknades, och som därmed inte ingår i tabellerna var
humor. Pinto och Riesch (2017) pekar på att humorn är ett starkt verktyg för att öka
tillgängligheten och att främja lärandet av vetenskapliga begrepp. Även
användningen av narrativ var sparsam. Endast i 1 av 17 videopitchar kunde ett tydligt
narrativ identifieras. Thurén (2000) menar att en orsak varför det kan vara
problematiskt att inkludera längre narrativ i en populärvetenskaplig text kan vara det
vetenskapliga förhållningssättet att argumentera. Detta gör det svårt för forskaren att
presentera sin tes genom en berättelse. I vetenskapen finns det oftast flera olika
teorier och hypoteser, medan en berättelse oftast har en mera rak struktur som kan
snedvrida den vetenskapliga sanningen. Thurén menar att en vinnande lösning är att
kombinera narrationen med strikta faktaredogörelser.
En möjlig och trolig orsak till att det generellt sett används få retoriska grepp,
med undantaget retoriska frågor, kan vara videopitchens längd (ca 2 minuter).
Däremot är den här typen av korta videor fördelaktiga eftersom chansen att publikens
uppmärksamhet och intresse tappas är mindre än i långa klipp (Gallo, 2014).
Liknande resultatet går att finna i tidigare forskning av Rakedzon och Baram-Tsabari
(2017). De konstaterar utgående från sina resultat att bland annat retoriska grepp som
humor, metaforer och narrativ inte inkluderades i en överväldigande majoritet av de
populärvetenskapliga texterna. De nämnde att det

troligtvis berodde på

ordbegränsningen (250 ord) eller för få lektioner (1) som lyfte fram de retoriska
greppen. Istället hade deras lektioner fokuserat på texternas uppbyggnad och struktur.
Detsamma gäller för pilotåret av kursen “forskning i pedagogik” där lite
undervisning har fokuserat på de retoriska greppen. Det här är något som har
utvecklats

i

nyare

versioner

av

kursen.

Att

videopitcharna

enligt

uppgiftsbeskrivningen (se bilaga 5) ska vara endast 2 minuter långa gör att det blir
78

Dennis Brandt & Johannes Juselius

svårt att inkludera flera retoriska grepp i samma videopitch. Även längre och kortare
narrativ har framförallt varit svåra att inkludera.
6.1.3 Lärarstuderandes populärvetenskapliga texters läsbarhet
Texternas läsbarhet kommer att inledningsvis diskuteras utgående från resultaten av
analysen av lärarstuderandes användning av facktermer i videopitcharna och ingress.
Därefter kommer och analys av meningslängden och slutligen lixvärdet att
diskuteras. Resultaten jämförs med tidigare forskning och utgående från den
teoretiska referensramen.
En texts läsbarhet syftar på vilka möjligheter läsaren har att förstå och
uppfatta en text. När en student skriver en text bör hen framförallt ta i beaktande
läsarens erfarenheter. Detta betyder att studenten bör se över användningen av
formuleringar och termer. Studenten bör alltså mottagaranpassa texten. I en
populärvetenskaplig text behöver framförallt facktermer förklaras (Pettersson, 2003).
Att göra en text med ett specifikt och komplicerat innehåll tillgängligt för en
mottagare som saknar de erfarenheter och specialistkunskaper som behövs för att
läsa en text, är en av populärvetenskapens stora utmaningar. För att öka en texts
läsbarhet spelar även facktermerna en central roll (Pelger m.fl., 2009). Utgående från
resultaten

har

lärarstuderandena

(n=17)

använt

44

facktermer

i

sina

populärvetenskapliga texter.
Baserat på retorikens fem delar (se avsnitt 3.2) bör studerandena i den
retoriska arbetsprocessen elocutio reflektera över innehållets språkliga formulering.
Det här innebär att de behöver anpassa språket och de facktermer som används
utgående från kommunikationssituationen (Lindqvist Grinde, 2008). Enligt Klepke
och Rydell (2014) finns det goda skäl att förklara alla de facktermer som används.
Endast 3 av de 44 facktermer som identifierats blir förklarade, antingen genom
exempel eller en jämförelse. I det avseendet skiljer sig texterna från den
populärvetenskapliga genren genom att så få facktermer förklaras. Det här beror
troligen på den målgrupp som studerandena haft i åtanke. Användningen av
facktermer

bör

vara

anpassad

enligt

målgruppen.

Endast

4

av

17

populärvetenskapliga texter hade en uttalad målgrupp. Däremot går det att utgå från
79

Dennis Brandt & Johannes Juselius

kursuppgiften (se bilaga 5) som beskriver att materialet även ska göras relevant för
skolsamfundet. Med det i åtanke bör skolsamfundet stå som allmän målgrupp för
studerandena, något som även syns i deras användning av facktermer. Utgående från
Nuopponen

och

Pilkes

(2010)

beskrivning

av

mottagarens betydelse i

kommunikationssituationen (se tabell 3, s. 20) är lärarstuderandes språkbruk närmare
ett fackspråk snarare än populariserat språk.
Däremot är användning av facktermer endast en av flera aspekter som
beskriver språket och textens genretillhörighet. Samtidigt påverkar den breda
användningen av facktermer oundvikligen texternas läsbarhet. För många och svåra
facktermer inverkar negativt på en texts läsbarhet. En korrekt användning av
facktermer kan stärka skribentens ethos , något som är fördelaktigt när skribenten vill
höja textens trovärdighet (Pelger & Santesson, 2012; Renberg, 2017).
Med meningslängd avses den grafiska meningen dvs. antalet graford mellan
stor bokstav och stort skiljetecken. En varierad meningslängd innebär att texten
innehåller kortare och längre meningar. I kortare meningar uttrycks ofta viktiga
påståenden, medan olika former av resonemang kräver vanligtvis längre meningar.
Meningar som är för mycket långa är av naturliga skäl svårlästa (Niinivaara, 2009).
Kortare meningar har däremot en tydlig positiv inverkan på texters läsbarhet
(Björnsson, 1968; Lundberg & Reichenberg, 2009). Språkrådet (2017, s. 57) säger
att: “En text är lättare att läsa om meningslängden varierar. Det ger en bra rytm.”
Även Hellspong och Ledin (1997) menar att variering av meningslängden är ett
effektfullt sätt att framställa en text på.
Genom vår undersökning av meningarnas ordlängd och dess variationer ville
vi ge en mer uttömmande bild av hur läsbara lärarstuderandes populärvetenskapliga
texter är. Antalet långa ord och meningar behöver nödvändigtvis inte vara en svårare
text men kan ge en fingervisning ifall man även analyserar övriga faktorer. Bland
annat kan variationen av meningslängden vara viktigare (Björnsson, 1968). Klepke
och Rydell (2014) menar att längden på ingressen beror på texttypen. En lämplig
omfattning är däremot ca 30–40 ord delat på två–tre enkla meningar.

80

Dennis Brandt & Johannes Juselius

Lärarstuderandes populärvetenskapliga ingresser (n=17) har i medeltal 4,18
meningar med en medeltal ordlängd på 14,89. Meningslängdsvariationen varierar i
medeltal mellan 16,31 ord/mening och 13 ord/mening. I en jämförelse av den
genomsnittliga meningslängden i vetenskapliga och populärvetenskapliga texter av
Melander (1987) framkom det att de vetenskapliga texterna hade 20,5 ord/mening
samtidigt som de populärvetenskapliga texterna hade 17,3 ord/mening. I jämförelse
med detta är lärarstuderandes populärvetenskapliga texters medeltal 14,89 något
lägre. En lång meningslängd kan bero på flera saker. Dels kan det tyda på att
skribenten har ett avancerat och välutvecklat språk eller att skribenten har ett fattigt
ordförråd och en oförmåga att sätta punkt på sina meningar (Josephson m.fl., 1990).
Baserat på att lärarstuderandes genomsnittliga meningslängd (14,89) t.o.m. är något
kortare än Melanders (1987) undersökning av populärvetenskapliga texter (17,3)
anser vi att lärarstuderandena i vår undersökning har överlag en god förmåga att sätta
punkt på sina meningar. Samtidigt som de har en kombination av ett avancerat språk
med ett brett ordförråd vilket går att utläsa utgående från deras användning av
facktermer.
Utgående från Björnssons (1968) LIX-tolk kan de flesta av de undersökta
ingresserna klassificeras som medelsvåra (40–49) eller svåra (50–59). Mer än hälften
(12 st) ingresser har ett lägre läsbarhetsindex än Melanders (i Pelger m.fl., 2009)
medelvärde för populärvetenskapliga texter (52,3). Även det totala medelvärdet
(47,94) är lägre. Resultaten är även i linje med jämförbara resultat från tidigare
forskning som har gjort lixanalyser av populärvetenskapliga texter. I en studie av
Pelger

m.fl.

(2009)

undersöktes

LIX-värdet på biologistudenters (n=25)

populärvetenskapliga texter. Fördelningen visade att de flesta texterna kunde
klassificeras som medelsvåra (40–49) eller svåra (50–59). Två är mycket svåra
(60–69) och en är mycket lätt (30–39). På följande sida ges en överblick över
biologistundenternas LIX-värde genom ett stapeldiagram.

81

Dennis Brandt & Johannes Juselius

Nedan följer ett stapeldiagram som visar på biologistudenternas LIX-värde:

Figur 8. LIX-värdet för biologistudenternas populärvetenskapliga texter
(Pelger m.fl., 2009, s. 34).
Även

i

en

annan

undersökning

av

doktoranders

populärvetenskapliga

avhandlingssammanfattningar (n=51) av Strömberg (2018) går det att finna liknande
resultat som i vår undersökning. Även i Strömbergs undersökning hade de flesta
antingen en medelsvår text (28 st) eller svår text (20 st
Nedan följer ett stapeldiagram som visar på procentfördelningen av de 51 svenska
sammanfattningarna:

Figur

9.

Procentfördelning

av

LIX-värden

sammanfattningarna (Strömberg, 2018).
82

för

de

51

svenska

Dennis Brandt & Johannes Juselius

Observera att staplarnas färger i Strömbergs diagram inte är samma som i våra
tabeller. Fördelningskurvan följer på så vis en liknande negativ skevhet som vår
undersökning av lärarstuderandes populärvetenskapliga ingresser eftersom 0 % av
denna undersökning platsade i kategorin mycket lättläst (se bilaga 3). Jämför vi vårt
resultat med dessa två LIX-analyser kan vi påstå att våra resultat är tillförlitliga
eftersom de andra undersökningarna är jämförbara och visar liknande resultat
(Denscombe, 2018).
Slutligen kan vi konstatera att det är svårt att endast genom ett verktyg
analysera en texts läsbarhet. Vi har försökt analysera olika element som: facktermer,
meningslängd och variation samt LIX-värde för att få se på texterna ur olika vinklar.
Även om vårt material till stor del var begränsat till ingresserna vid analysen av
meningslängden och LIX-värdet var resultaten jämförbara med tidigare studier. Detta
tyder på att våra resultat kan ge en fingervisning om hur lärarstuderande har lyckats
med att göra sina populärvetenskapliga texter läsbara. I det följande diskuteras valet
av metod och genomförande i metoddiskussionen.

6.2 Metoddiskussion
Denna studie är med i projektet: Samverkan mellan klasslärarens magisteravhandling
och skolsamfundet i det digitala samhället. Detta pilotprojekt inleddes på hösten
2019 med ett syfte att “utveckla nya former av samverkan mellan universitet och
samhälle och öka växelverkan mellan lärarutbildningen och skolsamfundet i
Svenskfinland.”4 Valet av metoden utgick ifrån forskningens ändamål och
forskningsfrågor.
Valet

av

forskningsansats

och

datainsamlingsmetod

styrs

av

forskningsproblemen och forskningsfrågorna. Vårt syfte är att få en djupare
förståelse av hur lärarstuderande, genom videopitchar, populariserar den egna
magisteravhandlingen. Vi har därför använt oss av hermeneutik eftersom syftet är att
tolka och förstå texter. (Björklund & Paulsson, 2003). En kvalitativ innehållsanalys

4

http://abo.fi/magisteravhandlingeniskolsamfundet
83

Dennis Brandt & Johannes Juselius

användes för att analysera textdata (Hsieh & Shannon, 2005). Denna metod använde
vi för att få fram olika teman eller fenomen som texterna innehöll. Motiveringen till
val av hermeneutik som forskningsansats är att vi i vår forskning önskar tolka och
förstå studerandes kommunikation i videor och ingresser. I vår kategorisering av
videopitcharnas innehåll har vi strävat efter att tolka och försöka förstå vad
studerandena berättar och vill få sagt. Enligt Rakedzon (2020) har få studier
undersökt det vetenskapliga skrivandet inom alla nivåer och bedömningsmatriser
saknas till stor del. Vi anser ändå att metoderna vi valt att använda är lämpliga för
denna studie.
Vi valde att begränsa oss till 17 videopitchar eftersom att dessa hade muntliga
förklaringar antingen i form av bildspel eller talking heads. Det datamaterial vi har
analyserat krävde att vi flera gånger granskade materialet. Vi transkriberade
studerandes videopitchar (med hjälp av ett röstigenkänningsprogram) för att
identifiera olika mönster, teman och kategorier. Björndal (2005) beskriver att en
fördel med tillgången till videomaterial är att man kan göra ordentliga analyser med
hjälp av transkribering. De utvalda videopitcharna är transkriberade ordagrant och
sekundvis, vilket gör att tillförlitligheten ökar. Vi granskade materialet och
korrigerade det som fanns att korrigera. För att undersöka hur lättlästa studerandes
ingresser är använde vi oss av en LIX-analys. Denna analys använde vi endast i
ingresserna eftersom LIX inte kan ge ett trovärdigt resultat på ofullständiga meningar
eller talspråk som framkom i studerandes videopitchar. En LIX-analys på
studerandes videopitchar skulle vara möjlig om det hade funnits ett manus som vi
hade fått tillgång till. Pelger m.fl. (2009) menar att LIX-analyser ger en bra
utgångspunkt att förstå texters läsbarhet. Vi anser att en LIX-analys av ingresserna
ger en bra överblick av texternas läsbarhet.
Ejvegård (2009) menar att forskningsresultatet inte har något vetenskapligt
värde ifall inte kraven för tillförlitlighet och trovärdighet har uppfyllts. Fördelen med
att vi har analyserat videopitchar och ingresser är att vi alltid kan återvända till dem
vid granskning av våra resultat.

84

Dennis Brandt & Johannes Juselius

Denscombe (2018) nämner att tillförlitligheten ökar då man kan jämföra
liknande resultat med andra avhandlingar. Vi har jämfört våra resultat i den tredje
forskningsfrågan (Lärarstuderandes populärvetenskapliga texters läsbarhet) med två
andra studier för att se om de fått liknande svar (metoden kallas inter-reliability). Vi
har även försökt höja undersökningens trovärdighet genom en transparent och
detaljerad beskrivning av forskningsprocessen. Under undersökningens gång har vi
dessutom deltagit och presenterat våra framsteg i olika seminarier, vilket har ökat vår
transparens. Patel och Davidsson (2011) säger att liknande beskrivningar av
forskningsprocessen och redogörelse av metodval ökar hela studiens trovärdighet.
Dessutom har vi använt oss av välanvända mätinstrument bland annat LIX
(Björnsson, 1968), som är ett verktyg för analysera texters läsbarhet. Ejvegård (2009)
menar att tillförlitligheten är starkt förknippat med att det går att lita på de
mätinstrument som använts i undersökningen.
För att ta i beaktande etiska aspekter i undersökningen valde vi att hålla
studerandena anonyma i vår avhandling eftersom det inte är relevant för studiens
resultat att skriva ut deras namn. Studerandes namn finns tillgängliga på projektets
webbsida. Studerandena har skrivit ett avtal om att vi får använda deras material i vår
forskning. Det här grundar sig bland annat på att vi beaktat materialets tillgänglighet
som når en bred publik(Morcillo m.fl., 2016; Tsai, 2017). Detta innebär att vi som
forskare bär ett stort ansvar om att vara objektiva gentemot materialet vi undersöker.
Forskning med video kan inkräkta på den personliga sfären och individernas
integritet (Jordan & Henderson, 1995; Vetenskapsrådet, 2017).
Sammanfattningsvis

anser

vi

att

forskningens

metod

varit

rätt

tillvägagångssätt. Forskningsfrågorna har blivit besvarade och har fått trovärdiga
svar. Däremot går det att i efterhand reflektera över huruvida vår undersökning har
blivit för bred. Borde vi i ett tidigare skede avgränsat antalet forskningsfrågor till två
istället för tre? Även om resultaten gällande lärarstuderandes populärvetenskapliga
texters läsbarhet visade sig vara likställda med tidigare studier inom området, kändes
det inte som att forskningsfrågan kunde ges lika tydligt utrymme som de två första
forskningsfrågorna gällande videopitcharnas uppbyggnad samt lärarstuderandes
användning av retoriska grepp. En förklaring varför vi inte valde att avgränsa antalet
85

Dennis Brandt & Johannes Juselius

forskningsfrågor var vår ivrighet att analysera materialet genom att ta i beaktande så
många faktorer som möjligt.

6.3 Implikationer och förslag till fortsatt forskning
En skicklig retoriker är inte enbart kunnig i praktisk retorik, utan en viktig aspekt av
retoriken är att även analysera dess påverkan (Lindqvist Grinde, 2008). Denna
undersökning har både utvecklat vår teoretiska och analytiska kunskap inom temat
populärvetenskap.
Resultatet i studien visar att de flesta lärarstuderande fokuserar på sina
resultat i videopitchen och ingressen. Däremot är det tydligt att det finns ett fortsatt
behov av mera utbildning i att kommunicera populärvetenskapligt. Framförallt visar
videopitcharnas disposition att flera lärarstuderande har haft svårigheter med denna
genreförskjutning

från

en

vetenskaplig

magisteravhandling

till

en

populärvetenskaplig sammanfattning genom videopitch och tillhörande ingress. En
annan implikation som resultaten visar är att lärarstuderande har i för stor
utsträckning förlitat sig på retoriska frågor som retoriskt grepp. Andra effektiva
retoriska grepp har därför utelämnats eller blivit sparsamt använda.
Det vore intressant att se hur studerandes populärvetenskapliga arbeten på
Åbo Akademi utvecklas genom åren. I fortsatt forskning om lärarstuderandes
populärvetenskapliga videopitchar kunde man t.ex. fokusera mera på själva
videomaterialet och de tekniska detaljerna. När vi har analyserat dessa 17
videopitchar märker vi att somliga pitchar är mera intresseväckande beroende på i
vilken miljö den utspelas i. Därmed kan vi konstatera att även detta kunde vara ett
lämpligt forskningsområde. Det som man även skulle kunna analysera är
röstanvändning och kroppsspråk i videorna ur ett retoriskt perspektiv.
Sammanfattningsvis kan vi konstatera att det har varit ett intressant
forskningsområde att analysera videopitchar. Vi har blivit utmanade att tillsammans
se på materialet ur många olika synvinklar och ta i beaktande flera faktorer. Det har
varit nödvändigt för att uppnå syftet att få en djupare förståelse av hur
86

Dennis Brandt & Johannes Juselius

lärarstuderande, genom videopitchar, populariserar den egna magisteravhandlingen.
En brist på färdiga bedömningsmatriser har även inneburit att vi själva behövt vara
kreativa och tillsammans med den teoretiska referensramen konstruera olika verktyg
för att analysera materialet. Slutligen är vi stolta över att vi har kunnat bidra till att
hjälpa till att utveckla forskningen inom området populärvetenskap inom Åbo
Akademi. Vi hoppas även att forskningsprojektet lyckas med syftet att på ett mer
populärvetenskapligt sätt nå ut med sin nya kunskap till personer verksamma inom
läraryrket och skolsamfundet som helhet. En ökad undervisning i hur man
populariserar vetenskapligt innehåll är nödvändigt för att lärarstuderandes
magisteravhandlingar ska nå ut där de behövs, i skolsamfunden.

87

Dennis Brandt & Johannes Juselius

Litteraturförteckning
Alvesson, M. & Sköldberg, K. (2017). Tolkning och reflektion: Vetenskapsfilosofi
och kvalitativ metod (Tredje upplagan.). Lund: Studentlitteratur.
Aspfors, J. & Eklund, G. & Henriksson, J. (2019).
http://abo.fi/magisteravhandlingeniskolsamfundet
Ask, S. (2006). Hållbara texter - att skriva för studier och arbetsliv. Stockholm:
Liber.
Bentley, P., & Kyvik, S. (2011). Academic staff and public communication: A survey
of popular science publishing across 13 countries.
Bergsten, S. & Elleström, L. (2004). Litteraturhistoriens grundbegrepp. Lund:
Studentlitteratur.
Björklund, M., & Paulsson, U. (2003). Seminarieboken - att skriva, presentera och
opponera. Lund: Studentlitteratur.
Bjørndal, C. R. P., & Nilsson, B. (2005). Det värderande ögat: Observation,
utvärdering och utveckling i undervisning och handledning. Stockholm: Liber.
Björnsson, C. H. (1968). Läsbarhet. Stockholm: Liber.
Bourk M., León B. & Davis L. S. (2018). Entertainment in science: Useful in small
doses. In B. León & M. Bourk (Eds.), Communicating Science and Technology
through Online Video: Researching a New Media Phenomenon (pp. 90–106). New
York, NY: Routledge.
Colnerud, G & Granström, K. (2002). Respekt för läraryrket. Om lärares yrkesspråk
och yrkesetik. Stockholm: HLS Förlag.
Corder, J. W. (2011). Yonder: Life on the Far Side of Change. University of Georgia
Press.
Davour, A. (2017). Lekar med tanken. Hämtad 13 december 2020 från,
https://fof.se/tidning/2017/9/artikel/lekar-med-tanken
Denscombe, M. & Larson, P. (2016). Forskningshandboken: För småskaliga
forskningsprojekt inom samhällsvetenskaperna (Upplaga 3:1.). Lund:
Studentlitteratur.

88

Dennis Brandt & Johannes Juselius

Denscombe, M. & Larson, P. (2018). Forskningshandboken: För småskaliga
forskningsprojekt inom samhällsvetenskaperna (Upplaga 4:1.). Lund:
Studentlitteratur AB.
Douhan, R. (2006). En populärare nationalekonomi. Ekonomisk debatt, Vol. 34, no,
p. 47-57
Ekström, M., & Larsson, L. (2000). Metoder i kommunikationsvetenskap. Lund:
Studentlitteratur.
Ejvegård, R. (2009). Vetenskaplig metod. Studentlitteratur: Lund.
Emanuelli, S. (2020). Professor: "Trumps splittrande retorik har hamnat under
hårdare granskning". Stockholms universitet. Hämtad 14 januari 2020 från,
https://www.ims.su.se/om-oss/nyheter/professor-trumps-splittrande-retorik-har-hamn
at-under-h%C3%A5rdare-granskning-1.509074
Eriksson, G., & Svensson, L. (1986). Vetenskapen i underlandet: Två studier av
populärvetenskap. Stockholm, Norstedts förlag.
Fejes, A. & Thornberg, R. (2009). Handbok i kvalitativ analys. Stockholm: Liber
Finnish National Board on Research Integrity TENK (2020)
https://tenk.fi/en
Finström, H., Makkonen, J., Marko, V. & Puukko, S. (Ed.). (2018). Video pitching
toolkit. Lapland University of Applied Sciences and authors.
Fu, Xiaoli. 2012. The use of interactional metadiscourse in job postings. Discourse
Studies, 14(4): 399-417.
Gallo, C. (2014). Talk Like TED: The 9 Public-Speaking Secrets of the World's Top
Minds.
Gillham, B. (2008). Forskningsintervjun: tekniker och genomförande. Lund:
Studentlitteratur.
Gunnarson, H. (2013). Vältalaren – en handbok i retorik. Stockholm: Liber.
Hellspong, L. (2001). Metoder för brukstextanalys. Lund: Studentlitteratur.
Hellspong, L., & Ledin, P. (1997). Vägar genom texten. Handbok i brukstextanalys.
Lund: Studentlitteratur.
Hsieh, H. F., & Shannon, S. E. (2005). Three approaches to qualitative content
analysis. Qualitative health research, 15(9), 1277-1288.
89

Dennis Brandt & Johannes Juselius

Högskolan Kristianstad. (2016). Den tredje uppgiften bör ha meritvärde. Hämtad 10
februari 2021, från
https://www.hkr.se/nyheter/2013/den-tredjeuppgiften-bor-ha-meritvarde/
Johannesson, K. (2002). Retorik eller konsten att övertyga. Stockholm: Norstedts.
Jordan, B & Henderson, A. (1995). Interaction Analysis: Foundations and Practice.
The Journal of the Learning Sciences. (4). s.39-103.
Josephson, O. Melin, L. & Oliv, T. (1990). Elevtext – Analyser av skoluppsatser från
åk 1 till åk 9. Lund: Studentlitteratur
Klepke, B. & Rydell, S. (2014). Skriv populärvetenskapligt. Stockholm: Liber.
Kvale, S. & Brinkmann, S. (2014). Den kvalitativa forskningsintervjun. Lund:
Studentlitteratur.
Kvale, S. & Brinkmann, S. (2009). Den kvalitativa forskningsintervjun. Lund:
Studentlitteratur.
Kärnefelt, J. (2000). Mellan nytta och nöje: ett bidrag till populärvetenskapens
historia i Sverige. Göteborg: Reprocentralen Göteborgs universitet.
León, B. & Bourk, M. (Eds.). (2018). Communicating science and technology
through online video. Researching a new media phenomenon. London. Routledge.
Lundberg, I., & Reichenberg, M. (2009). Vad är lättläst? Specialpedagogiska
skolmyndigheten. Edita.
Landqvist, H. (2020). I Lundgren (2020). Ord som broar och barriärer. GU
Journalen. (s.46-47).
Lindqvist Grinde, J. (2008). Klassisk retorik för vår tid. Lund: Studentlitteratur
Manfredi, M. (2019). Popular Science Discourse in Translation. Castelló de la Plana:
Publicacions de la Universitat Jaume I.
Martinsson, A. (2015). Ethos, pathos, logos. Hämtad 10 november 2020, från
https://www.youtube.com/watch?v=8FhGOURWHvg
Melander, B. (1987). Något om populärvetenskapliga texter och
populärvetenskapligt språk. I: Facktext, 104–124. Red. Britt-Louise Gunnarsson. Ord
och stil. Liber.

90

Dennis Brandt & Johannes Juselius

Mickwitz, Å. (2006). Vad är en vetenskaplig stil? Hämtad 7 december 2020, från
https://blogs.helsinki.fi/kielijelppi/sv/2-vad-ar-vetenskapligt-skrivande/vad-ar-vetens
kaplig-stil/
Miller, Jackson B. (2005). Practicing the Ancient Art of Memoria in the Modern
Classroom. Communication Teacher, 2005, volume 19, issue 2, pages 48-52.
Morcillo, J. M., Czurda, K. & Robertson-von Trotha, C. Y. (2016). Typologies of the
popular science web video. Journal of Science Communication, 15(04), 1–32.
Nationalencyklopedin. [u.å.]. Populärvetenskap. Hämtad 10 november 2020, från
https://www.ne.se/uppslagsverk/encyklopedi/l%C3%A5ng/popul%C3%A4rvetenska
p
Nelson, C. & Woods, R. (2014). Content analysis. I Engler, S. & Stausberg, M. (red.)
The Routledge Handbook of Research Methods in the Study of Religion. New York:
Routledge, 109–122.
Niinivaara, J. (2006). Dispositio. Hämtad 7 december 2020, från
https://blogs.helsinki.fi/kielijelppi/sv/sekalaista-sv/dispositio/
Niinivaara, J. (2009). Meningsbyggnad. Hämtad 13 februari 2021, från
https://blogs.helsinki.fi/kielijelppi/sv/sekalaista-sv/meningsbyggnad/
Nuopponen, A. & Pilke, N. (2010). Ordning och reda – Terminologilära i teori och
praktik. Stockholm: Norstedts
Patel, R. & Davidson, B. (2011). Forskningsmetodikens grunder: Att planera,
genomföra och rapportera en undersökning. Lund: Studentlitteratur.
Pavliuk, I. (2015). Popular Science Texts in the Sphere of Fitness. Science and
Education a New Dimension. Philology, III (13), Issue: 62.
Pelger, S. (2011). Populärvetenskapligt skrivande vidgar perspektivet och ökar
förståelsen. Högre utbildning, 1 (2), 101–110.
Pelger, S. (2017). Popular science writing bringing new perspectives into science
students’ theses. International Journal of Science Education, Part B: Communication
and public engagement, 8 (1), 1–13.
Pelger, S. & Nilsson, P. (2016). Popular science writing to support students’ learning
of science and scientific literacy. Research Science Education, 46, 439–456.
Pelger, S. & Santesson, S. (2012). Retorik för naturvetare – Skrivande som fördjupar
lärandet. Lund: Studentlitteratur.
91

Dennis Brandt & Johannes Juselius

Pelger, S., Santesson, S. & Josefsson, G. (2009). Naturvetare skriver
populärvetenskap. Naturvetenskapliga fakulteten, Lunds universitet.
Pelger, S., & Sigrell, A. (2016). Rhetorical meta-language to promote the
development of students’ writing skills and subject matter understanding. Research
in Science & Technological Education, 34(1), 25–42.
Pettersson, R. (2003). Ord, bild & form: termer och begrepp inom
informationsdesign. Lund: Studentlitteratur
Pinto, B., & Riesch, H. (2017). Are audiences receptive to humour in popular science
articles? An exploratory study using articles on environmental issues. In Journal of
Science Communication 16(04) A01.
Plank, M., Molnár, A. D. & Marín-Arraiza, P. (2017, August). Extending media
literacy education: The popular science video workshop. IFLA WLIC conference,
Wroclaw, Poland.
Putortì, E., Sciara, S., Larocca, N., Crippa, M. & Pantaleo, G. (2020).
Communicating science effectively: When an optimised video communication
enhances comprehension, pleasantness, and people’s interest in knowing more about
scientific findings. Applies psychology: An international review, 69(3).
Rakedzon, T. (2020). The challenges of writing science: tools for teaching and
assessing written science communication. In T. P. Newman, Theory and Best
Practices in Science Communication Training.
Rakedzon, T., & Baram-Tsabari, A. (2016). Assessing and improving L2 graduate
students’ popular science and academic writing in an academic writing course.
International Journal of Experimental Educational Psychology, 37(1), 48–66.
Rakedzon, T., & Baram-Tsabari, A. (2017). To make a long story short: A rubric for
assessing graduate students’ academic and popular science writing skills.
Renberg, B. (2013). Bra skrivet väl talat: handledning i skrivande och praktisk
retorik. Lund: Studentlitteratur.
Sahlström, E. (2017). Det viktigaste först. Hämtad 2 december 2020, från
https://www.sahlstrom.info/tips-och-rad/det-viktigaste-forst/
Sahlström, E. (2019). Lix för att mäta läsbarhet. Hämtad 25 januari 2021, från
https://www.sahlstrom.info/tips-och-rad/lix-for-att-mata-lasbarhet/
Selander, S., & Ödman, P-J. (2005). Text och existens. Hermeneutik möter
samhällsvetenskap.Göteborg: Daidalos.

92

Dennis Brandt & Johannes Juselius

Sigrell, A. (2008). Retorik för lärare: konsten att välja språk konstruktivt. Åstorp:
Retorikförlaget.
Sjövall, M. (10 januari 2021). Temaår ska popularisera vetenskap. Vasabladet.
Hämtad 19 januari 2021, från https://www.vasabladet.fi/Artikel/Visa/432016
Språkrådet, u. & Karlsson, O. (2017). Svenska skrivregler (fjärde upplagan.).
Stockholm: Liber.
Strömberg, M. (2018). Populärvetenskapliga sammanfattningar i avhandlingar: en
studie om mottagaranpassning. Lunds universitet.
Ted.com., u.å. Hämtad 11 december 2020, från
https://www.ted.com/participate/organize-a-local-tedx-event/tedx-organizer-guide/sp
eakers-program/what-is-a-tedx-talk
The Israel Academy of Science and Humanities. (5 januari, 2014). The Fifth
Conference on Science Communication in Israel. [video]. YouTube.
https://www.youtube.com/watch?v=FLG6LDsSyFc&t=207s
Thurén, T. (2000). Populärvetenskapens retorik: inte bara att förenkla. Stockholm:
Liber
Tsai, M. (2017). Producing and communicating an interactive popular science video
for new media: Using as an example the theme of marine microplastics spelling big
problems for future generations. Proceedings of PICMET '17: Technology
Management for Interconnected World.
Vetenskapliga samfundens delegation. (u.å). Temaåret för forskningsbaserad kunskap
2021.
Vetenskapsrådet. (2017). God forskningssed.
Welbourne, D. J. & Grant, W. J. (2016). Science communication on YouTube:
Factors that affect channel and video popularity. Public Understanding of Science,
25(6), 706–718.
Westlund, I. (2015). Hermeneutik. I Fejes, A. & Thornberg, R. (Red.) Handbok i
kvalitativ analys. Liber: Stockholm
Ödman, P-J., (2016). Tolkning, förståelse, vetande. Hermeneutik i teori och praktik.
Lund: Studentlitteratur.
Østbye, H., & Larsson, L. G. (2004). Metodbok för medievetenskap. Malmö: Liber
ekonomi

93

Dennis Brandt & Johannes Juselius

Bilagor
Bilaga 1. Avtal om nyttjanderätt till Resultat

94

Dennis Brandt & Johannes Juselius

Bilaga 2. LIX - Analys av ingresser

95

Dennis Brandt & Johannes Juselius

Bilaga 3. Stapeldiagram över ingressernas läsbarhetsindex

96

Dennis Brandt & Johannes Juselius

Bilaga 4. Videopitcharnas disposition
Observera att kategorierna endast visar de enskilda videornas disposition och är inte
tidsmässigt proportionerliga med varandra.

97

Dennis Brandt & Johannes Juselius

Bilaga 5. Forskning i pedagogik, kursuppgift

98

Dennis Brandt & Johannes Juselius

99

