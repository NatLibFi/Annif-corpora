AVHANDLING PRO GRADU I FOLKRÄTT OCH MÄNSKLIGA RÄTTIGHETER

Cecilia Frilund

STATERS SKYLDIGHET ATT BEHANDLA OLIKA –
EN GRANSKNING AV FASTSTÄLLDA KRITERIER
BETRÄFFANDE RÄTTEN TILL SJUKVÅRDSERSÄTTNING
FÖR FERTILITETSBEHANDLING

Avhandling pro gradu i folkrätt och
mänskliga rättigheter
Fakulteten för samhällsvetenskaper och
ekonomi
Handledare: Catarina Krause
Åbo Akademi
2020

Cecilia Frilund

ÅBO AKADEMI – FAKULTETEN FÖR SAMHÄLLSVETENSKAP OCH EKONOMI
Abstrakt för avhandling pro gradu
Ämne: Folkrätt och mänskliga rättigheter
Författare: Cecilia Frilund
Arbetets titel: Staters skyldighet att behandla olika – en granskning av fastställda kriterier
beträffande rätten till sjukvårdsersättning för fertilitetsbehandling
Handledare: Catarina Krause
Abstrakt:
Avhandlingen avser att granska de kriterier som Folkpensionsanstalten (FPA) fastställt gällande
rätten att ansöka om och bli beviljad subventionerade kostnader för fertilitetsbehandling i
förhållande till förbud mot diskriminering. Enligt nuvarande praxis förutsätter rätten till
sjukvårdsersättning för fertilitetsbehandlingar ett sjukdomskriterium, vilket försätter kvinnliga
par och ensamstående kvinnor i en ogynnsam position, trots att lagen om assisterad befruktning
2006/1237 fastställer att kvinnliga par och ensamstående kvinnor har rätt att genomgå
fertilitetsbehandling på samma grunder som ett heterosexuellt par. Uppsatsen syftar till att
granska om sjukdomskriteriet ger upphov till diskriminering baserat på sexuell läggning, kön och
civilstånd utgående från regleringen i den Europeiska konventionen om skydd för de mänskliga
rättigheterna (EKMR).
Avhandlingens frågeställningar besvaras genom en rättsdogmatisk metod med fokus på
rättspraxis från Europeiska människorättsdomstolen (Människorättsdomstolen). De centrala
internationella bestämmelserna identifieras och analyseras i relation till relevant finländsk
lagstiftning. Den finländska lagstiftning som presenteras är diskrimineringslagen 2014/1325, lag
om assisterad befruktning 2006/1237 och sjukförsäkringslagen 2004/1224. En redogörelse för
FPA:s kriterier för rätt till sjukvårdsersättning presenteras också i uppsatsen.
Likaså belyser avhandlingen hur Människorättsdomstolen identifierar och tolkar särbehandling.
Konventionsstater har inte enbart negativa förpliktelser enligt EKMR, utan även positiva
förpliktelser som innebär att det finns en skyldighet för stater att aktivt inte inskränka
konventionsrättigheter. I avhandlingen konstateras att staterna tillerkänns snäv tolkningsmarginal
när det gäller särbehandling på grund av sexuell läggning eller kön. Det krävs därmed ytterst
övertygande och vägande skäl för att särbehandling på grund av sexuell läggning eller kön ska
kunna rättfärdigas. Särbehandling utgör inte diskriminering per se, utan endast vid sådana
tillfällen där situationerna är analoga och en stat inte kan uppvisa att särbehandlingen har en
objektiv och försvarlig grund. En diskussion kring Människorättsdomstolens praxis att
implementera materiell ojämlikhet som grund för diskriminering förs i avhandlingen.
Enligt iakttagelser i denna avhandling bör kvinnliga par och ensamstående kvinnor ha rätt till
sjukvårdsersättning för fertilitetsbehandling utan att det föreligger någon form av sjukdom,
eftersom det inte går att bevisa att särbehandlingen baseras på objektiv och försvarlig grund.
Stater har en skyldighet att behandla olika, och den slutliga analysen tyder på att Finland inte
lyckats behandla olika beträffande kvinnliga par och ensamstående kvinnors rätt till
sjukvårdsersättning i samband med fertilitetsbehandling.
Nyckelord: diskriminering, fertilitetsbehandling, assisterad befruktning, särbehandling, sexuell
läggning, kön, mänskliga rättigheter, reproduktiva rättigheter, folkrätt
Datum: 9.6.2020

Sidor: iv, 67, X

Ord: 24 300

i

Cecilia Frilund

Innehållsförteckning
1 Introduktion ........................................................................................................................... 1
1.1 Bakgrund .......................................................................................................................... 1
1.2 Frågeställning och avgränsning ........................................................................................ 3
1.3 Material och metod........................................................................................................... 5
2 Relevanta bestämmelser ur ett internationellt perspektiv ................................................ 7
2.1 Centrala begrepp .............................................................................................................. 7
2.2 Rätt till skydd för privat- och familjeliv......................................................................... 10
2.2.1 Tillämpning av skyddet för privat- och familjeliv .................................................. 10
2.2.2 Privat- och familjeliv i förhållande till sexuell läggning och kön ........................... 12
2.2.3 Rätt att bilda familj .................................................................................................. 16
2.3 Skyddet mot diskriminering enligt konventionsrätten ................................................... 19
2.3.1 Förbud mot diskriminering...................................................................................... 19
2.3.2 Diskrimineringsförbudet i förhållande till sexuell läggning, kön och civilstånd .... 24
2.3.3 Direkt diskriminering och indirekt diskriminering ................................................. 30
3 Gällande nationell rätt ........................................................................................................ 35
3.1 Diskrimineringslagen 2014/1325 ................................................................................... 35
3.2 Lag om assisterad befruktning 2006/1237 ..................................................................... 38
3.3 Sjukförsäkringslag 2004/1224 och FPA:s kriterier för rätt till sjukvårdsersättning ...... 41
4 Att identifiera särbehandling ............................................................................................. 45
4.1 Staters skyldighet att behandla olika i olika situationer ................................................. 45
4.2 Staters positiva förpliktelser ........................................................................................... 49
4.3 Positiva åtgärder och rimliga anpassningsåtgärder ........................................................ 53
4.4 Fastställande av särbehandling ....................................................................................... 56
4.4.1 Avgöra förekomst av ojämlik behandling ............................................................... 56
4.4.2 Kravet på objektiv och försvarlig grund ................................................................. 58
5 Sammanfattning .................................................................................................................. 64
Källförteckning .......................................................................................................................... I

ii

Cecilia Frilund

Förkortningar
FPA

Folkpensionsanstalten

GrUU

Grundlagsutskottets utlåtande

EKMR

Europeiska konventionen om skydd för de mänskliga
rättigheterna och grundläggande friheterna

EU

Europeiska unionen

FN

Förenta Nationerna

HBTQI

Paraplybegrepp för homosexuella, bisexuella, transpersoner,
queerpersoner och intersexuella

IVF-behandling

In vitro-fertilisering

Människorättsdomstolen

Europeiska domstolen för de mänskliga rättigheterna

RFSU

Riksförbundet för sexuell upplysning

RP

Regeringsproposition

Seta

Seksuaalinen tasavertaisuus

THL

Terveyden ja hyvinvoinnin laitos

TP 12

Tilläggsprotokoll 12 till Europeiska konventionen

WHO

World Health Organization

iii

Cecilia Frilund

It is not our differences that divide us.
It is our inability to recognize, accept, and celebrate those differences.
Audre Lorde

iv

Cecilia Frilund

1 Introduktion
1.1 Bakgrund
Enligt förhandlingsresultatet om regeringsprogrammet från 3.6.2019 nämns som en
målsättning att barn - och familjeanpassning i Finland ska främjas. Det betonas att Finland
ska fungera som ett barn - och familjevänligt land som är inkluderande och likställt. Vidare
framhålls att ”människor ska stödas i sin strävan efter önskat antal barn. En familj kan bildas
på många olika sätt och olika familjemodeller är lika värdefulla.”1 I den nationella lagen om
assisterad befruktning 1237/2006 2 § fastslås att par som lever tillsammans i äktenskap, i
registrerat partnerskap eller under äktenskapsliknande förhållanden har rätt till assisterad
befruktning, d.v.s. fertilitetsvård.2 Detta innefattar med andra ord både heterosexuella par och
två homosexuella kvinnor som lever tillsammans. Ensamstående kvinnor har enligt samma
lag rätt till assisterad befruktning.3 Det här är ett steg i rätt riktning när det gäller rätten till en
jämlik fertilitetsvård för alla som önskar få barn. Lagen om assisterad befruktning antogs år
2006 och har utnämnts av Seta som en milstolpe för regnbågsfinland.4 Syftet med att påbörja
fertilitetsbehandling är att denna förhoppningsvis ska resultera i en graviditet. Enligt
fertilitetskliniken Ovumia Fertinovas prislista för assisterad befruktning ligger priset på en
IVF-behandling kring 2000 - 3000 €.5 Det bör dock poängteras att det oftast krävs fler än en
behandling innan den resulterar i graviditet. Till följd av detta är det inte en självklarhet att de
personer som längtar efter barn har råd att genomgå fertilitetsbehandling, eftersom
kostnaderna snabbt riskerar att bli höga.
Folkpensionsanstaltens (härefter FPA) regler kring rätt till sjukvårdsersättningar slår fast att
sjukvårdsersättningar för fertilitetsbehandling endast kan beviljas i det fall där barnlösheten är
en följd av sjukdom.6 FPA:s kriterier för rätt till sjukvårdsersättning grundar sig i sin tur på
sjukförsäkringslagen

1224/2004.

Det

som

här

förefaller

problematiskt

gällande

sjukförsäkringslagen och därmed också rätt till sjukvårdsersättningar för fertilitetsbehandling,
1

Förhandlingsresultat om regeringsprogrammet, Ett inkluderande och kunnigt Finland – Ett socialt, ekonomiskt
och ekologiskt hållbart samhälle, 3.6.2019.
2
Lag om assisterad befruktning, 22.12.2006/1237, 2 § mom 1.
3
Ibid.
4
Seta ry (seksuaalinen tasavertaisuus) är en finländsk människorättsorganisation som jobbar för jämlikhet för
alla oavsett sexuell läggning, könsidentitet eller könsuttryck, https://sv.seta.fi.
5
Ovumia Fertinova, fertilitetsklinik, https://www.ovumia.fi/sv/prislista/.
6
FPA:s förmånsanvisning om sjukvårdsersättningar 22.01.2020, s. 42.

1

Cecilia Frilund

är kravet på en konstaterad ”sjukdom”. Eftersom två kvinnor som lever tillsammans av rent
uppenbara

biologiska

skäl

inte

kan

få

barn

tillsammans

utan

assisterad

befruktning/fertilitetsbehandling, är orsaken till barnlöshet inte nödvändigtvis sjukdom
(exempelvis infertilitet). Att sjukdom utgör grunden för rätten till sjukvårdsersättningar som
kan erhållas från FPA vid fertilitetsbehandling leder i sin tur till att kvinnliga par och
ensamstående kvinnor riskerar att nekas ersättning mer frekvent än heterosexuella par som
försöker få barn.
Möjligheten till assisterad befruktning ska ses som individuell rättighet för varje kvinna,
oavsett civilstånd och sexuell läggning. I Belgien har alla kvinnor upp till 43 års ålder rätt till
återbetalning av laboratoriekostnader för sex stycken IVF-cykler sedan 2003.7 Även om
Finland, i jämförelse med många andra europeiska länder, har en tämligen liberal och jämlik
lagstiftning kring assisterad befruktning så missgynnas kvinnliga par och ensamstående
kvinnor i praktiken av nuvarande reglering. Accessen till fertilitetsbehandling begränsas
genom att det förutsätts en medicinskt konstaterad sjukdom för att vårdtagaren ska ha rätt att
ansöka om och bli beviljad sjukvårdsersättning.
Ofrivillig barnlöshet definieras av FPA som ”en situation där kvinnan och/eller mannen har
konstaterats ha en grundsjukdom som orsak till barnlöshet […]”8 men ofrivillig barnlöshet
kan självfallet basera sig på andra grunder än endast sjukdomstillstånd. Att vara fertil men
inte kunna bli gravid och bilda familj utan assisterad befruktning p.g.a. sexuell läggning eller
civilstånd, bidrar till ojämställdhet i fråga om rätten till ekonomiska subventioner. Kvinnliga
par och ensamstående kvinnor tillhör grupper i samhället som på grund av sitt kön, sin
sexuella läggning och sin sociala status tenderar att diskrimineras mer frekvent jämfört med
andra grupper. Om det inte existerar några medicinska hinder för att bli gravid och skaffa
barn, borde det år 2020 inte heller finnas några ekonomiska hinder för detta. Av principiella
skäl är det därför viktigt att undersöka om det nuvarande kravet på medicinskt konstaterad
sjukdom för rätt till beviljad sjukvårdsersättning kan anses utgöra en form av diskriminering
enligt gällande nationella och internationella normer och regleringar.

7

European Centre for Parliamentary Research and Documentation (ECPRD),
http://www.epgencms.europarl.europa.eu/cmsdata/upload/b50d9310-07f1-4691-9f2f137cbc0cf75d/No_12_September_2016_in_vitro_fertilisation.pdf.
8
https://elamassa.fi/hem-och-familj/barnlosheten-tarde-pa-parforhallandet-barn-med-hjalp-avfertilitetsbehandlingar/?lang=sv.,

2

Cecilia Frilund

1.2 Frågeställning och avgränsning
Syftet med denna avhandling är att utreda om det förekommer diskriminering genom FPA:s
krav på sjukdom som grund för rätten att ansöka om och erhålla ekonomisk ersättning för
fertilitetsbehandling enligt nuvarande regler för sjukvårdsersättningar. Går det att påvisa att
grunderna för rätten till sjukvårdsersättning för fertilitetsbehandling gynnar en heteronormativ
tvåsamhetsnorm och tillika försummar individen på grund av sexuell läggning, kön och
civilstånd? I avhandlingen granskas den finländska sjukförsäkringslagen som i sin tur utgör
grunden för vem som har rätt till sjukvårdsersättningar. Den centrala problematiken kretsar
kring hur ersättningspraxisen hanteras utgående från sjukförsäkringslagen. Vad som behöver
besvaras är frågan om det skulle vara nödvändigt att ändra på den finländska lagstiftningen,
eller kan en ändring av riktlinjerna för FPA:s regler för rätten till sjukvårdsersättning anses
vara tillräcklig för att garantera en jämlik behandling?
Principen om kravet på objektiv och försvarlig grund är väsentlig eftersom det de facto
förekommer situationer eller tillfällen när en inskränkning av en rättighet inte anses vara
förbjuden eller utgöra en kränkning. Alla former av särbehandling utgör inte diskriminering
automatiskt, och det finns situationer där stater är skyldiga att behandla olika för att uppnå en
faktisk jämlikhet. Genom att undersöka ifall FPA:s ersättningskriterier faller inom ramen för
statens tolkningsmarginal kan frågan om eventuell förekomst av diskriminering besvaras. För
att avgöra vilken typ av diskriminering den aktuella frågeställningen omfattas av behöver en
diskussion om både formell och materiell diskriminering föras fram. Avhandlingens
frågeställningen söker svar på huruvida det skulle kunna anses vara så att sjukdomskriterierna
fastställda av FPA inte orsakar diskriminering utan helt enkelt är baserade på objektiv grund
och syftet för kriterierna är nödvändigt.
Begreppet familj och familjeliv kommer att förklaras och definieras, men familjerätt som
sådan behandlas inte desto mer. En diskussion förs också kring frågan om det existerar en
rättighet att bli förälder enligt internationella normer. Kränks skyddet av privat- och familjeliv
när kriterierna för rätten till subventionerad ersättning för assisterad befruktning kan anses
vara begränsande för en specifik grupp i samhället? I detta fall drabbas lesbiska kvinnor och
ensamstående kvinnor av ett regelverk som leder till ojämställdhet och därför är det just dessa
grupper som avhandlingen fokuserar på. Eftersom kvinnor specifikt är den grupp som drabbas

3

Cecilia Frilund

av ersättningskriterierna vore det rimligt att fråga sig om FPA:s nuvarande praxis kan anses
utgöra diskriminering på grund av kön.
Enligt gällande lagstiftning är det inte är möjligt för två homosexuella män att använda sig av
assisterad befruktning för att kunna skaffa barn tillsammans och därför syftar begreppet
homosexuell eller samkönade par enbart till lesbiska par i denna avhandling.9 Ensamstående
kvinnor tillhör en sårbar grupp, dels på grund av sin sociala status (d.v.s. civilstånd), och dels
på grund av sitt kön. Detta bidrar till att ensamstående kvinnor ur ett socio-ekonomiskt
perspektiv tenderar att diskrimineras mer strukturellt än många andra grupper i samhället.
Den ekonomiska konsekvens som uppkommer genom rådande kriterier för ersättning vid
fertilitetsbehandling orsaker därmed dubbel ojämlikhet för ensamstående kvinnor. Civilstånd
per se definieras inte som en enskild diskrimineringsgrund enligt EKMR, men statusen som
sådan kommer att diskuteras och granskas i kombination med kön och sexuell läggning. Med
assisterad befruktning eller fertilitetsbehandling avses i denna avhandling insemination och
IVF-behandling, eftersom dessa två är de vanligaste typerna av fertilitetsbehandling som
kvinnor genomgår.10
Med tanke på att avhandlingen berör ämnet jämlikhet kopplat till samkönade förhållanden och
reproduktiva rättigheter behöver aspekten kring heteronormativitet belysas, om än väldigt
kortfattat. Någon noggrannare redogörelse för HBTQI-personers rättigheter ur ett
internationellt perspektiv kommer emellertid inte att presenteras här även om frågeställningen
tangerar samkönade pars rättigheter.11
Avhandlingen skrivs ur ett folkrättsligt perspektiv med fokus på ett problem som orsakas av
en nationell reglering. Finland har förbundit sig att respektera både nationella och
internationella normer och principer gällande diskrimineringsförbudet. Den nationella
lagstiftningen får inte stå i strid med de rättigheter som garanteras av EKMR, och därför är
det väsentligt att besvara frågan om huruvida den finländska staten misslyckats i att behandla
personer i olika situationer olika. Om svaret är ja har den finländska staten gjort sig skyldig
till diskriminering.
9

Lag om assisterad befruktning, 22.12.2006/1237, 2 § mom. Lesbisk är ett uttryck för en homosexuell kvinna,
Seta, https://sv.seta.fi/lhbtiq-fakta/.
10
Söderström-Anttila och Laivuori 2018, s. 16.
11
Akronymen HBTQI syftar till homosexuella, bisexuella, transpersoner, queers och intersexuella. Detta är ett
samlingsbegrepp för grupper med sådan sexuell läggning, könsidentitet eller könsuttryck som anses avvika från
normen, https://thl.fi/sv/web/jamstalldhet/framjande-av-jamstalldhet/ordlista.

4

Cecilia Frilund

1.3 Material och metod
Avhandlingen inleds med förtydligande av de centrala begrepp som tillämpas inom området
och även av den aktuella terminologin kring assisterad befruktning. Dessutom presenteras för
ämnet användbar statistik om fertilitetsbehandlingar i det andra kapitlet. Det viktigaste
instrumentet som analyseras är Europeiska konventionen om skydd för de mänskliga
rättigheterna (härefter EKMR). Eftersom privat- och familjeliv omfattas av EKMR artikel 8
granskas principen i samma kapitel. Det andra kapitlet omfattar även de internationella
reglerna som förbjuder diskriminering; artikel 14 EKMR och artikel 1 i tilläggsprotokoll 12
(härefter TP 12). Avhandlingens fokus är riktat på förbud mot diskriminering och indirekt
diskriminering och hur detta förbud preciseras enligt internationella normer. Rättspraxis från
Europeiska människorättsdomstolen (härefter Människorättsdomstolen) gällande direkt
diskriminering och indirekt diskriminering utgör en primärkälla eftersom den visar på
riktlinjer för hur medlemsstater ska tolka och bedöma grunder för diskriminering och
särbehandling. Alla rättsfall som omnämns och refereras till i avhandlingen kommer från
Människorättsdomstolen. Tillämpningspraxisen är betydelsefull då det gäller att avgöra hur
avhandlingens frågeställning skulle kunna bedömas av Människorättsdomstolen.
I det tredje kapitlet granskas de nationella lagar som berör ämnesområdet och därmed även
FPA:s kriterier för sjukvårdsersättningar. Sjukförsäkringslagen är relevant för avhandlingens
syfte, eftersom FPA:s ersättningskriterier baseras på just denna lagstiftning. Av självklara skäl
utgör den finländska diskrimineringslagen en viktig grund i sammanhanget. En skildring av
den nuvarande nationella lagstiftningen kring assisterad befruktning och dess bakgrund är
nödvändig för att visa på hur utvecklingen av lagen framskridit och den juridiska tyngd som
ger kvinnliga par och ensamstående kvinnor rätt att ta del av assisterad befruktning.
Regeringspropositioner ingår som en del av det undersökta materialet.
Det fjärde kapitlet granskar fastställande av särbehandling. Stater har en skyldighet att
behandla olika personer i olika situationer olika, och ett sådant eventuellt misslyckande kan
ge upphov till diskriminering. Trots att diskrimineringsförbudet är starkt förekommer det
situationer där särbehandling kan tillåtas, och därmed är förbudet mot diskriminering inte
absolut. Staters tolkningsmarginal är betydelsefull eftersom den ger utrymme för nationell
tolkning av Europakonventionen. Tolkningsmarginalens bredd varierar beroende på ämne och
ärende.

5

Cecilia Frilund

Som grund för den slutliga analysen utgör EKMR artikel 14 och artikel 8, tilläggsprotokoll 12
artikel 1 de primära källorna tillsammans med syfte och tillämpning av sjukförsäkringslagen
2004/1224. Avslutningsvis presenteras i avhandlingen en sammanfattning av den analys som
bygger på granskningen av diskrimineringsgrunder i förhållande till rätten till subventionerad
fertilitetsvård enligt finländsk lagstiftning och FPA:s ersättningsprinciper. I avhandlingen
tillämpas en rättsdogmatisk metod vid redogörelsen över rättsläget. Avhandlingen skrivs ur
ett folkrättsligt perspektiv även om det juridiska problemet hänför sig främst till en nationell
bestämmelse som grundar sig på nationell lagstiftning. Det som berör den huvudsakliga
frågeställningen omfattas likväl av internationella normer eftersom internationell rättspraxis
tydligt visar på att det råder en ovisshet om hur långt diskrimineringsförbudet sträcker sig.
Utöver rättspraxis och centrala principer och normer används även observationer och
kommentarer från rättsforskare i form av artiklar och monografier som en del utav materialet.
Artikel 21 i Europeiska unionens stadga om de grundläggande rättigheterna (EU-stadgan)
inkluderar ett allmänt förbud mot diskriminering, vilket binder alla EU:s medlemsstater att
följa de regler som artikeln fastslår. 12 De regler som fastställts i EU-stadgan riktar sig till
unionens institutioner, organ, byråer och även till unionens medlemsstater när dessa utövar
unionsrätten, något som bekräftats i artikel 51 (1).13 Såsom stipuleras i EU-stadgans artikel 52
utgör stadgan endast ett minimiskydd, vilket innebär att varje medlemsstat är fri att utforma
ett mer omfattande skydd gällande diskriminering. EU-rätten är emellertid inte tillämpbar för
att besvara de relevanta frågeställningarna i denna avhandling, och därför används inte EUstadgan som ett specifikt instrument för att besvara eller tolka avhandlingens frågeställning. I
nuläget existerar det inte någon gemensam EU-lagstiftning för assisterad befruktning eller
fertilitetsbehandling utan varje medlemsstat har rätt att utforma sin nationella lagstiftning
kring tillgång och rätt till assisterad befruktning.14 Den gemensamma EU-lagstiftningen kring
assisterad befruktning hänför sig främst till användning, förvaring och transport av vävnader
och celler.15 EKMR erbjuder ett skydd mot diskriminering på områden som inte omfattas av
EU-rätten, vilket gör att EKMR är det huvudsakliga rättsinstrumentet som granskas i denna
avhandling.
12

Europeiska unionens stadga om de grundläggande rättigheterna, (2000/C 364/01), 18.12.2000.
1. Bestämmelserna i denna stadga riktar sig, med beaktande av subsidiaritetsprincipen, till unionens
institutioner, organ och byråer samt till medlemsstaterna endast när dessa tillämpar unionsrätten. Europeiska
unionens stadga om de grundläggande rättigheterna, (2000/C 364/01), 18.12.2000.
14
European Society of Human Reproduction and Embryology, 2017, https://www.eshre.eu/PressRoom/Resources.aspx.
15
Ibid.
13

6

Cecilia Frilund

2 Relevanta bestämmelser ur ett internationellt perspektiv
2.1 Centrala begrepp
Assisterad befruktning innebär ett alternativt sätt att åstadkomma graviditet. Detta sker genom
att könsceller tillvaratas och befruktas i laboratoriemiljö. Metoden kallas också för
fertilitetsbehandling och tack vare medicinsk forskning och vetenskapliga framsteg finns det
idag flertalet metoder och behandlingar för den som av olika orsaker inte kan bli gravid utan
vård. Louise Brown, det så kallade första IVF-barnet, föddes år 1978.16 Forskarna Robert G.
Edwards och Patrick Steptoe utvecklade den banbrytande metoden med provrörsbefruktning
som resulterade i att infertila kvinnor fick möjligheten att bli gravida och föda barn.17
Edwards blev senare blev tilldelad Nobelpriset i medicin tack vare utvecklingen av IVFbehandling.18 IVF-behandling (in vitro-fertilisering) och inseminering utgör de vanligaste
formerna av assisterad befruktning för kvinnor.19 Båda metoderna kan utföras med egna eller
donerade könsceller.20 Enligt en statistikrapport från Institutet för hälsa och välfärd (THL)
påbörjades 14 000 assisterade befruktningar år 2016, varav 18,2 % ledde till födseln av ett
barn.21 Resultatet blev 2 442 barn, vilket i sin tur uppskattningsvis utgjorde 6,5 % av alla barn
födda i Finland under samma år.
Det är ingen överdrift att påstå att möjligheten till assisterad befruktning har varit banbrytande
när det kommer till att kunna bilda familj trots fertilitetsproblematik, uppskattningsvis har
över 8 miljoner barn fötts genom assisterad befruktning sedan metoden uppfanns 1978.22 Som
bekant har, förutom heterosexuella par, även kvinnliga par och ensamstående kvinnor rätt till
fertilitetsbehandling i Finland. Av den orsaken är inte infertilitet den enda orsaken till att en
kvinna

genomgår

provrörsbefruktning

fertilitetsbehandling
utvecklades

med

idag,

till

skillnad

från

när

metoden

för

syftet

att

heterosexuella

par

som

av

led

16

Mitchell 2012, s. 77.
Ibid., s. 78.
18
https://www.nobelprize.org/prizes/medicine/2010/edwards/facts/.
19
Söderström-Anttila och Laivuori 2018, s. 16.
20
Ibid.
21
Statistiken över assisterad befruktning bygger på information om provrörsbefruktning,
mikroinjektionsbehandlingar, överföring av frysta embryon och artificiella inseminationer. Statistiken över
assisterad befruktning samlas in årligen från alla finländska kliniker som utför assisterad befruktning, både inom
den privata och den offentliga sektorn. Datainsamlingen baseras på siffror som klinikerna själva har uppgett.
Alla kliniker som erbjöd assisterad befruktning i Finland åren 2016-2017 ingår i materialet. Institutet för hälsa
och välfärd (THL), Finlands officiella statistik, Statistikrapport 16/2018, 23.5.2018.
22
European Society of Human Reproduction and Embryology,
https://www.focusonreproduction.eu/article/ESHRE-News-GlobalIVF18.
17

7

Cecilia Frilund

fertilitetsproblem skulle kunna bli gravida. Det existerar således inte något krav på infertilitet
som förutsättning för att en kvinna i Finland ska ha rätt att genomgå assisterad befruktning.23
En mer utförlig redogörelse av Finlands lag om assisterad befruktning 1237/2006 tas upp i
kapitel 3 i avhandlingen.
Finland beskrivs ofta som ett förebildsland när det kommer till jämställdhet och jämlikhet.
Sedan år 2017 har Finland en jämlik äktenskapslag och redan år 2006 trädde lagen om
assisterad befruktning i kraft, vilken garanterar kvinnliga par och ensamstående kvinnor rätt
till fertilitetsbehandling.24 Av denna orsak är det nödvändigt att utreda varför kvinnliga par
och ensamstående kvinnor inte kan ansöka om sjukvårdsersättning från FPA för
fertilitetsbehandling utan ”sjukdom” som villkor. Av uppenbara biologiska orsaker är det inte
möjligt för två kvinnor att bli gravida tillsammans. En ensamstående kvinna befinner sig i
praktiken i samma dilemma som ett kvinnligt par ifall hon bestämmer sig för att skaffa barn
och bilda familj på egen hand. För att en befruktning ska ske behövs ofrånkomligen både
äggceller och sädesceller, oavsett om det rör sig om samlag eller assisterad befruktning. Detta
förutsätter i sin tur att det finns donerade sädesceller att tillgå i fråga om assisterad
befruktning. Ifall det vore så att kvinnliga par och ensamstående kvinnor kunde åstadkomma
befruktning och graviditet utan att ta hjälp av assisterad befruktning vore den aktuella
frågeställningen inte alls relevant. Det går att anta att heterosexuella par uppsöker
fertilitetsvård exklusivt på grund av problem med den egna reproduktiva hälsan. Till följd av
detta konstateras sannolikt att ”sjukdom” är den bakomliggande faktorn till barnlöshet i
uteslutande fall för heterosexuella par vilket i sin tur berättigar till subventioner för
behandlingarna från FPA.
Social- och hälsovårdsministeriet noterar i ett pressmeddelande 17.4.2015 att kriterierna för
fertilitetsbehandling gäller alla jämlikt och att endast medicinska orsaker kan utgöra ett hinder
för att genomgå behandlingen.25 Det poängteras att olika grupper inte får diskrimineras vid
fertilitetsbehandlingar och att kvinnliga par, ensamstående kvinnor, transsexuella och
personer med HIV ska erbjudas tillgång till behandlingarna.26

23

Infertilitet innebär oförmåga att bli gravid. Orsaken till barnlöshet är oftast svårt att förklara, men är vanligen
kopplad till medicinska skäl, https://www.terveyskirjasto.fi/terveyskirjasto/tk.koti?p_artikkeli=dlk00151.
24
Äktenskapslag 13.6.1929/234; Lag om assisterad befruktning 22.12.2006/1237.
25
https://mmm.fi/sv/artikel/-/asset_publisher/1271139/hedelmoityshoidon-perusteet-koskevat-yhdenvertaisestikaikkia.
26
Ibid.

8

Cecilia Frilund

Tidigare har den som varit i behov av donerade könsceller varit tvungen att uppsöka privat
sjukvård för att genomgå fertilitetsbehandling, men sedan hösten 2019 kan remisser utfärdas
till den offentliga hälso- och sjukvården för fertilitetsbehandling med donerade könsceller.27
Orsaken till den tidigare situationen är, att endast privata kliniker tidigare har haft tillgång till
könscellsbanker och därmed kunnat erbjuda donerade könsceller. Donerade könsceller är
nödvändiga för att en behandling i form av assisterad befruktning ska kunna genomföras,
både för personer som lider av infertilitet och därmed själva inte har funktionerande ägg eller
spermier, samt för kvinnliga par och ensamstående kvinnor. För heterosexuella par är det inte
alltid nödvändigt med donerade könsceller, utan endast i de fall där könscellsproduktionen
inte fungerar normalt, ifall de egna könscellerna inte är funktionsdugliga eller om det finns en
påfallande hög risk för att barnet får en svår ärftlig sjukdom om de egna könscellerna
används.28 Genom att den offentliga sjukvården numera också erbjuder fertilitetsbehandling
med donerade könsceller, bidrar det till att fertilitetsvården blir mer tillgänglig för alla,
oavsett livssituation och sexuell läggning. Det är viktigt att notera att denna fråga inte enbart
handlar om den ekonomiska aspekten när det gäller möjlighet till assisterad befruktning, utan
även om vilket budskap som förmedlas gällande familjekonstellationer på ett samhälleligt
plan och vem som egentligen anses ha rätt till att bilda familj.
Ur en ekonomisk synvinkel medför upprättandet av könscellsbanker inom den offentliga
sjukvården en positiv utveckling när det gäller samhällets möjlighet att kunna erbjuda en mer
jämställd och inkluderande fertilitetsvård. Vad som trots det orsakar ojämlikhet är det faktum
att behandlingarna ska finansieras privat och den totala kostnaden för behandlingen tenderar
att bli hög. Såsom tidigare konstaterats krävs det oftast ett flertal fertilitetsbehandlingar innan
en graviditet uppstår, något som ytterligare förhöjer den totala kostnaden för den som
genomgår assisterad befruktning. Enligt rådande priser för fertilitetsbehandlingar inom den
privata sjukvården beräknas en IVF-behandling kosta strax under 2 500 € och en insemination
runt 300 €.29 Därutöver förutsätter behandlingarna i ett kvinnligt pars eller en ensamstående
kvinnas fall behovet av donerade spermier, vilket kostar mellan 462 – 650 € per behandling.30
Vid en IVF-behandling ska även hormonsprutor tas i samband med behandlingen, vilket

27

https://www.sttinfo.fi/tiedote/hus-inleder-fertilitetsbehandlingar-med-doneradekonsceller?publisherId=23980819&releaseId=69867717.
28
https://www.ovumia.fi/sv/donering-av-aggceller/.
29
https://www.ovumia.fi/sv/prislista/, https://www.auraklinikka.fi/svenska/priser/.
30
Ibid.

9

Cecilia Frilund

medför ytterligare utgifter.31 Det är inte sällan som det krävs mer än en behandling innan en
befruktning sker och resulterar i en graviditet.32 Sammanlagt kan kostnaderna överstiga
10 000 € om flertalet behandlingar eller behandlingsformer behövs – en summa som för
många personer är oöverkomligt hög och för en del kräver tagande av lån.
Även om den offentliga hälso- och sjukvården numera utgör ett alternativ till den privata, är
priserna för fertilitetsbehandling så pass höga att det kan utgöra ett ekonomiskt hinder,
speciellt för en ensamstående kvinna.33 När fertilitetsbehandling genomförs av ickemedicinska orsaker förväntas klienterna/klienten stå för hela kostanden på egen hand, utan
någon subvention från FPA. Ifall det är så att ett kvinnligt par eller en ensamstående kvinna
skulle lida av infertilitet eller annat som försvårar deras/dennas förmåga att bli gravida/gravid
har hon rätt till sjukvårdsersättning, men då bör det bevisas genom medicinsk undersökning
att det föreligger fertilitetsproblem.34 Det kan konstatera att den främsta orsaken till att ett
kvinnligt par eller en ensamstående kvinna genomgår assisterad befruktning är personliga
omständigheter kopplade till sexualitet, kön och civilstånd och inte infertilitet.

2.2 Rätt till skydd för privat- och familjeliv
2.2.1 Tillämpning av skyddet för privat- och familjeliv
Artikel 8 i EKMR garanterar var och en skydd för den privata sfären och individens
självbestämmanderätt.35 Omfattningen av artikel 8 har utvidgats under årens lopp och
Människorättsdomstolen har tolkat begreppet privatliv till att omfatta mångfacetterade
områden, så som skyddet av personuppgifter, individens identitet, fysisk och psykisk identitet,
och relationer till andra och den yttre världen.36 Artikel 8 lyder enligt följande:
1. Var och en har rätt till skydd för sitt privat- och familjeliv, sitt hem och sin
korrespondens.
2. Offentlig myndighet får inte ingripa i denna rättighet annat än med stöd av lag
och om det i ett demokratiskt samhälle är nödvändigt med hänsyn till den nationella
säkerheten, den allmänna säkerheten eller landets ekonomiska välstånd, till
31

https://www.auraklinikka.fi/svenska/provrorsbefruktning-ivf.
Söderström-Anttila 2009, s. 9-10.
33
https://www.suomi.fi/medborgare/parforhallande-och-familj/fa-och-varda-barn/guide/infertilitetsbehandlingoch-adoption/ofrivillig-barnloshet-och-fertilitetsbehandling.
34
https://elamassa.fi/hem-och-familj/barnlosheten-tarde-pa-parforhallandet-barn-med-hjalp-avfertilitetsbehandlingar/?lang=sv.
35
de Vries 2018, s. 667.
36
Ibid.
32

10

Cecilia Frilund

förebyggande av oordning eller brott, till skydd för hälsa eller moral eller till skydd
för andra personers fri- och rättigheter.37

Artikeln består av två primära områden; den första punkten berör de fyra sektionerna
privatliv, familjeliv, hem och korrespondens som skyddas, och den andra punkten berör
omständigheter där skyddet kan inskränkas. Formuleringen i artikeln är ospecifik och relativt
öppen. Ingen tydlig avgränsning görs mellan de två sektionerna i artikeln. Vad som är att
betrakta som privatliv respektive familjeliv är inte heller specificerat i EKMR, utan innehållet
tolkas av Människorättsdomstolen. Generellt har artikeln tolkats brett och rättigheterna
omfattar flera olika företeelser och tillämpningsområden. Rätt till skydd för privatliv enligt
artikel 8 är vidsträckt, och skyddar mot flera olika åtgärder och handlingar. Övergripande kan
rätten till skydd för privatliv anses innebära att varje enskild person har rätt att utvecklas så
som den väljer i förhållande till andra, utan att någon utomstående blandar sig i. EKMR
brukar benämnas som ett levande instrument och därmed har det skett en rättsutveckling
genom Människorättsdomtolens praxis, eftersom tillämpningsområdet har utökats dels på
grund av den teknologiska utvecklingen och digitalisering av samhället och dels uppkomsten
av nya och liberala värderingar.
Hem och korrespondens utgör de resterande områdena som artikel 8 omfattar. Artikel 8 (2)
fastställer tydligt att en konventionsstat inte får blanda sig i områden som räknas upp i 8 (1),
något som utgör en negativ förpliktelse för stater. Det centrala i artikel 8 är att varje person
ska ha rätt att leva sitt liv så som hen själv vill utan inblandning från externa håll, så som till
exempel andra personer eller myndigheter, och att skyddet för den personliga integriteten ska
upprätthållas. Skyddet för privat- och familjeliv, hem och korrespondens kan enligt punkt 2 i
artikeln begränsas under särskilda omständigheter; ”med hänsyn till den nationella
säkerheten, den allmänna säkerheten eller landets ekonomiska välstånd, till förebyggande av
oordning eller brott, till skydd för hälsa eller moral eller till skydd för andra personers fri- och
rättigheter”.38 Detta innebär att skyddet av privat-och familjeliv, hemmet och korrespondens
inte är absolut, utan kan inskränkas om en situation så kräver. För det första bör en
inskränkning av skyddet alltid ha stöd i lag och vara nödvändig. Det stadgade undantaget bör
för det andra uppfylla de uppräknade intressena; den nationella säkerheten, den allmänna

37

Europeiska konventionen om skydd för de mänskliga rättigheterna och de grundläggande friheterna, 4.6.1950,
artikel 8.
38
Ibid., artikel 8 (2).

11

Cecilia Frilund

säkerheten eller statens ekonomiska välstånd, för att förebygga oordning eller brott, för att
skydda hälsa eller moral eller att skydda för andra personers fri- och rättigheter.
Artikel 8 är därmed konstruerad så att punkt 1 behandlar rättigheterna som sådana, medan
punkt 2 fastställer grunderna för förhållanden som kan föranleda att en rättighet från punkt 1
kan begränsas eller inskränkas. Människorättsdomstolen har fastställt att artikel 8 också
inbegriper positiva förpliktelser för stater; rättigheterna som räknas upp i 8 (1) ska inte endast
skyddas från inblandning från externa håll, utan konventionsstaterna ska inte bara frånhålla
sig från att kränka rättigheterna, utan även aktivt vidta åtgärder för att en kräkning inte ska
ske.39 För att kunna ta ställning till huruvida en kränkning enligt artikel 8 skett, bör
Människorättsdomstolen

först

avgöra

huruvida

klagomålet

faller

under

artikelns

tillämpningsområde för att sedan kunna undersöka klagan om kränkning. För att kunna
åberopa artikel 8 (1) bör kränkningen kunna omfattas av de fyra rättsområden som listas upp.
Om en kränkning av rättigheterna under artikel 8 förekommit bör domstolen även avgöra om
fallet ska behandlas enligt positiv eller negativ förpliktelse.40
Tolkningsmarginalen är väsentlig när det kommer till artikel 8. Konventionsstaterna åtnjuter
en viss tolkningsmarginal när det gäller att tolka konventionens rättigheter, oavsett om det
berör en positiv eller negativ förpliktelse.41 Tolkningsmarginalen möjliggör en inskränkning
för konventionsstaterna om en inskränkning kan anses vara nödvändig. Formuleringen ”rätt
till skydd” (right to respect) påverkar staters tolkningsmarginal. Rätten till skydd mot något
förutsätter att en tredje part, d.v.s. staten, inte endast ska avstå från att ingripa i de rättigheter
som är skyddade (negativa) men samtidigt vidta sådana åtgärder som krävs för att skydda den
enskilda individens liv från angrepp från andra parter (positiva). En mer utförlig redogörelse
och granskning av tolkningsmarginalen, positiva och negativa förpliktelser ges i kapitel 4.

2.2.2 Privat- och familjeliv i förhållande till sexuell läggning och kön
Människorättsdomstolen har upprepade gånger uttalat att det varken är rimligt eller
nödvändigt att definiera begreppet privatliv.42 Rättspraxis visar på att artikel 8 täcker
vittomfattande rättigheter och intressen, och inbegriper flertalet aspekter av en individs
39

de Vries 2018, s. 669.
Harris; O’Boyle; Warbrick 2014, s. 524.
41
Ibid., s. 523.
42
de Vries 2018, s. 670.
40

12

Cecilia Frilund

fysiska

och

sociala

identitet.43

Baserat

på

tidigare

domar

som

utfärdats

från

Människorättsdomstolen, går det att dra slutsatsen att det viktigaste ändamålet med artikel 8
är att skydda individen från godtycklig inblandning från offentliga myndigheter.44 Genom sin
rättspraxis har domstolen gett riktlinjer för hur innebörd och omfattning kring artikel 8 ska
tolkas. Tack vare domstolens breda tolkning av privatliv och den generösa inställningen till
definitionen av personliga intressen har rättspraxisen kunnat utvecklas i linje med den sociala
och tekniska utvecklingen.45 I sin tolkning av begreppet privatliv har domstolen ofta hänvisat
till principen om personlig självbestämmanderätt.46 Domstolen har noterat att rätten till
privatliv inkluderar en rätt till personlig utveckling, rätt att etablera och upprätthålla
förhållanden till andra personer och skyddet av självbestämmanderätt.47
Begreppet privatliv har enligt Människorättsdomstolen förklarats som aspekter som relaterar
till personlig identitet, vilket inkluderar en individs fysiska, psykiska och sociala identitet.
Detta innefattar därmed sektioner som berör någons namn, familjerelationer, könsidentitet,
personlig autonomi, sexuell läggning och etnisk identitet samt reproduktiva rättigheter.48
Sexuell läggning har erkänts som ett element som omfattas av privatliv enligt
Människorättsdomstolen. Sexuell läggning är kopplat till personlig identitet, vilket bidrar till
att sexuell läggning faller under sektionen privatliv. Domstolen har hänvisat till att sexuell
läggning anses höra till den mest intima delen av privatlivet, vilket inte är överraskande.
Enligt WHO är sexualitet en väldigt central aspekt i människors liv och omfattar kön,
könsidentitet och könsroller, sexuell läggning, erotik, njutning, intimitet och reproduktion.49
En människas sexuella läggning är därmed en del av sexualiteten.50 Sexuella aktiviteter sker i
en privat sfär och inkluderar åtminstone en person, men vanligtvis flera. Artikel 8 är den
artikel som mest framgångsrikt använts vid tillämpningen av rättigheter som berör sexuell
läggning.51 Könsidentitet har sedan länge konstaterats omfattas av begreppet privatliv och

43

FRA 2010, s. 80.
P. och S. mot Polen, 57375/08, p. 94; Nunez mot Norge 55597/09, p. 68.
45
Ibid.
46
de Vries 2018, s. 670.
47
E.B. mot Frankrike, 43546/02, p. 43.
48
de Vries 2018, s. 680, Pellonpää 2012, s. 656-657.
49
World Health Organization (WHO), Sexual health and its linkages to reproductive health: an operational
approach, 2017.
50
Sexuell läggning definieras enligt Regnbågsankan.fi som ett begrepp som tillämpas för att kategorisera
människor utgående ifrån vem de attraheras av eller kära i, https://www.regnbagsankan.fi/utbildning/fakta-omhbtiq/.
51
Johnson 2013, s. 93.
44

13

Cecilia Frilund

därmed även artikel 8.52 Kön och könsidentitet innebär inte entydigt samma sak. Kön kan
anses vara ett paraplybegrepp som kan delas upp i underkategorier; kropp, juridiskt kön,
könsidentitet och könsuttryck.53 Könsidentitet kan beskrivas som en individs självupplevda
kön, d.v.s. vilket kön man själv uppfattar sig vara. Könsidentitet har stark koppling till
självbestämmanderätten eftersom ingen annan kan bestämma vilket kön en individ ska
tillhöra.54
Fallet Dudgeon mot Förenade kungariket beträffande homosexuella handlingar mellan vuxna
samtyckande män utgjorde en vändpunkt för hur privatliv skulle tolkas i förhållande till
homosexuella relationer. Enligt Nordirländsk lagstiftning hade en del homosexuella
handlingar mellan samtyckande vuxna män kriminaliserats, vilket den klagande hävdade att
kränkte hans rätt till skydd för privatliv.55 Människorättsdomstolen fastslog att lagen utgjorde
en kränkning av rätten till skydd för privatliv enligt artikel 8. Domen grundade sig på en
europeisk utvecklad konsensus i syfte att avskaffa straffrättsliga påföljder för homosexuella
handlingar och statens oförmåga att bevisa att underlåtenhet att inte tillämpa lagstiftningen
skulle leda till moraliskt förfall.56 Tvärtemot fann domstolen i Handyside mot Förenade
kungariket att konventionsstaten hade en bred tolkningsmarginal för att skydda den allmänna
moralen.57
I Dudgeon mot Förenade kungariket fastslog Människorättsdomstolen att friheten att delta i
sexuella aktiviteter i enlighet med ens sexuella läggning ses som ’en mycket intim aspekt’ (a
most intimate aspect) av privatlivet och att en inskränkning av denna frihet kräver ’särskilt
motiverade skäl’ (particularly serious reasons) för att rättfärdigas.58 Därmed antog domstolen
en inställning att homosexuella aktiviteter som sker i samtycke i en privat sfär ska vara fri
från inskränkning. Rättspraxis visar på att inskränkning i den sexuella sfären ofta är kopplad
till individers sexuella läggning.59 Undantag föreligger hur som helst i situationer där sexuella

52

Harris; O’Boyle; Warbrick 2014, s. 536.
RFSL, https://www.rfsl.se/hbtqi-fakta/begreppsordlista/.
54
Frågan om självbestämmanderätten i förhållande till könsidentitet under EKMR artikel 8 avgjordes av
Människorättsdomstolen i fallet Goodwin mot Förenade kungariket 28957/95; Yogyakartaprinciperna artikel 3.
55
Dudgeon mot Förenade kungariket, 7525/76.
56
Ibid., p. 60.
57
Handyside mot Förenade kungariket, 5493/72, p. 24.
58
Dudgeon mot Förenade kungariket, p. 52.
59
de Vries 2018, s. 685.
53

14

Cecilia Frilund

aktiviteter kan medföra fysisk skada vilket styrktes i fallet Laskey, Jaggard och Brown mot
Förenade kungariket.60
En aspekt som hänförs till sexuell läggning är huruvida samkönade förhållanden anses vara
juridiskt erkända och regleras på samma sätt som ett heterosexuellt förhållande, exempelvis i
frågor som berör adoption och vårdad om barn.61 Samkönade par som lever tillsammans i ett
stadigvarande förhållande omfattas av begreppet familjeliv samt privatliv på samma villkor
som ett heterosexuellt par.62 Principen behandlades först i fallet Schalk och Kopf mot
Österrike där Människorättsdomstolen påpekade att samkönade par som har ett stadigvarande
förhållande faktiskt faller under familjeliv snarare än privatliv.63
Människorättsdomstolen noterade följande i Schalk och Kopf mot Österrike:
In view of this evolution, the Court considers it artificial to maintain the view that,
in contrast to a different-sex couple, a same-sex couple cannot enjoy “family life”
for the purposes of Article 8. Consequently, the relationship of the applicants, a
cohabiting same-sex couple living in a stable de facto relationship, falls within the
notion of “family life”, just as the relationship of a different-sex couple in the same
situation would.64

I ljuset av att attityderna till samkönade pars samlevnad förändrats mycket under de senaste
årtiondena kan man härleda en mer liberal inställning från konventionsstaterna gentemot
samkönade förhållanden och äktenskap. Människorättsdomstolens beslut i Schalk och Kopf
avvek från tidigare praxis genom att fastslå att ”familjeliv” inkluderar samkönade
förhållanden och inte endast heterosexuella förhållanden. En konsekvens av avgörandet
hänför sig till att medlemsstaterna behöver upprätta någon form av juridiskt ramverk för hur
relationer mellan samkönade ska uppfattas i förhållande till begreppet familjeliv.
Utvecklingen av tolkningen av begreppet ”familjeliv” är ett illustrerande exempel på hur
Människorättsdomstolen har använt EKMR som ett levande instrument och tagit den sociala
och samhälleliga utvecklingen i beaktande vid avgöranden och tolkning. Domstolen
bekräftade principen om att samkönade par omfattas av ”familjeliv” i artikel 8 i fallet P.B.
och J.S. mot Österrike samma år som Schalk och Kopf.65

60

Laskey, Jaggard och Brown mot Förenade kungariket, 21627/93; 21628/93; 21974/93, p. 44.
de Vries 2018, s. 686.
62
Vallianatos m.fl. mot Grekland, 29381/09, 32684/09, p. 73-74; X m.fl. mot Österrike, 19010/07, p. 95; P.B.
och J.S. mot Österrike, 18984/02, p. 30; Schalk och Kopf mot Österrike, 30141/04, p. 92-94.
63
Schalk och Kopf mot Österrike, p. 94.
64
Ibid.
65
P.B. och J.S. mot Österrike, p. 30.
61

15

Cecilia Frilund

I Schalk och Kopf ansåg Människorättsdomstolen att det dock inte vara motiverat att ta
ställning till en eventuell begränsning till rätten till insemination och rätten till adoption
eftersom de sökande inte hade fört fram en begäran om detta.66

2.2.3 Rätt att bilda familj
Begreppet familj har en viktig betydelse inom internationella mänskliga rättigheter. I den
allmänna förklaringen om de mänskliga rättigheter artikel 16(1) beskrivs familj som ”den
naturliga och grundläggande enheten i samhället och har rätt till samhällets och statens
skydd.”67 Konceptet familj har förändrats mycket under de senaste åren och det hegemoniska
heteronormativa förhållningssättet till familj är inte längre obestridlig. Till följd av
påtryckningar från bland annat civilsamhällsorganisationer har politiska och juridiska
påföljder uppstått, vilket har resulterat i en mer jämlik lagstiftning berörande familjerelaterade
områden. Flertalet av de europeiska staterna har erkänt samkönade äktenskap eller
registrerade

partnerskap,

men

fortfarande

saknas

lagstiftning

i

flera

stater.68

Människorättsdomstolen hade tidigare haft en relativt heteronormativ praxis eftersom ett
stadigvarande förhållande mellan samkönade länge ansågs falla under sektionen privatliv,
vilket skulle indikera att ”familjeliv” är ett heteronormativt koncept som inte kan appliceras
på samkönade förhållanden eller relationer.69 Den nya praxisen är betydelsefull för tolkningen
av artikel 8 och utsträckning av positiva och negativa förpliktelser gällande homosexuellas
och andra sexuella minoriteters rättigheter för medlemsstaterna.
Vikten av familjeliv styrks i EKMR artikel 8 genom att rätten till skydd för familjeliv utgör
ett av de centrala områden som omspänns av artikeln. Reproduktiv hälsa omfattas därmed av
skyddet för privat -och familjeliv.70 Människorättsdomstolens inställning gentemot
”familjeliv” har i regel varit att behandla begreppet i relation till faktiska sociala och
känslomässiga band som existerar mellan familjemedlemmar, dock är inte juridiska eller
biologiska band utan betydelse när det gäller att fastställa förekomsten av familjeliv.71 En rad
66

Pellonpää 2012, s. 673.
Den allmänna förklaringen om de mänskliga rättigheterna, 10.12.1948.
68
Scherpe 2013, s. 83.
69
Johnson 2013, s. 113. Heteronormativitet är ett koncept som används inom feministisk och queer teori för att
beskriva heterosexualitet som norm i samhället. Ambjörnsson beskriver heteronormativitet som ”de institutioner,
lagar, strukturer, relationer och handlingar som upprätthåller heterosexualitet som något enhetligt, naturligt och
allomfattande – alltså det om bidrar till att en viss sorts heterosexuellt liv framstår som det mest åtråvärda och
naturliga att sättet att leva”, Ambjörnsson 2018, s. 47.
70
Schabas 2015, s. 372.
71
X., Y. och Z mot Förenade kungariket, 21830/93, p. 36.
67

16

Cecilia Frilund

faktorer påverkar tolkningen av vad som räknas till begreppet ”familj”, men generellt
omfattas formella relationer av artikel 8.72 Människorättsdomstolen har inte alltid uttalat att
begreppet ”familjeliv” inte enbart berör äktenskapsrelationer utan även omfattar andra
konstellationer av relationer där det väsentliga är varaktighet.
EKMR artikel 12, rätt att ingå äktenskap, är den artikel som explicit garanterar rätten att bilda
familj.73 Eftersom avhandlingens huvudsakliga fokus inte riktas mot innehållet i artikel 12
kommer inte någon noggrannare granskning av denna inte redovisas här. Trots att artikel 12
uttryckligen stipulerar att ”män och kvinnor har rätt att ingå äktenskap och bilda familj” är det
inte möjligt att påstå att artikeln som sådan garanterar en rätt att bilda familj, adoptera eller att
genomgå assisterad befruktning med syfte att få barn.74 Det bör poängteras att artikel 12
endast har konstaterats skydda rätten att bilda familj inom ett äktenskap.75 En viss kritik som
kan lyftas fram mot Människorättsdomstolens rättspraxis gällande tolkningen av familjeliv
och äktenskap är att det tenderar existera en hierarki mellan vilka familjekonstellationer som
stöds.76 Doktrinen om att samkönade förhållanden länge sågs omfattas av privatliv snarare än
familjeliv tyder på att den heterosexuella kärnfamiljen betraktades som ”den riktiga
familjen”.77 Emellertid tillämpar Människorättsdomstolen numera principer som inkluderar
andra typer av familjekonstellationer utöver den traditionella kärnfamiljen.
Genom praxis har Människorättsdomstolen konstaterat att artikel 8 skydd för familjeliv
hänför sig till att skydda sådana familjeband som redan existerar.78 Skyddet av familjeliv
förutsätter således förekomsten av en familj.79Av den orsaken går det inte att argumentera för
att artikel 8 garanterar någon rätt att bilda familj. Artikel 8 (1) omfattar rätten att etablera och
utveckla

relationer

med

andra

individer,

rätt

till

individuell

utveckling

och

självbestämmanderätt och ett flertal andra områden så som den personliga autonomin och
identiteten, men rätten till skydd för familjeliv innebär inte direkt en rättighet att bilda familj,
72

Harris; O’Boyle; Warbrick 2014, s. 526.
Giftasvuxna män och kvinnor har rätt att ingå äktenskap och bilda familj i enlighet med de nationella lagar
som reglerar utövandet av denna rättighet, EKMR, artikel 12.
74
Gällande adoption se Di Lazzaro mot Italien, 31924/96, p. 139; Emonet m.fl. mot Schweiz, 39051/03, p. 92.
75
Goodwin mot Förenda kungariket, 28957/95, p. 98.
76
Gonzales-Salzberg 2019, s. 95.
77
Ibid., s. 96. Gonzales-Salzberg hävdar att familjerätten enligt EKMR fortfarande anses tillhöra den
heterosexuella matrisen. Den heterosexuella matrisen myntades av queerteoretikern Judith Butler och beskriver
ett nät av kulturell förståelse genom vilket genus och kroppar naturaliseras, Gonzales-Salzberg hänvisar till
Butler s. 96. Se även Butler 2002, s. 194.
78
Fretté mot Frankrike, 36515/97, p. 41; S.H. m.fl. mot Österrike, 57813/00, p. 78-120.
79
Schabas 2015, s. 389.
73

17

Cecilia Frilund

utan snarare respekt för valet att bilda familj eller respekt för valet att låta bli att bilda
familj.80 Skyddet för familjeliv enligt artikel 8 sträcker sig alltså inte så långt att det enligt
nuvarande normer existerar en rättighet att bilda familj. Det är viktigt att påpeka att EKMR
endast utgör ett minimiskydd och att konventionsstaterna har rätt att erbjuda ett högre skydd
för mänskliga rättigheter genom nationell lagstiftning. Genom att lagen om assisterad
befruktning 2006/1237 tillåter kvinnliga par och ensamstående kvinnor att genomgå
fertilitetsbehandling kan detta ses som en garanti av den finländska staten för att som kvinna
få möjlighet att bli gravid.81
Människorättsdomstolen konstaterade i fallet S.H. m.fl. mot Österrike att tillämpningen av
assisterad befruktning omfattas av rätt till skydd för privat- och familjeliv.82 I och med S.H.
m.fl. mot Österrike kunde domstolen slå fast att det bland konventionsstaterna saknas en
enhetlig inställning gentemot assisterad befruktning och att staterna därmed inte kan anses
vara skyldiga att erbjuda sådan typ av behandling med syfte att åstadkomma graviditet.83
Tolkningsmarginalen hos konventionsstaterna är bred gällande assisterad befruktning. Det
existerar således inget krav på att staterna ska tillåta assisterad befruktning, men staterna ges
möjlighet att erbjuda rätten till assisterad befruktning.84 Således kan man å ena sidan
konstatera att Finlands bestämmelser kring assisterad befruktning, i jämförelse med flera
andra europeiska stater, är relativt jämställd och generös,85 i det avseendet att stater inte kan
anses ha någon skyldighet att upprätta någon form av behandling för assisterad befruktning.
Men å andra sidan ställer den nuvarande regleringen gällande assisterad befruktning krav på
att individen till följd av sexuell läggning och kön behöver bekosta hela avgiften för
fertilitetsbehandling på egen hand om en sjukdom inte utgör orsaken till barnlösheten.
I fallet Dickson mot Förenade kungariket nekades ett gift par möjlighet att genomgå
assisterad befruktning för att kunna föda ett gemensamt barn med motiveringen att den ena
parten satt fängslad.86 Trots omständigheterna bedömde Människorättsdomstolen att statens
beslut att neka paret tillgång till assisterad befruktning inte kunde anses skäligt. Domstolen
ansåg att staten hade misslyckats med att göra en skälig avvägning mellan
80

E.B. mot Frankrike, 43546/02, p. 41- 43.
Lag om assisterad befruktning 22.12.2006/1237, 2 §.
82
S.H. m.fl. mot Österrike, p. 82.
83
Ibid., p. 95-97.
84
E.B. mot Frankrike, p. 43.
85
Calhaz-Jorge; De Geyter; Kupka; Wyns; Wyns; Mocanu; Montrenko; Scaravelli; Smeenk; Vidakovic &
Goossens, 2020.
86
Dickson mot Förenade kungariket, 44362/04, p 66.
81

18

Cecilia Frilund

konventionsrättigheter.87 På basen av detta kunde man argumentera för att artikel 8 omfattar
rätten för ett par att genomgå assisterad befruktning för att kunna bli biologiska föräldrar,
detta är dock inte något som Människorättsdomstolen uttalat.

2.3 Skyddet mot diskriminering enligt konventionsrätten
2.3.1 Förbud mot diskriminering
Förbud mot diskriminering utgör en av de mest betydelsefulla principerna inom skyddet av
mänskliga rättigheter. Förbudet mot diskriminering fastställs även i andra centrala
internationella verktyg, såsom FN:s allmänna förklaring om de mänskliga rättigheterna, den
internationella konventionen om ekonomiska, sociala och kulturella rättigheter och den
internationella konventionen om medborgerliga och politiska rättigheter.88 Utöver
internationella konventioner garanteras också principen om förbud mot diskriminering i
Finlands grundlag under kapitel 2 om grundläggande fri- och rättigheter.89 Det kan
konstateras att förbudet mot diskriminering innehar en grundläggande position inom det
rättsliga skyddet både nationellt och internationellt. Förbudet mot diskriminering är starkt
även inom den europeiska rättssäkerheten, och förbudets status är utan tvekan fundamentalt
för skyddet av grundläggande mänskliga rättigheter. Europeiska unionens stadga om de
grundläggande rättigheterna i artikel 21 innehåller också ett förbud mot diskriminering, vilket
vittnar om förbudets betydelse för att garantera EU-medborgarnas rättssäkerhet.90 Syftet med
diskrimineringsförbud är att alla människor i ett demokratiskt samhälle ska erhålla samma
rättigheter och möjligheter. Ingen grupp eller enskild individ ska exkluderas eller behandlas
annorlunda eller kränkande genom diskriminering.
EKMR utgör ett instrument som binder medlemsstaterna att respektera de bestämmelser som
slagits fast i enlighet med dess reglering. Skyddet som garanteras av EKMR omfattar enskilda
individers rättigheter. Konventionsrätten har utvecklats främst genom rättspraxis och specifikt
genom Människorättsdomstolens doktrin om konventionen som ett levande instrument, vilket
förutsätter att omständigheterna tolkas i ljuset av de aktuella förhållanden och värderingar
87

Pellonpää 2012, s. 667.
Den allmänna förklaringen om de mänskliga rättigheterna, 10.12.1948, artikel 1 och 2; Konventionen om
ekonomiska, sociala och kulturella rättigheter, 16.12.1966, artikel 2; Konventionen om medborgerliga och
politiska rättigheter, 16.12.1966, artikel 3.
89
Finlands grundlag, 731/1999 6 § 1 mom.
90
Europeiska unionens stadga om de grundläggande rättigheterna av den 26 oktober 2012/C 326/02. EUT
2012/C 326/391-407.
88

19

Cecilia Frilund

som är rådande i samhället. EKMR stipulerar ett minimiskydd för mänskliga rättigheter i
Europa, vilket innebär att stater är berättigade att erbjuda ett mer långtgående skydd än vad
EKMR erbjuder.
Diskriminering innebär att personer som befinner sig i liknande situationer behandlas olika
utan objektiv och försvarlig grund (objective and reasonable justification).91 Kravet på en
”liknande situation” innebär inte att situationerna måste vara identiska, utan att de bör vara av
relevant liknande slag (relevantly similar).92 Särbehandling utgör inte automatiskt ett brott per
se, utan särbehandling är tillåtet ifall den baseras på en objektiv bedömning med hänsyn till
de normalt rådande omständigheterna och ifall det finns ett legitimt syfte med skillnaden i
behandling. Det bör även finnas ett rimligt förhållande mellan proportionaliteten mellan
medel som används och de mål som eftersträvas att förverkligas.93 Diskrimineringen måste
inte ha skett uppsåtligen för att utgöra ett brott, utan den kan bottna i allmän policy eller en
åtgärd som har oproportionerligt skadliga effekter för en viss grupp individer.94
EKMR tillhandahåller två bestämmelser med förbud mot diskriminering; artikel 14 samt
artikel 1 i tilläggsprotokoll 12 (TP 12).95 De två föreskrifterna är olika så till vida att
tilläggsprotokoll 12 innehåller en oberoende och autonom garanti mot icke-diskriminering,
medan artikel 14 är en tilläggsbestämmelse. Artikel 14 kan endast åberopas i sådana fall då en
rättighet som faller inom ramen för skyddet av en materiell mänsklig rättighet i enlighet med
EKMR. Tillämpningen av artikel 14 bör alltså ske i kombination med en materiell rättighet,
exempelvis i enlighet med artikel 8, eftersom en eventuell kränkning bör baseras på någon
form av rättighet eller frihet som konventionen garanterar.96 Avsiktligen innehåller artikel 1 i
TP 12 inte någon sådan begränsning.97 TP 12 stöder förbudet mot diskriminering genom att
garantera alla lika behandling vid åtnjutande av alla rättigheter som nämns i artikel, men även
rättigheter som fastställts i nationell rätt. TP 12 antogs med syftet att ytterligare stärka skyddet
mot diskriminering och därmed även stärka diskrimineringsförbudet.98 Utöver att det inte görs

91

Schabas 2015, s. 564.
Ibid.
93
Ibid.
94
D.H. m.fl. mot Tjeckien, 57325/00, p. 75.
95
Gerards 2018, s. 998.
96
FRA 2010, s. 60.
97
Gerards 2018, s. 998.
98
Explanatory Report to Protocol No. 12 of the Convention for the Protection of Human Rights and
Fundamental Freedoms, Rome, 4.XI.2000, European Treaty Series No. 177.
92

20

Cecilia Frilund

någon skillnad på tillämpningsområdet mellan artikel 14 och artikel 1 TP 12, det har slagits
fast att dessa ska tolkas på liknande sätt.
Artikel 14 i EKMR lyder:
1. Åtnjutandet av varje rättighet som anges i lag skall säkerställas utan
diskriminering på någon grund såsom kön, ras, hudfärg, språk, religion, politisk eller
annan åsikt, nationellt eller socialt ursprung, tillhörighet till nationell minoritet,
förmögenhet, börd eller ställning i övrigt.99

Artikel 14 kan endast åberopas tillsammans med en substansartikel (materiell rättighet), men
för att artikel 14 ska kunna tillämpas behöver nödvändigtvis inte en substansartikel faktiskt ha
kränkts.100 Människorättsdomstolen har gett en bred tolkning till substansartiklarna i
tillämpningssyfte för diskrimineringsförbudet.101 Det är ändå viktigt att påpeka att de
diskrimineringsgrunder som anges i artikeln inte är uttömmande; det som är avgörande för
tillämpningen av artikel 14 är huruvida de faktiska omständigheterna i målet kan anses falla
inom ramarna för substansartiklarnas räckvidd. Detta innebär inte att det är nödvändigt att
artikel 14 tillämpas när målets omständigheter omfattas av en substansartikels räckvidd, utan
istället behöver det bevisas att det föreligger ett objektivt samband mellan innehållet i
respektive bestämmelser.102
Å ena sidan kunde man hävda att artikel 14 är begränsad i sin räckvidd genom att den utgör
en tilläggsbestämmelse som endast gäller i förhållande till åtnjutande av de övriga rättigheter
som skyddas av EKMR. Å andra sidan omfattar artikel 14 ett brett område eftersom dess
mångsidiga karaktär utgör en icke-diskrimineringsklausul som inte är begränsad till en
fullständig förteckning över diskrimineringsgrunder.103 Den karaktär som artikel 14 innefattar
har betydande konsekvenser vad gäller dess tolkning och tillämpning, artikeln har uppfattats
som ostrukturerad och dess tolkning har ansetts ge upphov till motstridiga domar och
praxis.104 Människorättsdomstolens praxis om icke-diskriminering har dock ansetts sakna en
tydlig linje i fråga om tolkning av diskrimineringsförbudet och att förfaringssättet inte är

99

EKMR, artikel 14.
Se dock Prins Hans-Adam II av Liechtenstein mot Tyskland, 42527/98, p. 92.
101
Gerards 2018, p. 999.
102
Ibid., s. 1000.
103
Arnardóttir 2007, s. 14.
104
Ibid.
100

21

Cecilia Frilund

konsekvent, men går inte att förneka att diskrimineringsklausulens betydelse har ökat över de
senaste årtiondena och att den har åberopats allt oftare.105
Den autonoma karaktär som artikel 14 innehar medför att ett brott mot en annan artikel inte
behöver ha skett, utan det räcker med att ett brott mot artikel 14 ska ha inträffat; exempelvis
så måste inte en individs privatliv de facto ha kränkts (artikel 8) för att det ska gå att hävda att
en stat inte lyckats skydda en individs privatliv, vilket skulle innebära att diskriminering har
förekommit. Därför har stater en positiv förpliktelse att se till att privatlivet skyddas från
diskriminering. Skulle artikel 14 tolkas striktare så är det troligt att den inte skulle vara lika
effektiv. Det första fallet i sitt slag, the Belgian Linguistics case, ger en fundamental riktlinje
för hur domstolen ska tolka och avgöra om det föreligger en skillnad i behandling.106 Som en
central princip fastslog domstolen att en kränkning av artikel 14 kan ha skett utan att en annan
artikel också ska ha ska kränkts.107 Som nämnts behöver inte särbehandling automatiskt
utgöra diskriminering, vilket också har slagits fast genom rättspraxis.
Domstolen har konstaterat att det inte är lätt att fastställa tydliga principer gällande
tillämpningen av artikel 14, men i Rasmussen mot Danmark framkom ett distinkt
tillvägagångssätt i tolkningen av artikel 14.108 I fallet Abdulaziz, Cabales och Balkandali mot
Förenade kungariket konstaterade Människorättsdomstolen att ”en skillnad i behandling är
diskriminerande om den inte har någon objektiv eller försvarlig motivering”, med andra ord
saknar ett legitimt syfte.109
Ungefär samma slutsats har säkerställts av domstolen genom annan rättspraxis;
diskriminering innebär olikbehandling utan en objektiv och försvarlig grund, av personer i
relativt liknande situationer.110 I fallet Stec m.fl. mot Förenade kungariket bekräftade
domstolen att det enligt tilläggsprotokoll 1 artikel 1 inte krävs att en stat ska erbjuda eller
upprätta

socialskyddssystem

(exempelvis
111

socialskyddssystem inte av artikel 1.

sociala

förmåner),

därför

omfattas

Men utifall att en stat frivilligt erbjuder sociala

förmåner, faller dessa inom räckvidden för artikel 1 och omfattas därmed också av artikel 14
105

Gerards 2013, s. 100, 102.
Belgian Linguistics case, 23.07.1968.
107
Ibid. A 6.
108
Rasmussen mot Danmark, 8777/79, A 87.
109
Abdulaziz, Cabales och Balkandali mot Förenade kungariket, 9214/80; 9473/81; 9474/81, p. 72.
110
Harris; O’Boyle; Warbrick 2014, s. 786.
111
Gerards 2018, s. 1001, hänvisar till Stec m.fl. mot Förenade kungariket, 65731/02 och 65900/01.
106

22

Cecilia Frilund

och staten bör då garantera att förmånerna erbjuds utan någon form av diskriminering.
Domstolens generella inställning har varit att alla rättigheter som nämns i EKMR måste
garanteras åt alla på ett jämlikt sätt.112
Det generella förbudet mot diskriminering i artikel 1, TP 12 lyder enligt följande:
1. Åtnjutandet av varje rättighet som anges i lag skall säkerställas utan
diskriminering på någon grund såsom kön, ras, hudfärg, språk, religion, politisk
eller annan åsikt, nationellt eller socialt ursprung, tillhörighet till nationell
minoritet, förmögenhet, börd eller ställning i övrigt.
2. Ingen ska bli diskriminerad av en offentlig myndighet på någon grund som
nämnts under punkt 1.113

Den första paragrafen i artikel 1 omfattar kategorier av diskriminering och här listas olika
diskrimineringsgrunder. Precis som artikel 14 är listan av diskrimineringsgrunder inte
fullständig, utan kan ses som illustrerande snarare än uttömmande.114 Den andra paragrafen
fastslår att offentliga myndigheter eller annan statlig aktör inte har rätt att diskriminera någon
på de grunder som yttras i den första paragrafen.
Den förklarande rapporten (Explanatory Report) från Europarådet tillhandahåller ickebindande kommentarer gällande TP 12 och dess tillämpning.115 Liksom artikel 14 så förbjuder
artikel 1 inte all form av särbehandling. Den förklarande rapporten konstaterar att
tillämpningsområdet för skydd enligt artikel 1 gäller i de fall där en person diskrimineras 1) i
åtnjutande av rättigheter som uttryckligen garanterats enligt nationell lag; 2) i åtnjutande av
en rättighet som kan härledas ur ett tydligt åtagande från en offentlig myndighet enligt
nationell lag, d.v.s. där en offentlig myndighet är skyldig att enligt nationell lagstiftning att
uppträda på ett specifikt sätt; 3) av en offentlig myndighet i utövandet av prövningsrätt
(exempelvis vid beviljade av vissa subventioner); 4) genom någon annan handling eller
underlåtenhet av en offentlig myndighet (exempelvis vid polisers uppträdande vid kontroll av
ett eventuellt upplopp).116

112

Gerards 2018, s. 1001.
Tilläggsprotokoll 12 till Konventionen om skydd för de mänskliga rättigheterna och de grundläggande
friheterna, Rom 4.11.2000.
114
Gerards 2018, s. 1003.
115
Explanatory Report to Protocol No.12.
116
Explanatory Report to Protocol No. 12, p. 22.
113

23

Cecilia Frilund

Enligt den förklarande rapporten så ska termen ”diskriminering” förstås och tolkas på samma
sätt i artikel 1 som i artikel 14, definitionen ska alltså ses som identisk.117
Människorättsdomstolen slår fast detta genom rättspraxis. I fallet Sejdić och Finci mot
Bosnien och Herzegovina tillämpade domstolen för första gången artikel 1 TP 12 i fråga om
diskriminering.118 Domstolen övervägde att tillämpa artikel 1 i fallet Sarvez cravka ”Riječ
života” m.fl. mot Kroatien, men hänvisade till att en kränkning av artikel 14 i kombination
med artikel 9 hade förekommit och ansåg att det inte var nödvändigt att undersöka separat
huruvida ett brott mot artikel 1 TP 12 förekommit.119
För att ett brott mot artikel 14 ska konstateras, krävs det att en kränkning av en materiell
rättighet som garanterats av konventionen har förekommit. I motsats till detta kan TP 12
tillämpas på varje lagstadgad rättighet, det vill säga även rättigheter som tilldelats genom
nationell lagstiftning.120 Det existerar föga rättspraxis i åtal baserade på protokollet 12 artikel
1, vilket kan tolkas som att detta begränsar dess validitet.121 Till dags dato har 20 europeiska
stater ratificerat protokoll 12. Finland ratificerade protokollet 1.4.2005.122 I nuläget föreligger
en viss oklarhet kring hur Människorättsdomstolen tolkar och tillämpar artikel 1 i TP 12.
Därmed är det svårt att avgöra hur artikel 1 stärker effektiviteten i EKMR inom området för
icke-diskriminering och huruvida artikel 1 kommer att ha inverkan på tillämpningen av artikel
14.123

2.3.2 Diskrimineringsförbudet i förhållande till sexuell läggning, kön och
civilstånd
Både sexuell läggning och kön eller könsidentitet tillhör den mest intima delen av en individs
privata sfär, och särbehandling baserad på dessa grunder tenderar att förutsätta speciellt
vägande och objektiva skäl. Sexuell läggning är ett relativt nytt tillägg i förteckningen över

117

Begreppen skiljer sig en aning på franska, artikel 1 ”sans discrimination aucune” och artikel 14 ”sans
distinction aucune” men innebörden är densamma, Explanatory Report to Protocol No. 12, p. 18.
118
Gerards 2018, s. 1002, hänvisar till Sejdić och Finci mot Bosnien och Herzegovina 27996/06 och 34836/06.
119
Fallet berörde den Kroatiska statens vägran att registrera kyrkor som religiösa samfund, med syfte att dessa
skulle få tillstånd att utöva religionsundervisning, Sarvez cravka ”Riječ života” m.fl. mot Kroatien, 7798/08.
Domstolen hänvisade till Sejdić och Finci, p. 51.
120
FRA 2010, s. 60.
121
Ibid., s. 63.
122
https://www.coe.int/en/web/conventions/full-list/-/conventions/treaty/177/signatures?p_auth=xhK27flf., Ett
flertal stater har varit motvilliga att signera TP 12 eftersom det har ansetts innehålla för många oklarheter och att
dess tillämpning skulle vara för omfattande, Harris; O’Boyle; Warbrick 2014, s. 819.
123
Harris; O’Boyle; Warbrick 2014, s. 822.

24

Cecilia Frilund

potentiella diskrimineringsgrunder.124 Civilstånd utgör också en väsentlig del av en individs
privatliv och hänför sig till en människas position i samhället, vilket i sin tur är nära
sammankopplat till andra aspekter såsom kön, etniskt ursprung och sexuell läggning. På
basen av denna hypotes förefaller det som att ensamstående kvinnor tenderar att missgynnas
av FPA:s sjukvårdsersättningskriterier på grund av sitt civilstånd snarare än kön.
Varken i artikel 14 eller TP 12 artikel 1 nämns sexuell läggning eller civilstånd som enskild
diskrimineringsgrund under EKMR, men listan är inte uttömmande, utan ger utrymme för
tolkning vilket också framgår av den europeiska rättspraxisen.125 Genom rättspraxis står det
klart att diskrimineringsgrunderna kön och sexuell läggning ofta går hand i hand, exempelvis
i fråga om rätt till sociala förmåner, rätt att gifta sig och adoptionsrätt. Civilstånd som enskild
diskrimineringsgrund är däremot inte lika bekräftad genom rättspraxis. I både artikel 14 och
artikel 1 TP 12 uttrycks ”ställning i övrigt” (other status) som skydd mot diskriminering.
Människorättsdomstolen har klargjort att civilstånd kan infalla under kategorin ställning i
övrigt och därmed utgöra en grund för diskriminering.126 Domstolen har i en del
diskrimineringsfall behandlat civilstånd (marital status) i kombination med kön och har
därmed konstaterats utgöra diskrimineringsgrunder. Eftersom civilstånd anknyts till kön och
sexuell läggning kommer civilstånd som diskrimineringsgrund att här behandlas i samband
med kön och sexuell läggning.
Inom Människorättsdomstolens praxis har det emellertid hänvisats till suspekta grunder
(suspect

grounds),

vilket

tyder

diskrimineringsgrunderna i artikel 14.

på
127

att

det

föreligger

en

hierarki

mellan

I fallet Eweida m.fl. mot Förenade kungariket kunde

domstolen slå fast att bland annt kön och sexuell läggning omfattas av suspekta grunder.128
Domstolen behöver inte alltid konstatera suspekta grunder för att proportionalitetskriteriet ska
innebära att vissa former av särbehandling kräver ”mycket tungt vägande skäl” (very weighty
reasons) eller ”särskilt allvarliga och vägande skäl” (particularly serious and weighty reasons)
för att kunna rättfärdigas.129

124

Begreppet sexuell läggning syftar till att beskriva en persons sexuella orientering i fråga om vem denne blir
attraherad av eller blir kär i, https://www.regnbagsankan.fi/utbildning/fakta-om-hbtiq/.
125
Explanatory Report on Protocol No.12, p. 20.
126
Şerife Yiğit mot Turkiet, 3976/05, p. 79.
127
Clift mot Förenade kungariket, 7205/07, p. 72.
128
Eweida m.fl. mot Förenade kungariket, 48420/10, p.71.
129
Schabas 2015, s. 575.

25

Cecilia Frilund

Frågan om skydd mot diskriminering på grund av sexuell läggning uppkom i
Människorättsdomstolens rättspraxis genom fallet Dudgeon, men då i samband med EKMR
artikel 8, rätt till privatliv.130 I fallet Salgueiro da Silva Mouta mot Portugal avvisade
domstolen att diskriminerande behandling enbart baserad på sexuell läggning skulle ha
förekommit,131 och först år 2003 introducerades testet om mycket tungt vägande skäl (very
weighty reasons test) i fallet L. och V. mot Österrike.132 Testet om mycket tungt vägande skäl
har utvecklats av Människorättsdomstolen och fungerar som ett substitut till staters
tolkningsmarginal.133 Tillämpningen av detta test innebär i praktiken en snävare
tolkningsmarginal för stater, och tillämpningen av testet om tungt vägande skäl resulterar med
största sannolikhet i att en kränkning kan konstateras ha förekommit.134
Människorättsdomstolen fastslog i fallet L. och V mot Österrike att det, i likhet med
särbehandling baserat på kön, likaledes krävs specifikt övertygande och vägande skäl för att
motivera särbehandling baserad på sexuell läggning.135 Det kan därmed konstateras att staters
tolkningsmarginal är smal och att särbehandling som baseras enbart på sexuell läggning är
oacceptabel.136 Doktrinen om staters tolkningsmarginal (margin of appreciation) grundar sig
på att konventionsstater ska ha utrymme för tolkning och implementering av EKMR i enlighet
med den egna suveräna utvecklingen. Syftet med tolkningsmarginalen är att stater själva ska
kunna besluta hur tillämpningen av EKMR inkluderas i den nationella rätten på mest effektiva
sätt. Detta ger medlemsstaterna möjlighet att begränsa de grundläggande rättigheterna på
bekostnad av individens skydd för specifika rättigheter.137
Målet Karner mot Österrike berörde rätt till bostad för samkönat partnerskap.138 Nationell
domstol nekade den homosexuelle sökande status som livskamrat till sin avlidne partner,
vilket i sin tur bidrog till att han inte ansågs ha rätt till sin hyresbostad.
Människorättsdomstolen hävdade att det förelåg en europeisk konsensus till förmån för den

130

Dudgeon mot Förenade kungariket, 7525/76.
Gerards 2018, s. 1024, hänvisar till Salgueiro da Silva Mouta mot Portugal, 33290/96.
132
Gerards 2018, s. 1024, hänvisar till L. och V. mot Österrike, 39392/98 och 39829/98.
133
Gerards 2017, s. 9.
134
Ibid.
135
L. och V. mot Österrike, p. 45. Domstolen har identifierat ett antal kategorier där särbehandling endast kan
motiveras med tungt vägande skäl eller av särskilt allvarlig orsak (particularly serious reasons), dessa är ras och
etnicitet, nationalitet, födelse eller ursprung, sexuell läggning, mental eller fysisk funktionsnedsättning, kön
(genus) och religion, Gerards 2017, s. 9; Harris; O’Boyle; Warbrick 2014, s. 796.
136
Tobler 2014, s. 557.
137
Ibid., s. 534-535.
138
Harris; O’Boyle; Warbrick 2014, s. 803, hänvisar till Karner mot Österrike, 40016/98.
131

26

Cecilia Frilund

sökande, vilket fick domstolen att fastställa att den svarande staten hade fört fram otillräckliga
skäl och fann således en kränkning av artikel 8 tillsammans med artikel 14.139 I Sousa Goucha
mot Portugal konstaterade domstolen att sexuell läggning är av intim karaktär, men fastställde
inte domen på basen av ett konstaterande om diskriminering på suspekt grund.140
En dom som fått stor betydelse gällande artikel 14 och sexuell läggning är fallet E.B. mot
Frankrike.141 Den sökande, en lesbisk kvinna som levde i ett samkönat förhållande, blev
nekad rätten till ensamstående adoption av den franska staten, varpå kvinnan yrkade på
diskriminering på grund av sexuell läggning. Enligt fransk lag är ensamstående adoption
tillåtet, vilket gjorde att fallet omfattades av artikel 8 vid tillämpning av artikel 14.142
Eftersom kvinnans sexuella läggning i detta fall var den omtvistade aspekten efterlyste
domstolen ”specifikt övertygande och tungt vägande orsaker för att motivera särbehandling
när rättigheten omfattas av artikel 8.”143 Människorättsdomstolen avgjorde att den sökandes
sexualitet hade varit den avgörande faktorn när hon nekades rätt till adoption, och fann
därmed kränkning av artikel 8 tillsammans med artikel 14.144
Det bör noteras att det förekommit en viss ambivalens i Människorättsdomstolens praxis
kring fall som berört samkönade äktenskap och rätten till närståendeadoption.145 I fallet
Schalk och Kopf, som diskuterats i avsnitt 2.2.2., tog domstolen i betraktande den
attitydförändring som skett inom många europeiska stater i fråga om samkönade förhållanden
och godkände att samkönade par som lever i ett stadigvarande förhållande ska underställas
sektionen familjeliv istället för privatliv.146 Som tidigare också nämnts i avsnitt 2.2.3 så har
inte Människorättsdomstolen uttalat att samkönade par har någon rätt att gifta sig under
artikel 12 eller under artikel 8 i kombination med artikel 14.147 Även om domen i Schalk och
Kopf utgjorde en vändpunkt för samkönat partnerskap betonade domstolen bristen på
europeisk konsensus gällande samkönade pars rätt att gifta sig. Avsaknad av konsensus

139

Karner mot Österrike, p. 41.
Gerards 2018, s. 1024, hänvisar till Sousa Goucha mot Portugal, 70434/12, p. 27.
141
Harris; O’Boyle; Warbrick 2014, s. 804, hänvisar till E.B. mot Frankrike, 43546/02.
142
E.B. mot Frankrike, p. 49.
143
Ibid., p. 91.
144
E.B. mot Frankrike.
145
Gerards 2018, s. 1024, hänvisar till Schalk och Kopf mot Österrike, 30141/04.
146
Schalk och Kopf mot Österrike, p. 94.
147
Harris; O’Boyle; Warbrick 2014, s. 804, hänvisar till Vallianatos m.fl. mot Grekland, 29381/09 och 32684/09.
Fallet berörde möjligheten att ingå registrerat partnerskap (Civil Unions) vilket enligt grekisk lag förutsatte par
av olika kön, något som ansågs som ett brott mot artikel 14 i kombination med artikel 8.
140

27

Cecilia Frilund

uteslöt därmed tillämpligheten av testet om mycket vägande skäl och domstolen lämnade
därmed en bred tolkningsmarginal åt respektive stat.148
I målet Gas och Dubois mot Frankrike ansåg Människorättsdomstolen att det inte förekommit
någon kränkning av artikel 14. I det aktuella fallet vägrade staten bevilja adoption till förmån
för den homosexuella partner som levde med barnets biologiska mor i ett registrerat
partnerskap.149 I likhet med Gas och Dubois hänförs också X m.fl. mot Österrike till adoption
med homosexuell partner. Fallet X m.fl. mot Österrike skiljer sig dock från Gas och Dubois på
den punkten att närståendeadoption var tillåtet för både gifta och ogifta par enligt österrikisk
civillag (Civil Code).150 Domstolen kunde därmed konstatera att det vore diskriminerande att
tillåta närståendeadoption till heterosexuella par men inte till homosexuella par.151 Gerards
påpekar

att

äktenskapet

som

institution

har

givits

en

speciell

status

genom

Människorättsdomstolens praxis och att testet om mycket vägande skäl inte omfattas i
kontexten av samkönade äktenskap, men detta tolkas annorlunda om diskrimineringen inte
berör äktenskap utan andra former av partnerskapskonstellationer.152 Om sådana
partnerskapskonstellationer endast hänför sig till par av olika kön eller om sådana
konstellationer inte existerar kommer domstolen med stor sannolikhet att tilldela staten en
snäv tolkningsmarginal och fastställa förekomsten av diskriminering när samkönade par
missgynnas av detta.153
Människorättsdomstolen fann inte något brott mot artikel 8 i relation till artikel 14 i fallet S.H.
m.fl. mot Österrike, och upphävde därmed den första domen genom att hänvisa till statens
breda

tolkningsmarginal.154

Domstolen

fastslog

i

S.H.

m.fl

mot

Österrike

att

fertilitetsbehandling per se inte utgör en enskild rättighet, men omfattas likväl av artikel 8 om
skydd för privat- och familjeliv.155

148

Gerards 2018, s. 1024.
Harris; O’Boyle; Warbrick 2014, s. 805, hänvisar till Gas och Dubois mot Frankrike, 25852/07.
Människorättsdomstolens motivering baserades på att registrerat partnerskap inte kunde likställas med ett
äktenskap, vilket var en förutsättning för en närståendeadoption enligt fransk lag, Gas och Dubois mot
Frankrike, p. 62-69.
150
Harris; O’Boyle; Warbrick 2014, s. 805, hänvisar till X m.fl. mot Österrike, 19010/07, p. 142-144.
151
X m.fl. mot Österrike, p. 152-153.
152
Gerards 2018, s. 1024.
153
Ibid., s. 1024-1025.
154
S.H. m.fl. mot Österrike (GC), 578137/00, p.116.
155
Ibid., p. 51-55.
149

28

Cecilia Frilund

I och med fallet Abdulaziz, Cabales och Balkandali stod det klart att kön utgör en suspekt
diskrimineringsgrund

enligt

Människorättsdomstolen.156

Domstolen

poängterade

att

jämställdhet mellan könen är en viktig målsättning för Europarådets medlemsstater, och att
det krävs bevis med mycket tungt vägande skäl innan en särbehandling på grund av kön ska
anses vara förenlig med EKMR.157 Att det förekommer konsensus om att förbjuda
diskriminering på grund av kön utgör fortfarande en orsak till tillämpning av testet om
mycket vägande skäl.158 Det är först i senare fall som Människorättsdomstolen har börjar
beakta existerande stereotypier och traditionella könsroller mellan män och kvinnor i
samhället.159
Konsensusgrund (consensus rationale) kan innebära att mycket tungt vägande skäl inte alltid
är nödvändiga i könsdiskriminerande fall, detta illustrerades i Petrovic mot Österrike.160 Trots
att Människorättsdomstolen uttalade att testet om mycket vägande skäl var tillämpligt i fallet
eftersom diskrimineringen tydligt baserats på kön, så ansåg domstolen att det vid denna
tidpunkt inte fanns någon gemensam standard på detta område (no common standard).161
I Wessels-Bergervoet mot Nederländerna fann Människorättsdomstolen att den sökande blivit
av med sina pensionsförmåner enbart för att hon var en gift kvinna.162 Domstolen uttalade att
mycket tungt vägande skäl måste läggas fram innan en särbehandling på grund av kön och
civilstånd är förenlig med EKMR.163 Genom domen i Wessel-Bergervoet går det att
konstatera att diskriminering baserat på kön i kombination med civilstånd utgör en suspekt
diskrimineringsgrund. Det är dock svårt att avgöra på basen av domen huruvida testet för
mycket tungt vägande skäl skulle kunna tillämpas på en klagan om diskriminering som
grundar sig explicit på civilstånd.

156

Gerards 2018, s. 1026, hänvisar till Abdulaziz, Cabales och Balkandali mot Förenade kungariket.
Abdulaziz, Cabales och Balkandali, p. 78.
158
Staatkundig Gereformeerde Partij mot Nederländerna, 58369/10, p. 72-73 och 76-77; Emel Boyras mot
Turkiet, 61960/08, p. 51.
159
Gerards 2018, s. 1026.
160
Gerards 2018, s. 1026, hänvisar till Petrovic mot Österrike, 20458/92. Fallet berörde en far som inte kunde
erhålla föräldraledighet, eftersom detta endast erbjöds till kvinnor.
161
Petrovic mot Österrike., p. 39. Domstolen påpekade att vid slutet av 1980-talet var det endast ett fåtal stater
som erbjöd faderskapsledighet och drog därmed slutsatsen att de österrikiska myndigheterna beslut föll inom
staternas tolkningsmarginal.
162
Wessel-Bergervoet mot Nederländerna, 34462/97, p. 48.
163
Ibid., p. 49.
157

29

Cecilia Frilund

2.3.3 Direkt diskriminering och indirekt diskriminering
Artikel 14 eller artikel 1 TP 12 innehåller inte någon närmare definition av vad direkt
diskriminering innebär. Direkt diskriminering kan beskrivas som olikbehandling av personer i
liknande situationer eller relevant liknande situationer, som baseras på identifierbar karaktär
eller status.164 Det förekommer direkt diskriminering om en individ eller en grupp missgynnas
jämfört med hur andra i en likartad situation behandlas eller behandlats, och om den
annorlunda behandlingen grundar sig på individens eller gruppens karaktär eller status.165
För att kunna fatta ett avgörande kring huruvida direkt diskriminering kan anses ha
förekommit utgår Människorättsdomstolen från fastställda kriterier.166 Frågorna som ställs är;
1) omfattas de faktiska omständigheterna av en eller flera materiella rättigheter som nämns i
EKMR? 2) kan diskrimineringen härledas ur en diskrimineringsgrund som omfattas av artikel
14? 3) har personer i liknande situationer behandlats annorlunda? 4) kan skillnaden i
behandling härledas från staten? 5) har skillnaden i behandling en objektiv och försvarlig
grund? 6) är syftet och åtgärden proportionerliga och 7) hur ser statens tolkningsmarginal
ut?167
Artikel 14 kan endast åberopas i kombination med en substansartikel, d.v.s. diskrimineringen
måste baseras på en materiell rättighet som faller inom räckvidden för EKMR.
Diskrimineringen bör baseras på en av grunderna som stipuleras ut i artikel 14 eller artikel 1
TP 12, men som redan nämnts är de uppräknade grunderna inte uttömmande. Grunden har
enligt praxis tolkats så att den ska kunna anknytas till en individs karaktär och vara
urskiljbar.168
För att kunna avgöra huruvida en annan person i liknande situation behandlats annorlunda
behövs ett jämförelseobjekt. Den sökande behöver kunna påvisa för domstolen att hen utsatts
för diskriminering i och med att andra personer erhållit bättre behandling, och att skillnaden i
behandlingen baseras på en diskrimineringsgrund.169 Den diskriminerande åtgärden behöver
kunna härledas till ett statligt ingrepp eller förfarande. Att det föreligger en objektiv och
164

Guide on Article 14 of the European Convention on Human Rights and on Article 1 of Protocol No.12 to the
Convention, Council of Europe, 31.12.2019, s. 11.
165
FRA 2010, s. 22.
166
Burri 2013, s. 95.
167
Ibid.
168
Gerards 2018, s. 1004.
169
FRA, 2010, s. 23.

30

Cecilia Frilund

försvarlig grund hänger ihop med konventionsstatens tolkningsmarginal. Rent generellt har
Människorättsdomstolen lämnat en snäv tolkningsmarginal åt staterna vad gäller
diskriminering på grund av kön och sexuell läggning, eftersom dessa utgör suspekta
grunder.170 All form av särbehandling utgör inte automatiskt direkt diskriminering.
Förhållandet mellan syftet och åtgärden med särbehandlingen behöver kunna påvisas vara
proportionerligt i ansatsen för att uppnå ett legitimt mål, för att särbehandlingen inte ska vara
förbjuden.171
Människorättsdomstolen har länge valt att inte implementera konceptet om indirekt
diskriminering.172 En delförklaring till detta är det faktum att diskrimineringsförbud i EKMR
inte innehåller en uttömmande lista på diskrimineringsgrunder, och att det, eftersom all form
av särbehandling omfattas av diskrimineringsförbudet, inte heller kan anses nödvändigt att
definiera huruvida särbehandlingen är direkt eller indirekt.173 Successivt har domstolen dock
börjat implementera konceptet indirekt diskriminering med syftet att motverka strukturell och
dold särbehandling, vilket syns i fallet Di Trizio mot Schweiz.174
Indirekt diskriminering uppstår genom att neutrala åtgärder, principer eller förfaranden
orsakar oproportionerliga eller ofördelaktiga effekter för individer eller för en specifik grupp
individer.175 Indirekt diskriminering exemplifieras av en åtgärd som på ett abstrakt plan ter sig
problemfri men som blir problematisk i praktiken.176 I en del situationer kan neutrala åtgärder
som fått negativa effekter för en viss grupp ha skapats med avsikt att diskriminera, men det
kan fortfarande vara svårt att bevisa i praktiken att en sådan avsikt existerat.177 För att kunna
fastslå att det inte är fråga om indirekt diskriminering bör det kunna bevisas att den neutrala
åtgärden har antagits av sakliga skäl.178

170

Schabas 2015, s. 574.
Petrovic mot Österrike, p. 30; Sejdić och Finci mot Bosnien och Herzegovina, p. 42; Stec m.fl. mot Förenade
kungariket, p. 51.
172
Burri 2013, s. 91-92; Gerards 2018, s. 1005-1006.
173
Gerards 2018, s. 1006.
174
Gerards 2018, s. 1006, hänvisar till Di Trizio mot Schweiz, 7186/09.
175
Schabas 2015, s. 568.
176
För att illustrera ett exempel på indirekt diskriminering: en del stater har allmän och obligatorisk värnplikt.
Detta orsakar problem för individer som tillhör Jehovas vittne, eftersom de av religiösa skäl inte utför värnplikt
och därmed utsatta av indirekt diskriminering om de tvingas utföra allmän värnplikt, Tobler, 2008, s. 8.
177
Schabas 2015, s. 568.
178
Tobler 2008, s. 8.
171

31

Cecilia Frilund

Bevisbördan gällande indirekt diskriminering bör som sagt först innefatta en neutral åtgärd,
princip eller förfarande. För att en åtgärd eller förfarande ska bedömas som neutralt behöver
det omfatta någon form av krav som alla inkluderas av.179 För det andra behöver den neutrala
åtgärden, principen eller förfarandet leda till negativa konsekvenser för en individ eller grupp
som i sin tur omfattas av en diskrimineringsgrund.180 Vid indirekt diskriminering är det
olikheter i effekt som utgör diskriminering och inte olikheter i behandling vilket är fallet vid
direkt diskriminering.181 Det bör därmed understrykas att de som blir utsatta för indirekt
diskriminering i praktiken inte skulle bli mindre drabbade än de som utsätts för direkt
diskriminering.182
Människorättsdomstolens praxis tyder på konceptuellt tillvägagångssätt vid fastställande av
förekomst av indirekt diskriminering. Den första frågan som behöver besvaras är huruvida det
kan konstateras prima facie förekomst av indirekt diskriminering.183 För att avgöra om
indirekt diskriminering förekommit måste den sökande kunna bevisa att en neutral åtgärd eller
ett förfaringssätt har varit ogynnsamt eller lett till negativa effekter för en viss grupp.184 När
det existerar prima facie indirekt diskriminering måste den svarande kunna ge en objektiv
motivering till åtgärden eller förfaringssättet och påvisa att syftet är legitimt och
nödvändigt.185 I fråga om bevisbörda är statistiska bevis särskilt användbara för att visa på
förekomst av indirekt diskriminering.186 Statistiska bevis kan tillämpas med omvänd
bevisbörda, något som Människorättsdomstolen slog fast i fallet Hoogendijk mot
Nederländerna.187
I målet D.H. m.fl. mot Tjeckien fann Människorättsdomstolen att romska elever systematiskt
blivit utsatta för indirekt diskriminering. De romska barnen blev tvungna att utföra tester som
medvetet utarbetats så att de skulle prestera ett sämre resultat än barn från
majoritetsbefolkningen.188 På basen av testresultaten placerades de romska eleverna i
specialskolor avsedda för barn med inlärningssvårigheter, vilket gjorde att en stor andel

179

FRA 2010, s. 30.
Ibid.
181
FRA 2010, s. 30.
182
Tobler 2008, s. 8.
183
Gerards 2018, s. 1006; Burri 2013 s. 93.
184
Burri 2013, s. 93.
185
Ibid.
186
Schabas 2015, s. 572.
187
Hoogendijk mot Nederländerna, 58641/00.
188
Schabas 2015, s. 569, hänvisar till D.H. m.fl. mot Tjeckien, 57325/00.
180

32

Cecilia Frilund

romska barn hamnade utanför det vanliga utbildningssystemet.189 Domstolen fann att ett brott
mot artikel 14 tillsammans med artikel 2 protokoll 1 förekommit i fallet.190 Resultatet från
testerna som barnen utförde kunde inte rättfärdiga skillnaden i behandlingen som följde.
Liksom vid bedömning av direkt diskriminering bör det finnas ett jämförelseobjekt för att
man ska kunna avgöra om kriteriet eller principen medför betydligt mera negativa effekter för
vissa individer än för andra i en jämförlig situation.191 I D.H. m.fl. mot Tjeckien utgjorde de
tjeckiska barnen som tillhörde majoritetsbefolkningen ett jämförelseobjekt.
Generellt används statistiska bevis för att konstatera förekomsten av faktisk indirekt
diskriminering. Senare rättspraxis har visat på att domstolen kan beakta också andra typer av
bevis och väga in alla bevis i kombination med varandra.192 Exempelvis kan ett prima facie
fall av indirekt diskriminering baseras på begränsade antal statistiska bevis i kombination med
rapporter från icke-statliga organisationer eller internationella organisationer som stöder de
sökandes argument eller till och med deriverar fakta i ett specifikt fall.193
Det bör poängteras att den aktuella frågeställningen inte karaktäriseras av den traditionellt
formella typen av diskriminering som främst diskuterats ovan. Rättspraxisen från
Människorättsdomstolen gällande avgöranden kring förekomst av diskriminering består till
största del av en tolkningsdoktrin om förekomst av faktisk skillnad i behandling. I den för
avhandlingen relevanta frågeställningen står det klart att det inte rör sig om ett
diskrimineringsfall där en kränkning skett på grund av skillnad i behandling, snarare tvärtom.
Det problematiska med sjukdomskravet för rätt till beviljad ersättning för fertilitetsbehandling
grundar sig på att reglerna är lika för alla – både för heterosexuella par, kvinnliga par och
ensamstående kvinnor och därmed blir ojämlik. Merparten av de rättsfall som omfattar en
kränkning av artikel 14 och/eller TP 12 artikel 1 grundar sig på händelser där olikbehandling
av personer i liknande situationer förekommit och resulterat i diskriminering.
Om ett heterosexuellt par utgör jämförelseobjekt vid frågan om rätt till ersättning för
fertilitetsbehandling behöver ett kvinnligt par eller en ensamstående kvinna kunna bevisa att
189

D.H. m.fl. mot Tjeckien, 57325/00, p. 190.
D.H. m.fl. mot Tjeckien, p. 210.
191
FRA 2010, s. 31.
192
Gerards 2018, s. 1006-1007.
193
Gerards 2018, s. 1007, hänvisar till målen Oršuš mot Kroatien, 15766/03; Opuz mot Turkiet, 33401/02; A.
mot Kroatien, 55164/08.
190

33

Cecilia Frilund

det heterosexuella paret erhållit en bättre behandling, och att skillnaden i behandling grundar
sig på kön och/eller sexuell läggning. Skillnaden i behandling i detta fall beror dock inte på att
ett heterosexuellt par skulle ha fått en bättre behandling än övriga vårdtagare vad gäller
subventionerad fertilitetsbehandling, utan i det att regleringen är likadan för alla, oavsett
sexuell läggning eller civilstånd.
Beträffande eventuell förekomst av diskriminering är det avgörande att inse att ett
heterosexuellt par inte skulle kommer att uppsöka fertilitetsvård för att bli gravida utan ett
bakomliggande fertilitetsproblem, medan både ett kvinnligt par och en ensamstående kvinna
behöver göra det. Den ekonomiska ojämlikheten baseras därmed på att regleringen av rätten
till ersättning är neutral, och därför kan det vid en första anblick uppfattas som ett fall av
indirekt diskriminering. Det centrala är dock att det inte handlar om en skillnad i effekt på
grund av sjukförsäkringslagen och FPA:s ersättningspraxis, utan diskrimineringen baseras på
en avsaknad av skillnad i behandling. Vanligtvis är det just skillnad i behandling som orsakar
förekomst av diskriminering men i detta specifika fall är det en avsaknad av skillnad i
behandling som förorsakar direkt diskriminering.

34

Cecilia Frilund

3 Gällande nationell rätt
3.1 Diskrimineringslagen 2014/1325
Diskrimineringslagen omfattar sex olika kapitel som behandlar allmänna bestämmelser,
främjande av likabehandling, förbud mot repressalier, tillsyn, rättssäkerhet och påföljder samt
särskilda bestämmelser. Syftet med diskrimineringslagen är att motverka diskriminering och
samtidigt främja likabehandling och därmed mera effektivt upprätta rättssäkerhet för den som
blivit utsatt för diskriminering.194 Lagens tillämpningsområde berör både offentlig och privat
verksamhet, men det innefattar inte sådan verksamhet som berör privatliv, familjeliv eller
religionsutövning.195 Definitionen av myndighet syftar bland annat till statliga myndigheter,
kommunala

myndigheter

och

självständiga

offentligrättsliga

inrättningar.

Diskrimineringslagen kan även tillämpas i sådana fall då andra organ ansvarar för
förvaltningsuppgifter.196 I enlighet med 2 kap i diskrimineringslagen fastslås att
myndigheterna har en skyldighet att främja likabehandling inom sin verksamhet och bruka
sådana åtgärder som krävs för att understöda likabehandling. De åtgärder som genomförs bör
vara effektiva, ändamålsenliga och proportionerliga.197 En skyldighet att främja
likabehandling tillfaller också utbildningsanordnare och arbetsgivare.
I 3 kap 8 § fastställs ett förbud mot diskriminering och repressalier som lyder:
Ingen får diskrimineras på grund av ålder, ursprung, nationalitet, språk, religion,
övertygelse,
åsikt,
politisk
verksamhet,
fackföreningsverksamhet,
familjeförhållanden, hälsotillstånd, funktionsnedsättning, sexuell läggning eller
någon annan omständighet som gäller den enskilde som person. Diskriminering är
förbjuden oberoende av om den grundar sig på ett faktum eller ett antagande i fråga
om personen själv eller någon annan.
Diskriminering som avses i denna lag är förutom direkt och indirekt diskriminering
även trakasserier, vägran att göra rimliga anpassningar samt instruktioner eller
befallningar att diskriminera.198

Den första sektionen redogör här för diskrimineringsgrunder medan den andra sektionen
förtydligar vilka förhållanden som avser diskriminering, vilket även inkluderar trakasserier
och vägran att anpassa förhållanden och tillstånd så att ingen försummas, samt förbud mot att
194

Diskrimineringslag 30.12.2014/1325.
Ibid., 2 §.
196
Ibid., 4 §.
197
Ibid., 5 §.
198
Ibid., 8 §.
195

35

Cecilia Frilund

ge instruktioner eller att uppmana till diskriminering. Sexuell läggning ingår som grund enligt
diskrimineringslagen, men dock inte kön.199 Förbud mot diskriminering på grund av kön och
bestämmelser som främjar jämställdhet regleras i lagen om jämställhet mellan kvinnor och
män.200 Syftet med jämställdhetslagen är främst att förebygga diskriminering gentemot
kvinnor i arbetslivet, men också att förebygga diskriminering på grund av könsidentitet och
könsuttryck.

201

Jämställdhetslagen uttrycker explicit förbud mot diskriminering mellan

könen, i detta fall man och kvinna, och genom det som uttrycks i 2 § kan det konstateras att
lagen är begränsad eftersom stadgandena inte kan tillämpas ”på relationer mellan
familjemedlemmar eller på andra förhållanden i privatlivet”. Av denna orsak är inte
jämställdhetslagen relevant för den aktuella forskningsfrågan.202
Kapitel 3 i diskrimineringslagen slår fast vilka grunder som reglerar särbehandling.
Diskrimineringslagen 3 kap 9 § definierar positiv särbehandling som ”sådan proportionerlig
särbehandling som syftar till att främja faktisk likabehandling eller att förhindra eller
undanröja olägenheter som beror på diskriminering är inte diskriminering.”203 I 11 § beskrivs
legitima grunder för särbehandling; det konstateras att ”särbehandling inte är diskriminering,
om behandlingen föranleds av lag och annars har ett godtagbart syfte och medlen för att
uppnå detta syfte är proportionerliga.”204 Positiv särbehandling och särbehandling ska inte
tolkas identiskt. Positiv särbehandling syftar till att i praktiken förbättra ställningen för
svagare grupper i samhället, men får inte tillämpas på ett sådant sätt att det gynnar en viss
grupp på andra gruppers bekostnad.205 Positiv särbehandling ska riktas till individer som
befinner sig i ofördelaktigare position och åtgärderna bör vara sakliga och nödvändiga.206
För att särbehandling de facto ska vara legitim krävs det att behandlingen motiveras genom
lagstiftning. Utöver vid sådana omständigheter anses särbehandling också vara skälig ifall det
1) inte finns några bestämmelser om en legitim grund, 2) ifall särbehandlingen har ett
godtagbart syfte med avseende på de grundläggande fri- och rättigheterna och de mänskliga

199

Diskrimineringslag, 30.12.2014/1325, 8 §.
Lag om jämställdhet mellan kvinnor och män, 30.12.2014/1329.
201
Ibid., 1§.
202
Ibid., 2§.
203
Diskrimineringslag, 30.12.2014/1325, 9 §.
204
Ibid., 11 §.
205
Diskrimineringsombudsmannen, Guide till positiv särbehandling, s. 6,
https://www.syrjinta.fi/documents/14476/0/Guide+till+positiv+särbehandling/e60bab99-f973-41ba-95f90ae9ae4a4c9e.
206
Ibid.
200

36

Cecilia Frilund

rättigheterna och 3) medlen som använts för att uppnå syftet är proportionerliga.207 I händelse
av att sjukdomskriteriet för rätt till att ansöka och bli beviljade ersättning för
fertilitetsbehandling för kvinnliga par och ensamstående kvinnor inte vore ett uttalat krav,
kunde då den formen av särbehandling tolkas som legitim med godtagbart syfte? Det saknas
idag lagstadgad bestämmelse som skulle motivera att FPA:s ersättningskriterier kunde tolkas
som legitima och proportionerliga.
Direkt diskriminering kännetecknas av ”när någon på grund av en omständighet som gäller
honom eller henne som person behandlats på ett mer ofördelaktigt sätt än någon annan har
behandlats, behandlas eller skulle behandlas i en jämförbar situation.”208 Direkt
diskriminering innebär alltså att det förekommit en behandling eller ett förfarande som förblir
ogynnsam för någon, i jämförelse med någon annan. För att kunna hänvisa till en jämförbar
situation vid behandling av ärenden som rör direkt diskriminering bör det existera ett
jämförelseobjekt för att påvisa förekomsten av direkt diskriminering. Av 13 § framgår det att
termen diskriminering avser både direkt och indirekt diskriminering. Indirekt diskriminering i
Diskrimineringslagen definieras enligt följande:
Indirekt diskriminering ska anses förekomma när regler, kriterier eller förfaringssätt
som framstår som jämlika kan komma att missgynna någon på grund av en
omständighet som gäller honom eller henne som person, om inte regeln, kriteriet
eller förfaringssättet har ett godtagbart syfte och medlen för att nå detta syfte är
lämpliga och behövliga.209

I enligt med den generella definitionen av indirekt diskriminering förutsätts det förekomst av
kriterier, principer eller förfaringssätt som framstår neutrala och jämlika för alla, men som i
praktiken missgynnar individen eller en viss grupp individer. Vidare krävs det också sakligt
skäl och syfte till att förfaringssättet, principen eller kriteriet har antagits för att det inte ska
framstå som indirekt diskriminering.
De

tillsynsmyndigheter

som

diskrimineringsombudsmannen,

övervakar

att

diskriminerings-

diskrimineringslagen
och

efterföljs

jämställdhetsnämnden

är
och

207

Det finns dock situationer när bestämmelsen inte ska tillämpas; vid utövande av offentlig makt eller
fullgörande av offentliga förvaltningsuppgifter, när det är fråga om självständigt yrkes-eller näringsutövande
eller stödjande av näringsverksamhet, vid erhållande av utbildning inklusive specialiseringsutbildning och
omskolning, vid medlemskap eller medverkan i arbetstagar- eller arbetsgivarorganisation eller vid särbehandling
av etniskt ursprung, Diskrimineringslag 3 kap 11 §.
208
Ibid., 10 §.
209
Ibid., 13 §.

37

Cecilia Frilund

arbetarskyddsmyndigheten.210 Den som har utsatts för diskriminering har rätt att få
gottgörelse från den myndighet, arbetsgivare, utbildningsanordnare eller tillhandahållare av
varor eller tjänster som gjort sig skyldig till diskrimineringen.211

3.2 Lag om assisterad befruktning 2006/1237
Lagen om assisterad befruktning trädde i kraft 1.9.2007.212 Innan dess hade Finland inte haft
en särskild lagstiftning om assisterad befruktning.213 Lagen ska tillämpas ”så att könsceller
eller embryon från en människa förs in i en kvinna för att åstadkomma graviditet.”214 Lagen
omfattar även donation och lagring av könsceller och embryon och utesluter så kallad
heminsemination från definitionen.215 Alla donatorer, könsceller och embryon ska vara
registrerade.216 Lagen omnämner inte vilka specifika metoder som avses med assisterad
befruktning, vilket gör definitionen bred men det oaktat syftas här endast på behandling som
utförs av legitimerad läkare i enlighet med 24 §.
I 2 § fastställs vem som har rätt att genomgå fertilitetsbehandling, och lagen förklarar att par
är en ”kvinna och en man som lever tillsammans i äktenskap eller under äktenskapsliknande
förhållanden eller två kvinnor som lever tillsammans i äktenskap, i registrerat partnerskap
eller under äktenskapsliknande förhållanden”,217 och vidare att den som får behandling
innebär ”ett par, eller en kvinna som inte lever i äktenskap, i registrerat partnerskap eller
under äktenskapsliknande förhållanden.”218 I och med moderskapslagen 253/2018, som
initierades som ett medborgarinitiativ och som antogs via lagutskottets betänkande,219 fick
kvinnliga par rätt till assisterad befruktning på lika villkor som heterosexuella par.
I 1 mom. garanteras två homosexuella kvinnor som ”lever tillsammans i äktenskap, i
registrerat partnerskap eller under äktenskapsliknande förhållanden” samma rätt till
fertilitetsbehandling som ett heterosexuellt par. Könsceller som donerats före lagens
210

Diskrimineringslag 3 kap 18 §.
Ibid., 23 §.
212
https://oikeusministerio.fi/sv/artikel/-/asset_publisher/laki-hedelmoityshoidoista-voimaan-syyskuussa-2007.
213
RP 3/2006.
214
Lag om assisterad befruktning, 22.12.2006/1237, 1 §.
215
Ibid., 1 § 3.
216
Ibid., 22 §.
217
Ibid., 2 § 1 mom.
218
Ibid., 2 mom.
219
LaUB 1/2018 rd, MI 3/2016 rd.
211

38

Cecilia Frilund

ikraftträdande (1.4.2019) får användas till fertilitetsbehandling, men donatorn bör ge sitt
samtycke till att de donerade könscellerna får användas för assisterad befruktning av ett
kvinnligt par. En donators könsceller får användas av andra par endast ifall donatorn har gett
sitt samtycke till detta, principen om samtycke från donatorn riktar sig därmed inte specifikt
till kvinnliga par.220 Detta grundar sig på 16 § som stipulerar om donatorns samtycke till
användning av könsceller.221 I enlighet med moderskapslagen 3 § så kan moderskap endast
fastställas,222 för den kvinnliga part vilken inte fött barnet, om hon i samråd med sin kvinnliga
partner som fött barnet gett sitt samtycke till fertilitetsbehandlingen, och om faderskap till
barnet inte fastställts i enlighet med faderskapslagen.223 Ensamstående kvinnor erbjuds rätt att
genomgå assisterad befruktning på samma villkor som par. I enlighet med faderskapslagen så
blir den man vars spermier använts för behandling far till barnet vid tidpunkten för assisterad
befruktning. Detta ska ske i samråd med modern, antingen före eller efter behandlingen,
förutsatt att mannen har gett sitt samtycke.224
Det finns ett antal situationer som utgör hinder för assisterad befruktning.225 Med
verksamhetsenheter inom hälso- och sjukvård avses hälsovårdscentraler, specialiserad
sjukvård, sjukhus och separata verksamhetsenheter för sjukvård eller andra enheter som
ansvarar för vården som bestämts i enlighet med lag.226 Fram tills hösten 2019 har endast
privata

kliniker

kunnat

erbjuda

fertilitetsbehandling

med

donerade

könsceller.227

Heterosexuella par har haft möjlighet att genomgå assisterad befruktning via den offentliga
sjukvården, förutsatt att de inte varit i behov av donerade könsceller. De eller den som alltså
tidigare har varit i behov av donerade könsceller har varit hänvisade till den privata
sjukvården, men nuförtiden är detta inte längre nödvändigt eftersom den offentliga sjukvården
kan erbjuda fertilitetsbehandling med donerade könsceller i och med upprättandet av

220

Lag om ändring av lagen om assisterad befruktning, 254/2018.
Lag om assisterad befruktning, 22.12.2006/1237, 16 §.
222
Moderskapslag 20.4.2018/253, 3 §.
223
Faderskapslag 13.1.2015/11.
224
Ibid., 3 §.
225
Assisterad befruktning får inte utföras, om 1) den som får behandling inte har gett sitt skriftliga samtycke, 2)
den ena parten i ett par som får behandling är gift eller lever i registrerat partnerskap med en tredje person, 3)
graviditeten på grund av kvinnans ålder eller hälsotillstånd kan medföra betydande fara för kvinnan eller barnets
hälsa, 4) den som gett sitt samtycke till assisteras befruktning har återkallat samtycke eller avlidit, 5) det är
uppenbart att barnet inte kan tryggas en balanserad uppväxt, eller 6) det finns anledning att anta att barnet
kommer lämnas för adoption, Lag om assisterad befruktning, 8 §.
226
Ibid., 2 §.
227
https://svenska.yle.fi/artikel/2019/04/26/mer-jamlik-fertilitetsvard-offentliga-sektorn-startar-uppkonscellsbank.
221

39

Cecilia Frilund

offentliga könscellsbanker.228 Detta ska ses som en positiv utveckling eftersom upprättandet
av könscellsbanker inom den offentliga sjukvården möjliggör en mer jämställd och
inkluderande fertilitetsvård.
Ingenstans i lagen om assisterad befruktning nämns att assisterad befruktning endast får
genomföras för att motverka ofrivillig barnlöshet. Rent medicinskt tolkas ofrivillig barnlöshet
ofta synonymt med infertilitet och enligt FPA kan ofrivillig barnlöshet jämföras med en
sjukdomssituation

när

en

kvinna

inte

blir

gravid

efter

tolv

genomförda

insemineringsförsök.229 Enligt grundlagsutskottets utlåtande 16/20006 (hädanefter GrUU) om
regeringens proposition med förslag till lag om assisterad befruktning skulle lagförslaget
innebära särbehandling utifrån civilstånd och delvis utifrån sexuell läggning.230 GrUU
poängterar att lagförslaget inte strider mot grundlagens jämlikhetsbestämmelse i 6 §,231 och
att lagförslaget ligger inom marginalen för lagstiftarens prövningsrätt.232 GrUU anser därmed
att lagförslaget faller inom ramen för Finlands tolkningsmarginal när lagstiftningen främjar en
viss samhällsutveckling. Det bör poängteras att Människorättsdomstolens tolkning inte
nödvändigtvis behöver vara i linje med GrUU.
GrUU 25/2006 tillhandahåller en motivering för att begränsa utförandet av assisterad
befruktning på endast medicinska grunder, vilket skulle innebära att fertilitetsbehandling
förvägras kvinnor som inte lever med en man eller under äktenskapsliknande förhållanden.233
I en avvikande mening i GrUU 25/2006 framhålls att om rätten till assisterad befruktning
begränsas enligt ovanstående motivering, skulle kvinnans rätt till fertilitetsbehandling stå i
direkt relation till hennes civilstånd och sexuella läggning och att individuella faktorer som
sådana inte får användas som grund för särbehandling.234 I den avvikande meningen
konstateras att det inte presenterats en godtagbar grund för särbehandling av kvinnor enligt
grundlagen 6 § 2 mom.235 Att särbehandling inte får förekomma utan godtagbara skäl
stipuleras i grundlagen 6 §. Den aktuella frågeställningen söker bland annat svar på huruvida
särbehandling av kvinnliga par och ensamstående kvinnor kan anses vara godtagbar med
228

https://www.sttinfo.fi/tiedote/hus-inleder-fertilitetsbehandlingar-med-doneradekonsceller?publisherId=23980819&releaseId=69867717.
229
https://elamassa.fi/hem-och-familj/barnlosheten-tarde-pa-parforhallandet-barn-med-hjalp-avfertilitetsbehandlingar/?lang=sv.
230
GrUU 16/2006 rd, s. 2.
231
Finlands grundlag 11.6.1999/731, 6 §.
232
GrUU 16/2006 rd, s. 2.
233
GrUU 25/2006 rd.
234
Ibid., s. 4.
235
Ibid.

40

Cecilia Frilund

hänvisning till det faktum att kvinnliga par och ensamstående kvinnor inte kan bli gravida
utan tillgång till fertilitetsbehandling.

3.3 Sjukförsäkringslag 2004/1224 och FPA:s kriterier för rätt till
sjukvårdsersättning
Syftet med sjukförsäkringslagen är att en försäkrad person tryggas rätten till ersättning för
kostnader som uppstått i samband med behandling av sjukdom och inkomstbortfall som
orsakats av kortvarig oförmåga att arbeta samt graviditet och vård av barn.236 Lagen avser
”ersättningar för kostnader som orsakats av sjukvård, graviditet eller förlossning och om
begränsning av ersättning för vård som anordnas av staten, en kommun eller en samkommun
gäller på motsvarande sätt vård som anordnas av landskapet Åland.”237 Med stöd av lag kan
alltså den som lider av ofrivillig barnlöshet ansöka och bli beviljad ersättning för de kostnader
som är nödvändiga i samband med assisterad befruktning.238
I 3 § stipuleras att FPA ansvarar för verkställandet av sjukförsäkringslagen och följer och
övervakar att lagen och förordningar och föreskrifter beaktas och genomförs.239

Enligt

sjukförsäkringslagen är personer försäkrade om de är stadigvarande bosatta i Finland. Också
personer som är arbetstagare eller bedriver företag i Finland är försäkrade enligt finländsk
sjukförsäkringslag även om de själva inte bor permanent i Finland.240
Kapitel 2 om gemensamma bestämmelser om sjukvårdsersättningar i sjukförsäkringslagen
beskriver

tillämpningen

av

sjukvårdsersättningar

och

eventuella

begränsningar.241

Sjukvårdsersättningar betalas ut till den som omfattas av en försäkring för vård och
undersökningar som utförts av läkare eller tandläkare, samt för läkemedel som skrivits ut av
läkare för att behandla den försäkrades sjukdom eller kliniska näringspreparat och salvabaser
som skrivits ut av läkare eller sjukskötare.242 Det som är avgörande för huruvida en försäkrad
person ska ha rätt att erhålla sjukvårdsersättning eller inte, är att det bör kunna fastställas att
en sjukdom är den bakomliggande orsaken till kostnader för vården och/eller eventuella
236

Sjukförsäkringslag, 21.12.2004/1224, 1 §.
Ibid., 2 §.
238
RP 3/2006, s. 7.
239
Sjukförsäkringslag, 3 §.
240
https://www.kela.fi/web/sv/sjukvardsersattningar?inheritRedirect=true
241
Sjukförsäkringslag, 2 kap.
242
Ibid.
237

41

Cecilia Frilund

läkemedel. Detta kan förefalla som en självklar faktor eftersom begreppet sjukvårdsersättning
kan antas beskriva vilken typ av ekonomisk ersättning det gäller. Den allmänna principen för
erhållande

av

ersättning

bygger

på

att

den

försäkrade

personens

nödvändiga

sjukvårdskostnader och nödvändiga kostnader vid graviditet och förlossning rent ekonomiskt
överstigit den självriskandel som anges i lagen.243 I 2 kap 3 § anges begränsningar i fråga om
erhållande av sjukvårdsersättning.244
Med stöd av sjukförsäkringslagen verkställer FPA lagens förordningar och föreskrifter och i
enlighet med sjukförsäkringslagen ersätter FPA en del avgifter som debiterats
serviceproducenter inom den privata hälso- och sjukvården när det är fråga om ”nödvändig
behandling av sjukdom”245. Det som avses med nödvändig behandling är synonymt med vad
som föreskrivs i sjukförsäkringslagen. I 1 kap 3 § i sjukförsäkringslagen fastslås följande:
Folkpensionsanstalten svarar för verkställigheten av sjukförsäkringen samt följer
och övervakar att denna lag och de förordningar och föreskrifter som utfärdats med
stöd av den iakttas och genomförs. Folkpensionsanstalten fastställer dessutom de
blanketter som behövs vid verkställigheten av denna lag.246

I praktiken är det alltså FPA som verkställer och övervakar att sjukförsäkringslagen följs.
FPA ansvarar även för de blanketter som ska säkerställa att lagen förverkligas.247 För att
erhålla sjukvårdsersättning är det alltså från FPA som den försäkrade individen bör ansöka
om ekonomisk ersättning. I FPA:s bedömning av om vården varit nödvändig beaktas god
medicinsk praxis, enhetliga grunder för icke-brådskande vård i enlighet med det tjänsteutbud
inom hälso-och sjukvården som avses i hälso- och sjukvårdslagen.248

243

Sjukförsäkringslag, 2 kap 2 §.
Ibid., 2 kap 3 §, exempelvis ersätts inte preventiv vård (med undantag för tandvård), vaccinationer,
hälsoundersökningar, undersökningar utfärdade av läkarintyg för körkort eller studier, screeningundersökningar,
vetenskapliga undersökningar, kostnader för anskaffning av vårdtillbehör, vårddags- poliklinik-, expeditionseller andra motsvarande avgifter eller material.
245
https://www.kela.fi/web/sv/sjukvardsersattningar?inheritRedirect=true.
246
Sjukförsäkringslag, 1 kap 3 § 1 mom.
247
Ibid, 2 mom.
248
https://www.kela.fi/web/sv/sjukvardsersattningar?inheritRedirect=true.
244

42

Cecilia Frilund

FPA:s förmånsanvisning om sjukvårdsersättningar från 22.1.2020 inkluderar en paragraf om
fertilitetsbehandling. Första momentet lyder:
Både kvinnan och mannen kan få ersättning för kostnaderna för fertilitetsbehandling
om barnlösheten beror på sjukdom. Om barnlösheten beror på åldersrelaterad
minskning av antalet äggceller är det inte fråga om ersättningsgill behandling av
sjukdom. Fertilitetsbehandling efter sterilisering ersätts i regel inte.
Fertilitetsbehandling efter sterilisering kan ersättas om steriliseringen har utförts på
grund av sjukdom. Kostnader som en könscellsdonator haft ersätts inte, eftersom det
inte är fråga om behandling av en sjukdom hos donatorn.249

Enligt anvisningarna innebär detta att en kvinna eller man kan ansöka om ersättning för
fertilitetsbehandling, ifall barnlösheten beror på en sjukdom.250 Vidare nämns att kunden själv
bör ansöka om ersättning för fertilitetsbehandling, samt att det till ansökan bör bifogas ett
läkarutlåtande om sjukdomen.251 Fertilitetsbehandling ersätts inte ifall barnlösheten är ett
resultat av minskande antal äggceller som hänför sig till åldersrelaterade orsaker. Den kvinna
som söker vård för ofrivillig barnlöshet har rätt att ansöka om och bli beviljad ersättning om
hon är under 43 år.252 Generellt betalas ingen ersättning ut ifall en sterilisering genomförts,
men om steriliseringen utförts på grund av sjukdom kan fertilitetsbehandlingen ersättas.253
Det är endast fertilitetsbehandlingen i sig som ersätts, medan kostnaderna för en eventuell
könscellsdonator däremot inte ersätts.
Ingenstans

i

FPA:s

anvisningar

om

sjukvårdsersättningar

definieras

termen

”fertilitetsbehandling”. Av den orsaken kan man anta att begreppet fertilitetsbehandling ska
tolkas som metoder som utförs av en läkare med syftet att åstadkomma graviditet i enlighet
med vad som anges i lag om assisterad befruktning.254 Eventuell sjukdom diagnostiseras
genom en medicinsk undersökning som utförs innan en assisterad befruktning påbörjas.255
Om resultatet från undersökningen inte uppvisar någon egentlig förekomst av sjukdom som
orsak till barnlösheten ersätter inte sjukförsäkringen kostnaderna för assisterad befruktning.256
Med andra ord har alla, oavsett sexuell läggning, kön eller social status, rätt att erhålla
ersättning efter en fertilitetsbehandling förutsatt att sjukdomsdiagnos föreligger. Detta innebär
249

FPA:s förmånsanvisning om sjukvårdsersättningar 22.01.2020, s. 42., tillgängligt på
https://www.kela.fi/documents/10192/3240485/Sairaanhoitokorvaukset.pdf.
250
Ibid.
251
Ibid., mom. 3.
252
https://elamassa.fi/hem-och-familj/barnlosheten-tarde-pa-parforhallandet-barn-med-hjalp-avfertilitetsbehandlingar/?lang=sv., besökt 16.4.2020.
253
FPA:s förmånsanvisning om sjukvårdsersättningar 22.01.2020, s. 42.
254
Lag om assisterad befruktning, 22.12.2006/1237.
255
RP 3/2006, s. 7.
256
Ibid.

43

Cecilia Frilund

att det inte finns något hinder för kvinnliga par eller ensamstående kvinnor att bli beviljade
sjukvårdsersättning från FPA om deras barnlöshet kan kopplas till medicinska orsaker. FPA:s
kriterier för rätt till sjukvårdsersättning grundar sig som nämnts på sjukförsäkringslagens
bestämmelser om rätten till sjukvårdsersättning.257 Enligt 1 § får en försäkrad person
ersättning för vård, föreskriven undersökning och behandling av den försäkrades sjukdom
som utförts av läkare.258 I enlighet med de kriterier som fastställts i sjukförsäkringslagen
baseras FPA:s sjukvårdsersättningskriterier på bestämmelser som antagits på nationell
lagstiftande nivå.
Den nuvarande ersättningspraxisen och de fastställda kriterierna är ett resultat av en neutral
lagstiftning som syftar till att primärt ge heterosexuella par med fertilitetsproblem bättre
möjlighet att bli gravida, eftersom sjukdomskravet är centralt. Som en produkt av denna
likabehandlingsprincip i fråga om rätt till ersättning för fertilitetsbehandling riskerar kvinnliga
par och ensamstående kvinnor att gå miste om subventionerad fertilitetsbehandling. Detta är
en följd av ersättningskravet på sjukdom som orsak till barnlöshet för rätten till
subventionerad

fertilitetsbehandling.

Effekten

av

sjukförsäkringslagen

och

FPA:s

sjukvårdsersättningskriterier är dessvärre missgynnande gentemot kvinnliga par och
ensamstående kvinnor som önskar bli gravida. Ett heterosexuellt par genomgår knappast
fertilitetsbehandlingar ifall en sjukdom inte ligger till grund för barnlösheten, medan
exempelvis en ensamstående kvinna som på egen hand vill bli gravid, behöver vända sig till
sjukvården för att påbörja assisterad befruktning och på så vis kunna skapa en egen familj.
Detsamma gäller för lesbiska kvinnor som befinner sig i ett stadigvarande förhållande och
önskar att bli gravida genom fertilitetsbehandling.
Sjukförsäkringslagen grundar sig på att den finländska staten har rätt att bestämma över vem
som har rätt att ansöka och bli beviljad sjukvårdsersättning, och i den meningen är lagen inte
ogiltig. Problemet ligger i att staten misslyckats med att bedöma och ta hänsyn till människors
olika situationer och förutsättningar rent praktiskt. Kränkningen baseras på att det saknas
flexibilitet

gällande

FPA:s

ersättningskrav

för

beviljande

av

subventioner

för

fertilitetsbehandling. Ifall det vore så att sjukförsäkringslagens tolkning av orsak till
barnlöshet inte vore synonym med infertilitet skulle ersättningspraxisen inte vara
missgynnande för kvinnliga par och ensamstående kvinnor.
257
258

Sjukförsäkringslag 1224/2004, 1 kap 3 §.
Ibid., 2 kap 1 §.

44

Cecilia Frilund

4 Att identifiera särbehandling
4.1 Staters skyldighet att behandla olika i olika situationer
I en typisk diskrimineringssituation har en person behandlats annorlunda eller mindre
fördelaktigt jämfört med hur andra personer, som befunnit sig i en liknande situation, blivit
behandlade. Det bör alltså bevisligen ha förekommit skillnad i behandling för att
diskriminering ska kunna konstateras ha ägt rum.259 Det existerar dock situationer där
särbehandling inte anses vara förbjudet eller ge upphov till diskriminering. Att påvisa
särbehandling kan i praktiken vara utmanande, eftersom den sökande och staten tenderar att
vara oense gällande huruvida särbehandling förekommit och den sökande kan även komma att
ifrågasätta de skäl som staten, aningen genom beslut eller lagstiftning, angett som orsak för
skillnad i behandling.260 I E.B. mot Frankrike hävdade staten att beslutet att vägra den
sökande, en lesbisk kvinna, rätten till adoption, grundande sig på att barnet skulle komma att
sakna en fadersfigur och inte på kvinnans sexuella läggning.261 Människorättsdomstolen
ansåg dock att statens agerande avslöjade särbehandling på grund av kvinnans sexuella
läggning.262
Särbehandling utgör inte diskriminering ifall inte situationerna är analoga, d.v.s. likartade. En
stat behöver endast kunna motivera särbehandling i det fall där situationerna är analoga och
personerna befinner sig i ”relevant liknande situationer” (relevantly similar situations).263 Det
är väsentligt att den sökande kan påvisa förekomsten av en analog situation.
Människorättsdomstolen kan bedöma att den sökandes ställning inte kan sägas vara en
likartad situation jämfört med den grupp personer som den sökande har identifierat att åtnjuter
mer gynnsam behandling än den själv.264
Detta framkom tydligt i målet Burden och Burden mot Förenade kungariket där
Människorättsdomstolen ansåg att relationen mellan två systrar som delat bostad i över trettio
år inte kunde likställas med relationen hos ett gift par eller hos ett samkönade par som lever i
259

Arnardóttir 2007, s. 14.
Harris; O’Boyle; Warbrick 2014, s. 788, hänvisar till Karlheinz Schmidt mot Tyskland, 13580/88.
261
E.B. mot Frankrike, 43546/02.
262
Ibid., p. 80-90.
263
Harris, O’Boyle; Warbrick 2014, s. 789, hänvisar till Zarb Adami mot Malta, 17209/02.
Människorättsdomstolen uttalade att i Zarb Adami ”However, not every difference in treatment will amount to a
violation of Article 14. It must be established that other persons in an analogous or relevantly similar situation
enjoy preferential treatment and that this distinction is discriminatory.” p. 71.
264
Harris; O’Boyle; Warbrick 2014, s. 789.
260

45

Cecilia Frilund

registrerat partnerskap.265 Nära släktskap är inte jämförbart med en förbindelse mellan två
vuxna individer som valt att gifta sig eller ingå i registrerat partnerskap.266 Eftersom
jämförelseobjektet inte betraktades som analogt, kunde domstolen inte avgöra huruvida en
särbehandling skulle ha varit legitim. Domstolens fann att diskriminering inte förekommit.267
I fallet Konstantin Markin mot Ryssland slog Människorättsdomstolen fast att män och
kvinnor är i analoga situationer när det kommer till föräldraledighet, eftersom syftet med
föräldraledighet är att föräldrar ska stanna hemma och ta hand om det nyfödda barnet.268
Domstolen tillade även att stereotypa antaganden om kön inte kan användas för att motivera
särbehandling.269
Rättspraxis från Människorättsdomstolen har länge karaktäriserats av en formell tolkning av
doktrinen om likabehandling och diskriminering. Ursprungligen uttryckte domstolen främst
oro inför fall där faktisk skillnad i behandling kunde uppdagas.270 Tillämpningen av artikel 14
har gett upphov till motstridiga uppfattningar om domar och bedömningar.271 Det har
emellertid noterats att domstolen i vissa fall varit återhållsam i sin tillämpning av testet om
analoga situationer och i stället låtit ett ärende konvergera med frågan om huruvida det funnits
en motivering till särbehandlingen.272 Denna analyslinje från Människorättsdomstolen
återspelar vikten av att en motivering utgör grunden för förbudet mot diskriminering, vilket i
sin tur innebär att staters skyldighet att tillämpa artikel 14 följaktligen i första hand är
negativ.273 Domstolens rättspraxis tydliggör det faktum att artikel 14 utgör ett viktigt verktyg
för säkerställandet av statens jämlika behandling av individer som befinner sig i liknande
situationer.274
Under senare år har dock en ny konceptualisering kunnat urskiljas i Människorätsdomstolens
rättspraxis. Från att ha följt en formell tillämpning av diskrimineringsförbudet har domstolen
sedermera valt att tolka jämlikhet och särbehandling ur ett mer materiellt perspektiv.275 Att
acceptera skillnad som grundläggande del i principen om likabehandling anses vara en
265

Harris; O’Boyle;Warbrick 2014, s. 789, hänvisar till Burden och Burden mot Förenade kungariket, 13378/05.
Burden och Burden mot Förenade kungariket, p. 62-63.
267
Ibid., p. 66.
268
Harris; O’Boyle; Warbrick 2014, s. 789, hänvisar till Konstantin Markin mot Ryssland, 30078/06.
269
Konstantin Markin mot Ryssland, p. 143.
270
Gerards 2018, s.1005.
271
Se exempelvis Stubbings m.fl. mot Förenade kungariket, 22083/93 och 22095/93, Carson mot Förenade
kungariket, 42184/05.
272
Harris; O’Boyle;Warbrick 2014, s. 789 -790.
273
Kapotas 2014, s. 293.
274
Ibid.
275
Ibid., s. 293-294.
266

46

Cecilia Frilund

avgörande faktor till denna nya utformning, och Människorättsdomstolens domslut i fallet
Thlimmenos mot Grekland kan ses som en vändpunkt.276
I målet Thlimmenos mot Grekland fastslogs det för första gången att materiell ojämlikhet
(substantive inequalities) omfattas av artikel 14.277 Fallet Thlimmenos gällde ett Jehovas
vittne som i sin klagan hävdade att han blivit nekad en revisortjänst på grund av sin tidigare
brottmålsdom för vägran att bära militäruniform, en handling som grundade sig på mannens
religiösa övertygelse. Människorättsdomstolen fann en kränkning av artikel 14 i kombination
med artikel 9, eftersom orsaken till att utesluta Thlimmenos från den yrkespositionen han
ansökte om inte hade proportionerligt syfte och att sådan skillnad i behandling inte faller
inom ramen för vad som är tillåtet enligt artikel 14.278
Den sökandes klagan innefattade därmed inte åtskillnaden som gjorts i samband med
yrkesansökan och personer med brottmålsdomar. Snarare utgjordes den centrala skillnaden i
behandling i Thlimmenos av å ena sidan personer som dömts för brott som begåtts uteslutande
på grund av deras religiösa övertygelse, och å andra sidan personer som dömts för andra
brott.279 Stora avdelningen (Grand Chamber) underströk att rätten att inte diskrimineras gäller
vid åtnjutande av de rättigheter som garanteras enligt EKMR. Rätten att inte diskrimineras
kränks även i de fall där stater, utan objektiv och rimlig motivering, inte lyckas behandla
personer vars situationer är väsentligt olika, på olika sätt.280 Punkt 44 i Thlimmenos
karaktäriserar domstolens linje:
The Court has so far considered that the right under Article 14 not to be
discriminated against in the enjoyment of the rights guaranteed under the
Convention is violated when States treat differently persons in analogous situations
without providing an objective and reasonable justification […] However, the Court
considers that this is not the only facet of the prohibition of discrimination in Article
14. The right not to be discriminated against in the enjoyment of the rights
guaranteed under the Convention is also violated when States without an objective
and reasonable justification fail to treat differently persons whose situations are
significantly different. 281

276

Thlimmenos mot Grekland, 34369/97.
Materiell ojämlikhet kan beskrivas som ett resultat av en faktisk situation, medan formell ojämlikhet
omfattats av direkt diskriminering.
278
Thlimmenos mot Grekland, p. 41-42. Artikel 9 i EKMR innefattar rätten till tankefrihet, samvetsfrihet och
religionsfrihet.
279
Ibid., p. 42.
280
Ibid., p. 44.
281
Thlimmenos mot Grekland, p. 44.
277

47

Cecilia Frilund

Domstolen konstaterade alltså att en överträdelse av artikel 14 i kombination med artikel 9
förekommit, och ansåg att staten misslyckats att införa lämpliga undantag från regeln att
personer som dömts för ett allvarligt brott utesluts från den yrkestjänst som Thlimmenos
sökt.282 Därmed demonstrerade Människorättsdomstolen att stater har en skyldighet att
behandla individer i olika situationer olika för att jämlikhet ska kunna uppnås. Detta medför
rent praktiskt att en sökande kan föra klagan över oskälig likabehandling i olika fall, på
samma vis som klagan kan föras över ojämlik behandling i liknande fall.283
Två år efter domen i Thlimmenos gjorde domstolen en liknande bedömning i målet Pretty mot
Förenade kungariket.284 Fallet gällde en sökande som hävdade att absolut förbud mot
assisterat självmord utgjorde diskriminering eftersom hon själv inte kunde utföra självmord
på grund av sitt sjukdomstillstånd. Människorättsdomstolen stipulerade i sitt utlåtande att det
vid tillämpningen av artikel 14 förutsätts en skillnad i behandling mellan personer, som
befinner sig i jämförbara eller relevant jämförbara situationer och att det inte föreligger någon
objektiv och rimlig grund till behandlingen i fråga. Handlingen har således inte ett legitimt
syfte och det finns inte heller ett rimligt förhållande mellan de använda medlen och det
eftersträvade målet. Diskriminering kan alltså även anses uppstå när stater, utan en objektiv
och rimlig grund, inte behandlar olika sådana personers vars situationer är väsentligt olika.285
I Pretty fann domstolen inte någon kränkning av artikel 14.286
Slutsatserna i Thlimmenos blir tillämpliga även i den aktuella frågeställningen. Det förefaller
som att frågan kring kvinnliga par och ensamstående kvinnors rätt till ersättning för
fertilitetsbehandling hänför sig till en situation i vilken den finländska staten inte lyckats
behandla olika personer i liknande situationer olika. I detta fall rör det sig alltså om en oskälig
likabehandling som i praktiken utmynnar i förekomst av diskriminering.

282

Thlimmenos mot Grekland, p. 48.
Gerards 2018, s. 1005, hänvisar till Taddeucci och McCall mot Italien, 51362/09.
284
Pretty mot Förenade kungariket, 2346/02.
285
Ibid., p. 88.
286
Ibid., p. 90.
283

48

Cecilia Frilund

4.2 Staters positiva förpliktelser
I fallet Yordanova m.fl. mot Bulgarien bestämde Människorättsdomstolen för att härleda
positiva förpliktelser utifrån tillämpningen om materiell diskriminering.287 I Yordanova m.fl.
mot Bulgarien hade den bulgariska staten beslutat att förstöra bostäder som tillhörde
bulgariska medborgare av romskt ursprung, eftersom bostäderna var olagligt byggda. Den
bulgariska staten hävdade att beslutet att förstöra bostäderna var en logisk konsekvens av den
olovliga bosättningen. Vidare angav staten som motivering att ett beslut att inte verkställa
planen att riva bostäderna i sin tur skulle försätta den romska gruppen i en mer priviligierad
position än majoritetsbefolkningen.288 Denna motivering ansåg Människorättsdomstolen vara
otillräcklig, eftersom den inte beaktade den socialt utsatta och diskriminerande situation som
den romska gruppen befann sig i.289 Den bulgariska staten försökte eliminera ojämlikhet
genom olik behandling, men detta utgjorde i sig en kränkning av artikel 14.290 Domstolen
fann att ett verkställande av beslutet att förstöra de olagligt byggda bostäderna skulle innebära
en kränkning av de sökandes rätt till respekt för sina hem i enlighet med artikel 8 i EKMR.291
För att uppnå faktisk jämlikhet omfattas konventionsrätten av staters skyldighet att anta
positiva förpliktelser. Genom att vidta särskilda åtgärder kan stater garantera den faktiska och
materiella jämlikheten, det vill säga att alla människor likmätigt ska kunna åtnjuta möjligheter
och förmåner i samhället, snarare än endast den formella jämlikheten.292 I fallet Horváth och
Kiss mot Ungern konstaterade Människorättsdomstolen att en stat kan bli skyldig att
implementera positiva förpliktelser i samband med rätt till utbildning för medlemmar ur
grupper som har drabbats av diskriminering med bestående effekter.293 I fall stater,
myndigheter, serviceproducenter och arbetsgivare inte lyckas vidta lämpliga åtgärder för att
undvika inskränkningar av materiella rättigheter ökar risken för att regler och praxis ger
upphov till diskriminering.294 Positiva förpliktelser innebär en skyldighet att uppfylla
rättigheter enligt artikel 14, stater är alltså förpliktigade att komplettera, utvidga eller anpassa

287

Gerards 2018, s. 1005, hänvisar till Yordanova m.fl. mot Bulgarien, 2544/06.
Yordanova m.fl. mot Bulgarien, p. 97.
289
Ibid., p. 129.
290
Ibid.
291
Ibid., p. 144.
292
FRA, 2018, s. 70.
293
Horváth och Kiss mot Ungern, 11146/11, p. 104.
294
FRA, 2018, s. 70.
288

49

Cecilia Frilund

gynnsam behandling för grupper som annars riskerar att missgynnas.295 Alternativt kan en stat
helt utesluta en gynnsam behandling för alla för att uppfylla kraven enligt artikel 14.296
Medan skyldigheten att uppfylla positiva förpliktelser framträder i Människorättsdomstolens
nyare rättspraxis kvarstår det faktum att stater även innehar en negativ förpliktelse vid
tillämpandet av konventionsrättigheterna. Redan i ett tidigt skede kunde domstolen konstatera
att det inte är enbart negativa förpliktelser som uppkommer genom EKMR.297 I Belgian
Linguistic case fastslogs följande:

Thus, persons subject to the jurisdiction of a Contracting State cannot draw from
Article 2 of the Protocol (P1-2) the right to obtain from the public authorities the
creation of a particular kind of educational establishment; nevertheless, a State
which had set up such an establishment could not, in laying down entrance
requirements, take discriminatory measures within the meaning of Article 14.298

Skillnaderna mellan positiva och negativa förpliktelser är tydliga. Negativa förpliktelser
härleds direkt från EKMR, medan positiva förpliktelser generellt förutsätter statliga
åtgärder.299 Negativa förpliktelser å sin sida utgår från att staten avstår från eventuell
inblandning. I Nachova m.fl. mot Bulgarien kunde en annan aspekt urskiljas gällande staters
positiva förpliktelser.300 Det framkom därigenom att det föreligger en positiv förpliktelse att
skydda offer från kränkningar som uppkommer ur den procedurmässiga aspekten genom
artikel 14, vilket gör stater skyldiga att undersöka motiv bakom våldsamma handlingar
kopplade till rashat, religiöst hat eller homofobi.301
På liknande grunder i Opuz mot Turkiet fastställde Människorättsdomstolen att artikel 14
omfattar en skyldighet att skydda.302 Detta kan även medföra att stater måste uppvisa en
tillräcklig noggrannhet vid utredning och åtal av brott, och vid behov även följa upp ärenden

295

E.B. mot Frankrike, 43546/02; Konstantin Markin mot Ryssland, 30078/06.
Arnardóttir 2017, s. 151.
297
Gerards 2019, s. 108.
298
Belgian Linguistic case, 1474/62, p. 9, sektion IB; Se även Marckx mot Belgien, 6833/74, p. 31.
299
Gerards 2019, s. 132.
300
Nachova m.fl. mot Bulgarien, 43577/98 och 43579/98.
301
Arnardóttir 2017, s. 152, hänvisar till Nachova m.fl. mot Bulgarien, p. 168; Angelova och Iliev mot Bulgarien,
55523/00; Milanovic mot Serbien, 44614/07; M.C. och A.C. mot Rumänien, 12060/12.
302
Opuz mot Turkiet, 33401/02.
296

50

Cecilia Frilund

och vidta skyddsåtgärder.303 Det förefaller relativt oklart huruvida tilläggsprotokoll 12 ger
upphov till positiva förpliktelser för stater.304
Den förklarande rapporten till tilläggsprotokoll 12 förklarar att ”the prime objective of Article
1 is to embody a negative obligation for the Parties: the obligation not to discriminate against
individuals.”305 Artikel 1 TP 12 skapar således en negativ förpliktelse gentemot staterna att
inte diskriminera individer. I punkt 25 i den förklarande rapporten föreskrivs att ”The article
[1] is not intended to impose a general positive obligation on the Parties to take measures to
prevent or remedy all instances of discrimination in relation between private persons.”306
Därigenom bekräftas det att artikel 1 inte är avsedd att ålägga en allmän positiv förpliktelse
för stater att vidta åtgärder för att förebygga eller avlägsna diskriminering i förhållanden
mellan privatpersoner.
Vidare förklaras att detta grundar sig på det faktum att tilläggsprotokollet till EKMR, vilket
innehåller bestämmelser om individuella rättigheter i ett kort och komprimerat format, inte
skulle utgöra ett lämpligt instrument för en tillfredsställande definition av de olika elementen i
en så pass omfattande skyldighet av en programmatisk karaktär.307 Emellertid föreslår den
förklarande rapporten att en positiv skyldighet inte kan uteslutas ur artikel 1 i TP 12 och att en
skyldighet kan uppstå ifall det finns tydliga luckor i den nationella lagstiftningen gällande
skydd mot diskriminering.308 Det stipuleras att i synnerhet under omständigheter rörande
privatpersoner skulle ett misslyckande att skydda mot diskriminering vara så pass tydligt och
allvarligt att det skulle ålägga staten ett ansvar och då kan artikel 1 i TP 12 bli gällande i
enlighet med domen i fallet X och Y mot Nederländerna.309
De positiva förpliktelser som uppkommer genom artikel 1 är sannolikt begränsade. Det bör
påpekas att det första stycket i artikel 1 hänvisar till ”åtnjutande av en rättighet enligt lag” (the
enjoyment of any right set forth by law) och att det andra stycket förbjuder diskriminering

303

Arnardóttir 2017, s. 152.
Harris; O’Boyle; Warbrick 2014, s. 820.
305
Explanatory Report to Protocol No. 12, p. 24.
306
Explanatory Report to Protocol No. 12, p. 25.
307
Ibid.
308
Ibid., p. 26.
309
Ibid, hänvisar till X och Y mot Nederländerna, 8978/80, p. 23-24, 27 och 30.
304

51

Cecilia Frilund

”från någon offentlig myndighet” (against any public authority).310 Punkt 28 i den förklarande
rapporten specificerar räckvidden gällande positiva förpliktelser för artikel 1:
These considerations indicate that any positive obligation in the area of relations
between private persons would concern, at the most, relations in the public sphere
normally regulated by law, for which the state has a certain responsibility (for
example, arbitrary denial of access to work, access to restaurants, or to services
which private persons may make available to the public such as medical care or
utilities such as water and electricity, etc). The precise form of the response which
the state should take will vary according to the circumstances. It is understood that
purely private matters would not be affected. Regulation of such matters would also
be likely to interfere with the individual’s right to respect for his private and family
life, his home and his correspondence, as guaranteed by Article 8 of the
Convention.311

Det ovannämnda antyder att varje positiv skyldighet som berör rättsförhållanden mellan
privatpersoner, på sin höjd ska gälla rättsförhållanden inom den offentliga sfären vilka
normalt regleras i lag, och för vilka staten ansvarar för (som exempel nämns här bland annat
godtyckligt nekande till sjukvård). Den exakta omfattningen av statens ansvar varierar
beroende på sakförhållandena. Rent privata angelägenheter skulle inte påverkas, eftersom
sådana frågor skulle kunna påverka individens rätt till respekt för privat- och familjeliv,
hemmet och korrespondens i enlighet med artikel 8 i EKMR.
Fertilitetsbehandling utförs inom både den privata och offentliga sjukvården, och faller
därmed innanför ramarna för ett område som staten bär ansvar för. Eftersom rätten till
ersättning för fertilitetsbehandlingar berör privatpersoner i förhållande till andra
privatpersoner borde det föreligga ett ansvar hos staten att anta positiva förpliktelser för att
undvika att någon part, i praktiken, blir föremål för diskriminering. Statens skyldighet att
tillhandahålla positiva förpliktelser under artikel 1 TP 12 avgörs på basen av de specifika
förhållandena som råder i enskilda situationer och bedömningen görs in casu - från fall till
fall.

310

Explanatory Report to Protocol No. 12, p. 27.
Ibid., p. 28.

311

52

Cecilia Frilund

4.3 Positiva åtgärder och rimliga anpassningsåtgärder
Som redan nämnts kan en stat bli föremål för positiva förpliktelser. Rättspraxis från
Människorättsdomstolen innefattar främst svar på frågan huruvida staten, i vissa situationer är
skyldig, snarare än tillåten att vidta positiva förpliktelser.312 Positiva förpliktelser är dock inte
identiska med positiva åtgärder (positive actions).313 Positiva åtgärder och fördelaktig
behandling är generellt antagna för att eliminera eller kompensera för faktiska ojämlikheter i
samhället, eller för att skapa en mer proportionell representation av vissa grupper.314 Positiva
åtgärder syftar till att inte endast garantera jämlikhet inför lagen, utan också lika tillgång till
sociala förmåner såsom sysselsättning, utbildning och hälso- och sjukvård.315 Konceptet med
positiva åtgärder grundar sig på tanken om att rättsregler gällande tillgången till sociala
förmåner bör ta hänsyn till att olika grupper i samhället inte har samma utgångpunkt vad
gäller möjlighet till att använda sig av dessa förmåner.316 Följaktligen är formell
likabehandling oftast inte tillräcklig för att uppnå jämlik fördelning av samhälleliga
resurser.317 Hittills har domstolen inte haft möjlighet att utveckla någon doktrin om positiva
åtgärder.318 Den rättspraxis som hänför sig till positiva åtgärder härleds vanligtvis till det
arbetsrättsliga området.319
Målet Sejdić och Finci mot Bosnien och Hercegovina berörde utformningen av valsystem.320
För att vara valbara i parlaments- och presidentval behövde kandidaterna klargöra vilken av
tre etniska valkretsar de tillhörde (den serbiska, bosniska eller kroatiska).321

Enligt de

sökande utgjorde detta krav diskriminering eftersom det resulterade i ett uteslutande av
representation av etniska minoriteter, i detta fall judar och romer. Den statliga regeringen
hävdade att detta var nödvändigt för att uppnå balans och proportionell representation av olika
etniska grupper inom samhället i Bosnien och Hercegovina.322 Människorättsdomstolen

312

FRA, 2018, s. 77.
Van Caeneghem 2019, s. 557.
314
Gerards 2018, s. 1012.
315
De Schutter 2007, s. 759.
316
Ibid.
317
De Schutter 2007, s. 759.
318
Gerards 2018, s. 1012.
319
Ibid.
320
Gerards 2018, s. 1012, hänvisar till Sejdić och Finci mot Bosnien och Hercegovina, 27996/06 och 34836/06.
321
Sejdić och Finci mot Bosnien och Hercegovina, p. 12.
322
Ibid., p. 34-35.
313

53

Cecilia Frilund

förtydligade att EKMR inte förbjuder stater att behandla grupper olika för att avskaffa
faktiska ojämlikheter.323
I Sejdić och Finci förefaller det som om domstolen inte godtog att eliminering av
ojämlikheter och ersättning för ojämlikhet utgjorde en skälig grund för ojämlik behandling
och fann således en överträdelse av artikel 14.324 Människorättsdomstolen har generellt
lämnat en bred tolkningsmarginal åt stater när det handlar om att främja nationella
minoriteters deltagande i offentliga angelägenheter.325 Däremot har domstolen uttalat att stater
kan inneha positiva förpliktelser att tillhandahålla särskilt skydd för personer eller minoriteter
som kan klassas som speciellt utsatta för att kompensera för deras utsatthet i samhället.326
Hittills har inte Människorättsdomstolen gett någon konkret utarbetad tolkning av begreppet
positiva åtgärder och har inte heller utvecklat specifika normer för användningen av positiva
åtgärder.327 Enligt Van Caeneghem finns det skäl att hävda att positiva förpliktelser kan,
beroende på kontext, enskild situation och behovet av skydd för en specifikt utsatt grupp,
inkludera att stater vidtar positiva åtgärder för att försäkra alla grupper likvärdigt åtnjutande
av rättigheterna och friheterna i EKMR.328 Inom senare praxis har Människorättsdomstolen
myntat ett begrepp som påminner om positiva åtgärder – rimliga anspassningsåtgärder
(reasonable accommodation).329 Rimliga anspassningsåtgärder avser att avlägsna och bemöta
hinder för individer, vilka tillhör grupper med medfödda egenskaper (inherent characteristics),
som uppstår i interaktion med den fysiska och sociala miljön.330
Anpassningsåtgärderna kan exempelvis omfatta en anpassning av befintliga regler,
förfarningssätt, praxis eller infrastruktur så att alla grupper har likvärdiga möjligheter till
tillträde och deltagande i samhället fullt ut.331 Det centrala med rimliga anpassningsåtgärder
är att förverkliga materiell jämlikhet. Åtgärderna hänför sig ofta till insatser i förhållande till
anställning, offentliga tjänster, utbildning och allmäna sociala tjänster.332 Såsom begreppet
323

Sejdić och Finci mot Bosnien och Hercegovina, p. 44.
Sejdić och Finci mot Bosnien och Hercegovina. En överträdelse av artikel 14 konstaterades i kombination
med artikel 3 i protokoll 1 enligt Människorättsdomstolen, Sejdić och Finci mot Bosnien och Hercegovina, p. 50.
325
Partei Die Friesen mot Tyskland, 65480/10.
326
Gerards 2018, s. 1012, hänvisar till Yordanova m.fl. mot Bulgarien och Horváth och Kiss mot Unger, p. 104.
327
Gerards 2018, s. 1012.
328
Van Caeneghem 2019, s. 557.
329
Gerards 2018, s. 1012.
330
Henrard 2017, s. 963.
331
Ibid.
332
Ibid.
324

54

Cecilia Frilund

indikerar så är åtgärderna som utförs eller vidtas inte absoluta, utan begränsas till vad som kan
anses vara rimligt.
Ursprungligen utvecklades skyldigheter för rimliga anpassningsåtgärder som ett uttryck för
rätten till likabehandling.333 Det skulle vara möjligt att införliva åtagandet om rimliga
anpassningsåtgärder med staters andra positiva förpliktelser vilka syftar till att effektivt
utforma åtgärder som gynnar personers åtnjutande av grundläggande rättgheter.334 Åtaganden
om rimliga anpassningsåtgärder kan även betraktas som en form av olikbehandling. Dessutom
relaterar statens skyldighet till olikbehandling och rimliga anpassningsåtgärder till förbudet
mot indirekt diskriminering.335 Detta grundar sig på att förbud mot indirekt diskriminering
omfattar åtgärder som inte direkt orsakar en diskriminerande effekt, men som i praktiken
gynnar majoritetsgruppen och följaktligen har oproportionerliga följder för minoritetsgrupper.
Rimliga anpassningsåtgärder skulle i praktiken motverka eller förhindra en ofördelaktig effekt
och därmed hämma indirekt diskriminering. Med andra ord innebär förbudet mot indirekt
diskriminering underförstått en skyldighet att vidta skäliga anpassningsåtgärder för att
undvika uppkomsten av indirekt diskriminering.336
Människorättsdomstolens rättspraxis i fråga om rimliga anspassningsåtgärder är inte speciellt
omfattande, men det första rättsfallet som inkluderar rimliga anpassningsåtgärder är Çam mot
Turkiet.337 Målet berörde en musikakademis vägran att anta en kvinnlig student på grund av
hennes blindhet. Människorättsdomstolen bedömde att staten måste tillgodose sådana behov
hos elever som den aktuella sökanden hade, eftersom hon på grund av sin blindhet ansågs
vara i en speciellt sårbar position. Domstolen fann en överträdelse av artikel 14 i kombination
med artikel 2 protokoll 1, och noterade att diskrimineringen på grund av funktionshinder
omfattade vägran att tillhandahålla rimliga anpassningsåtgärder.338
En liknande utgång kunde Människorättsdomstolen konstatera i målet Guberina mot
Kroatien.339Målet tangerade en klagan från en far till ett allvarligt handikappat barn gällande
skattemyndigheternas underlåtenhet att ta hänsyn till barnets specifika behov vid fastställande
333

Henrard 2017, s. 964.
Ibid.
335
Ibid.
336
Ibid.
337
Gerards 2018, s. 1013, hänvisar till Çam mot Turkiet, 51500/08.
338
Çam mot Turkiet, p. 67.
339
Gerards 2018, s. 1013, hänvisar till Guberina mot Kroatien, 23682/13.
334

55

Cecilia Frilund

av faderns rätt till skattebefrielse vid anskaffningen av en för barnet anspassad bostad.
Domstolen ansåg att de nationella myndigheterna hade antagit en alltför restriktiv hållning vid
tillämpningen av för målet relevant skattelagstiftning, genom att inte erkänna den faktiska
skillanden i Guberinas situation med avseende på grundläggande krav på infrastruktur som
motsvarade familjens boendebehov. Enligt domstolen hade den kroatiska staten bortsett från
andra nationella bestämmelser som behandlar frågan om byggnaders tillgänglighet för
personer med funktionsnedsättning, samt från att iaktta statens (Kroatiens) skydlighet under
FN:s konvention om rättigheter för personer med funktionsnedsättning (CRPD).340

4.4 Fastställande av särbehandling
4.4.1 Avgöra förekomst av ojämlik behandling
Tidigare i denna avhandling har det konstaterats att artikel 14 och artikel 1 TP 12 inte är
uttömmande, och vid åberopande av diskriminering tenderar Människorättsdomstolen att
tolka diskrimineringsgrunderna brett. Varken artikel 14 eller artikel 1 TP 12 innehåller några
tydliga bestämmelser om begränsningar, men det går dock inte att härleda någon absolut
karaktär ur artiklarnas bestämmelser och särbehandling är konstant förbjudet så länge
behandlingen saknar objektiv och försvarlig grund.341 Genom rättspraxis har domstolen
utformat egna normer för att bedöma huruvida särbehandling är motiverad.342 I det avseendet
finns det inte några skillnader i hur bedömningsnormer används i mål som berör artikel 14
och artikel 1 TP 12.343
Som bekant utgör inte all form av särbehandling eller misslyckande att behandla olika
personer i olika situationer per automatik diskriminering, utan endast under sådana
omständigheter då objektiv och försvarlig grund saknas.344

340

Guberina mot Kroatien, p. 91-92., Konventionen om rättigheter med personer med funktionsnedsättning,
27.1.2007, A/RES/61/106.
341
D.H. m.fl. mot Tjeckien, p. 175; Hoogendijk mot Nederländerna.
342
Speciellt riktgivande har bedömningarna i målen Belgian linguistics case och Marckx mot Belgien visat sig
vara för utvecklingen av Människorättsdomstolens normer för att avgöra förekomst av särbehandling.
343
Sejdić och Finci mot Bosnien och Hercegovina, p. 55; Ramaer och Van Willigen mot Nederländerna,
34880/12, p. 89-90.
344
Molla Sali mot Grekland, 20452/14, p. 135; Fabris mot Frankrike, 16574/08, p. 56.

56

Cecilia Frilund

För att avgöra om särbehandlingen utgör diskriminering eller ojämlik behandling behöver
Människorättsdomstolen tillämpa följande test:
1. Har det förekommit skillnad i behandling av den sökande som befinner sig i liknande
eller analog situation som den person eller den grupp som denne refererar till – eller
ett misslyckande att behandla olika personer i olika situationer olika?
a. Om svaret är nej: Särbehandlingen kan accepteras och utgör inte diskriminering;
b. Om svaret är ja: Se punkt 2.
2. Är skillnaden i behandling – eller frånvaro av skillnad i behandling - baserad på
objektiv och försvarlig grund?
a. Finns det ett legitimt syfte?
b. Är de använda medlen proportionella i förhållande till det eftersträvande målet?345
För att föra en klagan om förekomst av särbehandling bör den sökande kunna bevisa att denne
har behandlats annorlunda än en annan person eller en grupp som befinner sig i relevant
liknande position, eller att hen har behandlats liknande som en grupp som befinner sig i en
helt annan situation.346 Den andra personen eller gruppen utgör därmed ett jämförelseobjekt.
Vad gäller kriteriet för motivering till särbehandling, ger domstolen en viss tolkningsmarginal
åt staten. Tolkningsmarginalen varierar beroende på omständighet i ärendet, ämnesområde
och ärendets bakgrund.347
Tolkningsmarginalens bredd varierar mycket och står ständigt i relation till nationella
tolkningar; å ena sidan utgör tolkningsmarginalen en intressevägning mellan åberopande av
statlig suveränitet och motpartens egen uppfattning av den aktuella situationen, å andra sidan
konkretiserar marginalen behovet av ett effektivt skydd för mänskliga rättigheter.348 Vid
avsaknad av gemensam europeisk konsensus tenderar domstolen att ge en bredare
tolkningsmarginal åt staten, det samma gäller vid frågor som berör moraliska och etiska
dilemman.349

345

Gerards 2018, s.1014; Guide on Article 14 and on Article 1 of Protocol No. 12 to the Convention, 2019, s. 15.
Guide on Article 14 and on Article 1 of Protocol No. 12 to the Convention, 2019, s. 15.
347
Rasmussen mot Danmark, 8777/79, p. 40.
348
Arnardóttir 2007, s. 19.
349
McGoldrick 2016, s. 28-29.
346

57

Cecilia Frilund

Om statens tolkningsmarginal är snäv tillämpas istället testet om mycket tungt vägande skäl
som diskuterats i avsnitt 2.3.3. Testet förutsätter en mycket noggrann granskning av
motiveringen till skillnad i behandling. Människorättsdomstolen konstaterade i målet L. och V
mot Österrike att särbehandling baserat på kön och sexuell läggning förutsätter specifikt
övertygande och vägande skäl.350
Enligt Människorättsdomstolens tolkningsmodell krävs det ett behov av motivering endast om
ärendet faktiskt uppvisar skillnad i behandling. Detta kan innebära formell särbehandling
(ojämlik behandling i liknande fall) eller materiell särbehandling (likabehandling i olika fall
eller bristande jämlikhet som resultat).351 Skillnaden i behandling måste ge upphov till reella
nackdelar eller olägenheter för en grupp eller en person jämfört med andra i en analog
situation. Domstolen har dock poängterat att jämförelseobjektet inte behöver befinna sig i
identiskt liknande situation eller i fullständigt analog situation.352 Den sökande bör alltså i
samband med sin klagan kunna bevisa att hen befunnit sig i en relevant liknande situation
som någon annan som behandlats på ett annat sätt.353 Element som kännetecknar olika
situationer och avgör jämförbarheten måste bedömas mot bakgrund av ämne och syfte
tillsammans med åtgärden som utgör skillnaden i enskild fråga, och inte i ett abstrakt
sammanhang.354 Analysen av huruvida två personer eller grupper befinner sig i jämförbara
situationer i den mening som avses i en analys av särbehandling eller diskriminering är både
specifik och kontextuell.355 Följaktligen är tillämpningen av kriteriet om jämförbarhet starkt
beroende av omständigheterna in casu.356

4.4.2 Kravet på objektiv och försvarlig grund
Det är inte sällan som nationella myndigheter konfronteras med olika situationer som kräver
olika rättsliga lösningar. Dessutom syftar vissa rättsliga distinktioner till att enbart korrigera
de faktiska skillnaderna.357 Artikel 14 och artikel 1 TP 12 förbjuder således inte särbehandling
som grundar sig på en objektiv bedömning av i huvudsak olika faktiska omständigheter och

350

L. och V. mot Österrike, p. 45.
Gerards 2018, s. 1014.
352
Laduna mot Slovakien, 31827/02, p. 56.
353
Fábián mot Ungern, 78117/13, p. 113; Clift mot Förenade kungariket, 7205/07, p. 66.
354
Fábián mot Ungern, p. 121; FRA 2018, s. 47.
355
Guide on Article 14 and on Article 1 of Protocol No. 12 to the Convention, 2019, s. 15.
356
Det finns omständigheter där Människorättsdomstolen inte godtar jämförbarheten med hänvisning till att
staten inte kan hållas ansvarig för vissa skillnader, exempelvis om de uppstår naturligt eller är ett resultat av
tekniska skillnader, Gerards 2018, s. 1015.
357
Belgian linguistics case, p. 10 (lagdelen).
351

58

Cecilia Frilund

som, med hänsyn till allmänintresset, skapar en rättvis balans mellan skyddet av samhällets
intressen och respekten för de rättigheter och friheter som skyddas enligt EKMR.358 Enligt
den tolkningsdoktrin som Människorättsdomstolen tillämpar kommer en skillnad i behandling
att vara diskriminerande om den saknar objektiv och försvarlig motivering, det vill säga om
skillnaden saknar legitimt syfte eller om det inte finns ett rimligt proportionalitetsförhållande
mellan medlen som används och det eftersträvade målet. Denna slutsats har presenterats av
domstolen genom en rad rättsfall.359
Den första frågan som bör besvaras är huruvida syftet med skillnaden i behandling är legitim.
Varken artikel 14 eller artikel 1 TP 12 är uttömmande till sin karaktär, vilket betyder att
Människorättsdomstolen kan bestämma vilka syften eller mål som kan godtas som
legitima.360 Av domstolens rättspraxis framgår det att vissa syften eller mål aldrig kan anses
legitimera ojämlik behandling.361 Den motivering som staten tillhandahåller bör ha en
rationell grund och bevisbar premiss.362
Mot bakgrund av den av Människorättsdomstolen tillämpade rättspraxisen tenderar domstolen
att acceptera de målsättningar som staten presenterar gällande legitimitet för sitt handlande.363
Med detta sagt innebär detta inte att domstolen anser att skillnaden i behandling
nödvändigtvis kan motiveras bara för att målsättningen betraktas som legitim.364 När det
kommer till att acceptera respekt för traditionella åsikter som legitimt mål har domstolen
intagit en relativt ambivalent position. I Konstantin Markin mot Ryssland avfärdade
domstolen statens motivering genom att hävda följande:
In particular, references to traditions, general assumptions or prevailing social
attitudes in a particular country are insufficient justification for a difference in
treatment on grounds of sex. […] Similarly, the difference in treatment cannot be
justified by reference to traditions prevailing in a certain country. The Court has
already found that States may not impose traditional gender roles and gender
stereotypes.365

358

Zarb Adami mot Malta, p. 73.
Molla Sali mot Grekland, p. 135; Abdulaziz, Cabales och Balkandali, p. 72; Belgian linguistic case, p. 10
(lagdelen).
360
Gerards 2018, s. 1016.
361
Exempelvis syften som ansetts ogiltiga redan på nationell nivå och därmed inte är förenliga med inhemsk
lagstiftning eller olikbehandling som härrör från negativa attityder gentemot en viss minoritet kan inte betraktas
som legitim, Hode och Abdi mot Förenade kungariket, 22341/09, p. 53-54; L. och V. mot Österrike, p. 22.
362
Harris; O’Boyle; Warbrick 2014, s. 793.
363
Harris; O’Boyle; Warbrick 2014, s. 793
364
Ibid.
365
Konstantin Markin mot Ryssland, p. 127 och p. 142.
359

59

Cecilia Frilund

I målet Kozak mot Polen uttalade domstolen däremot att ”The Court accepts that protection of
the family in the tradition sense is, in principle, a weighty and legitimate reason which may
justify a difference in treatment.”366 I ljuset av att EKMR ska fungera som ett levande
instrument bör det poängteras att tolkningen av legitimt syfte måste ses ur perspektivet av
rådande omständigheter. Den ökade medvetenheten om och acceptans av exempelvis nya
former av familjekonstellationer på nationell nivå förutsätter att domstolen beaktar denna
utveckling i sin handläggning av ärenden. Detta torde i sin tur resultera i att staten framöver
kommer att ställas inför utmaningar då den förväntas presentera hållbara och legitima
motivering till skillnad i behandling av enskilda personer. I målet Bayev m.fl. mot Ryssland
ansåg Människorättsdomstolen att det inte fanns någon anledning att betrakta upprätthållandet
av familjevärderingar som grunden i samhället som oförenligt med ett erkännande av den
sociala acceptansen av homosexualitet, särskilt med tanke på den växande allmänna
benägenheten att inkludera förhållanden mellan par av samma kön i begreppet familjeliv.367
Efter att Människorättsdomstolens konstaterat att det existerar ett legitimt syfte till
olikbehandling följer en granskning av rimlig proportionalitet i förhållande till de använda
medlen och det eftersträvade målet.368 Proportionalitetstestet ska illustrera att det faktiskt inte
förekommer något rimligt proportionalitetsförhållande mellan de statliga medel som används
och det legitima målet som förväntas uppnås. Det har förekommit fall som vid en första
anblick anses ha ett legitimt mål, men som vid en närmare granskning inte kan motiveras.369
Även om finansiella eller budgetmässiga överväganden rent generellt kan ses som rimliga har
domstolen fastställt att de, som sådana, inte utgör en tillräcklig grund för särbehandling på
grund av suspekta skäl, såsom kön och sexuell läggning.370
Människorättsdomstolen bör ta i beaktande den subsidiära karaktär som EKMR tillskrivits;
domstolens roll är inte att ersätta de behöriga nationella myndigheterna genom att bedöma
om, och i så fall i vilken utsträckning, skillnader i annars liknande situationer motiverar
differentierad behandling. Detta faktum ger stater en egen tolkningsmarginal.371 Domstolen
har slagit fast följande gällande tolkningsmarginalens bredd ”will vary according to the
366

Gerards 2018, s. 1017, hänvisar till Kozak mot Polen, 13102/02, p. 98. Se även Karner mot Österrike,
40016/98, p.41; X m.fl. mot Österrike, 19010/07.
367
Bayev m.fl. mot Ryssland, 67666/09, p. 67.
368
Gerards 2018, s. 1017.
369
Ibid.
370
Gerards 2018, s. 1017, hänvisar till Vrountou mot Cypern, 33631/06, p. 79.
371
Guide on Article 14 and on Article 1 of Protocol No. 12, 2019, s. 19.

60

Cecilia Frilund

circumstances, the subject matter and its background; in this respect, one of the relevant
factors may be the existence or non-existence of common ground between the laws of the
Contracting states.”372 Med andra ord ställs tolkningsmarginalens räckvidd i relation till en
existerande eller icke-existerande konsensus bland konventionsstaterna.
När det kommer till frågor som berör sociala eller ekonomiska områden har
Människorättsdomstolen fastställt att nationella myndigheter är bättre lämpade att instifta
regleringar som främjar nationella samhälleliga intressen. Detta grundar sig på det faktum att
de nationella myndigheterna har direkt kännedom kring sådana områden, vilket resulterar i en
bredare tolkningsmarginal eftersom domstolen generellt respekterar den nationella
lagstiftningen såvida den inte är uppenbart ogrundad (manifestly without reasonable
foundation).373 Ju mindre bevisen tyder på att statens skillnad i behandling avviker från en
gemensam konsensusgrund, desto mindre är sannolikheten att domstolen fördömer regeln.374 I
allmänhet har domstolen avvisat sådana regler eller lagar som inte uppbringar individuell
rättslig bedömning utifrån en individs behov.375
Människorättsdomstolen har identifierat diskrimineringsgrunder som medför en snävare
tolkningsmarginal.376 Av ett flertal domar framgår det att ingen skillnad i behandling som
baseras uteslutande, eller i avgörande grad, på en persons etniska ursprung kan motiveras på
ett objektivt sätt i ett modernt demokratiskt samhälle som bygger på principerna om
mångfald, pluralism och respekt för olika kulturer.377 Enligt Arnardóttir tyder rättspraxis på
att Människorättsdomstolen har utvecklat en viss distinktion mellan å ena sidan en snäv
tolkningsmarginal och en strikt granskning av suspekta diskrimineringsgrunder som hänför
sig till medfödda personliga egenskaper eller grundläggande val som har ett betydande
inflytande på en persons identitet och existens, och å andra sidan en bredare

372

Harris; O’Boyle; Warbrick 2014, s. 794, hänvisar till Petrovic mot Österrike, p. 38. Se även Stummer mot
Österrike, 37452/02, p. 88 och Carson m.fl. mot Förenade kungariket, p. 61.
373
Harris; O’Boyle; Warbrick 2014, s. 794-795, hänvisar till Burden och Burden mot Förenade kungariket, p.
60; Stec m.fl. mot Förenade kungariket, p. 52; Carson m.fl. mot Förenade kungariket, p. 61; Andrejeva mot
Lettland, 55707/00, p. 83
374
Harris; O’Boyle; Warbrick 2014, s. 795.
375
Gerards 2018, s. 1017, hänvisar till Kiyutin mot Ryssland, 2700/10, p. 72-73. Fallet Kiyutin berörde en rysk
inhemsk lag som krävde att personer som ansökte som uppehållstillstånd behövde uppvisa att de inte var
smittade av HIV, annars avslogs ansökan. Människorättsdomstolen invände mot lagen eftersom dess karaktär
inte medförde någon individuell rättslig bedömning och förutsatte inte att de ryska myndigheterna tog hänsyn till
ytterligare faktorer, så som den sökandes övriga hälsorisker eller familjeband.
376
Guide on Article 14 and on Article 1 of Protocol No. 12, 2019, s. 19.
377
Guide on Article 14 and on Article 1 of Protocol No. 12, 2019, s. 19, hänvisar till D.H m.fl. mot Tjeckien, p.
176 och Sejdić och Finci mot Bosnien och Hercegovina, p. 43-44.

61

Cecilia Frilund

tolkningsmarginal av andra diskrimineringsgrunder.378 Andra diskrimineringsgrunder syftar i
detta fall på egenskaper som inte direkt har en koppling till personlig status eller påverkar en
persons dagliga liv eller hindrar någon från att delta i samhället på samma villkor.379
Särbehandling på grund av sexuell läggning och kön är som bekant inte legitimt utan mycket
vägande skäl.380 Statens tolkningsmarginal vid ärenden som berör särbehandling på grund av
sexuell läggning och kön skulle således bli snävare än om särbehandlingen endast grundade
sig på civilstånd.
En faktor som påverkar avgörandet om proportionalitet är vikten av att undersöka om
liknande resultat kunde ha uppnåtts genom andra medel eller tillvägagångssätt.381 Om det rör
sig om ett fall av indirekt diskriminering krävs det inte att Människorättsdomstolen gör
åtskillnad mellan proportionalitet och legitimt syfte.382 Människorättsdomstolen har klargjort
att dess uppgift inte är att ersätta den nationella lagstiftningen, och att identifieringen av andra
alternativ inte är avgörande.383 I enlighet med domstolens utvärdering i Rasmussen mot
Danmark, erbjuder tolkningsmarginalen möjlighet för staten att välja mellan olika
alternativ.384 Det faktum att vissa förfaranden resulterar i en tydlig skillnad gällande inverkan
på enskilda individer kommer inte att vara avgörande trots att åtgärden kan anses vara
oproportionerlig, om den övergripande effekten uppnås med rimlig tolerans.
Eftersom EKMR först och främst är ett instrument som ämnar skydda mänskliga rättigheter,
måste Människorättsdomstolen ta hänsyn till eventuella förändrade förhållanden i de
fördragsslutande staterna och agera på tänkbar ny konsensus om vilka normer som ska uppnås
vid en bedömning av ett diskrimineringsfall.385 Människorättsdomstolen har inte definierat
termen europeisk konsensus, och av den orsaken finns inga precisa riktlinjer om när en sådan
existerar. Domstolen har istället ansett att konsensus föreligger då den generella
rättsutvecklingen går mot ett visst håll.386 I nuläget verkar det inte finnas någon europeisk
konsensus när det kommer till rätten till ersättning för assisterad befruktning. Av den orsaken
skulle Människorättsdomstolen kunna hävda att nuvarande kriterier för rätt till subventionerad
378

Arnardóttir 2015, s. 12.
Arnardóttir 2015, s. 12. Exempel på sådana diskrimineringsgrunder är bl.a. språk, politisk åsikt och egendom.
380
Abdulaziz, Cabales och Balkandali mot Förenade kungariket, p. 78.
381
Harris; O’Boyle; Warbrick 2014, s. 795; Schabas 2015, s. 565.
382
Schabas 2015, s. 566.
383
Harris; O’Boyle: Warbrick 2014, s. 795.
384
Harris; O’Boyle; Warbrick 2014 s. 795, hänvisar till Rasmussen mot Danmark, p. 41 och Stubbings m.fl. mot
Förenade kungariket, p. 74-76.
385
Guide on Article 14 and on Aricle 1 of Protocol No. 12, s. 19.
386
Dzehtsiarou 2015, s. 10.
379

62

Cecilia Frilund

fertilitetsbehandling baserad på en objektiv och försvarlig grund och om staten kunde erhålla
rimliga och motiverade skäl till att FPA:s tolkning av sjukförsäkringslagen samt att
ersättningspraxisen uppfyller legitima mål och är proportionerliga. Avsaknaden av en
europisk konsensus är dock inte avgörande och tillämpas inte heller per automatik.387
Det är dock inte troligt att den nuvarande ersättningspraxisen kan anses vara stiftad på
objektiva och försvarliga grunder, eftersom den i praktiken ger upphov till oskälig
likabehandling som i sin tur orsakar materiell ojämlikhet. Analysen i denna avhandling tyder
på att kravet på sjukdom för rätt till beviljad ersättning för fertilitetsbehandling orsakar direkt
diskriminering gentemot kvinnliga par och ensamstående kvinnor, eftersom dessa befinner sig
i en annan livssituation än heterosexuella par.

387

Dzehtsiarou 2015, s. 211. Se även McGoldrick 2016, s. 28.

63

Cecilia Frilund

5 Sammanfattning
Synen på familj har förändrats mycket under de senaste åren. Mot bakgrunden av att
attityderna i samhället mjuknat, blivit mer inkluderande och accepterande är den traditionella
och hegemoniska uppfattningen om kärnfamiljen inte längre obestridlig. Detta har utmynnat i
en mer öppen och jämlik lagstiftning kring familjerelaterade frågor. I flera av
konventionsstaterna syns en mer liberal inställning gentemot samkönade förhållanden och
äktenskap, och Människorättsdomstolens praxis har medfört juridiska konsekvenser för
medlemsstaterna att upprätta juridiska ramverk för hur relationer mellan samkönade ska
uppfattas i förhållande till begreppet familjeliv. Utvecklingen av tolkningen av begreppet
familjeliv illustrerar hur EKMR fungerar som ett levande instrument som löper i linje med
samhällsutvecklingen. För den aktuella frågeställningen står det dock klart att andra former av
familjekonstellationer förutom kärnfamiljen, inte ges ett lika starkt rättsligt skydd. Trots att
den nyare rättspraxisen från Europeiska människorättsdomstolen är betydelsefull för
tolkningen och tillämpningen av artikel 8 så har den finländska lagstiftningen inte lyckats
tillämpa tillräckliga positiva förpliktelser för att i praktiken jämlikt stöda mångfalden av
familjekonstellationer.
Av uppenbara skäl har sjukförsäkringslagen 2004/1224 antagits för att kunna trygga
inkomsten för den som av olika orsaker går miste om sin inkomst till följd av sjukdom. Av
den anledningen förefaller det försvarbart att bestämmelserna kring ersättningspraxis
förutsätter ett krav på just sjukdom. Alla har, oavsett sexuell läggning, kön eller social status,
rätt att erhålla ersättning efter fertilitetsbehandling förutsatt att sjukdomsdiagnos utgör grund
för barnlöshet. Detta innebär följaktligen att det inte finns något juridiskt hinder för kvinnliga
par eller ensamstående kvinnor att bli beviljade sjukvårdsersättning från FPA så länge som
deras barnlöshet kan kopplas till medicinska orsaker. Således är principen om rätten till
ersättning för fertilitetsbehandling antagen på grunder som syftar till jämlik behandling.
Vad som dock orsakar en konflikt i praktiken enligt nuvarande lagstiftning är det faktum att
kvinnliga par och ensamstående kvinnor behöver genomgå assisterad befruktning för att
kunna bli gravida, till skillnad från heterosexuella par som, högst troligen, uteslutande
genomgår assisterad befruktning p.g.a. infertilitet. Det i sin tur bidrar till att försätta
homosexuella kvinnor och ensamstående kvinnor i en ogynnsam position, trots att de rent

64

Cecilia Frilund

fysiologiskt sett är fertila. Kriterierna som fastställs i sjukförsäkringslagen och därmed också
FPA:s sjukvårdsersättningspraxis är neutrala, men orsakar i praktiken ojämlik fördelning av
ekonomisk ersättning för fertilitetsbehandling. Effekten av sjukförsäkringslagen är
ofrånkomligen missgynnande gentemot kvinnliga par och ensamstående kvinnor som önskar
bli gravida och bilda familj.
Människorättsdomstolen har slagit fast, i enlighet med Thlimmenos, att stater har en
skyldighet att behandla individer i olika situationer olika för att jämlikhet i praktiken ska
kunna uppnås.388 Rätten att inte bli diskriminerad kränks i situationer där staten, utan objektiv
och rimlig motivering, inte lyckas behandla personer olika, vars situationer är väsentligt olika.
Därmed kan det konstateras att den finländska staten har misslyckats med att behandla olika
personer, i olika situationer på ett sådant sätt som i praktiken skulle resultera i jämlikhet. Den
centrala skillnaden i behandling för denna aktuella frågeställning är baserad på sexuell
läggning och kön, samt civilstånd.
För att illustrera ett tydligt exempel på varför skillnaden i behandling hänför sig till sexuell
läggning, kön och civilstånd kan ett heterosexuellt par i en heterosexuell relation fungera som
ett jämförelseobjekt: med utgångspunkten att inte något fertilitetsproblem föreligger, skulle
det heterosexuella paret inte uppsöka någon fertilitetsvård för att bli gravida, medan både ett
kvinnligt par och en ensamstående kvinna är tvungna (på grund av biologiska orsaker samt
sexuell läggning och civilstånd) att göra det. Dessutom drabbar det aktuella förfarandet enbart
kvinnor, vilket därför försätter explicit kvinnor i en ofördelaktig ekonomisk situation jämfört
med heterosexuella par.
Den aktuella frågeställningen tangerar direkt diskriminering i form av materiell ojämlikhet.
För att uppnå faktisk jämlikhet har Finland som konventionsstat en skyldighet att anta
positiva förpliktelser eller en sådan form av särbehandling som syftar till att faktiska
ojämlikheter elimineras. Genom att vidta särskilda åtgärder garanteras den faktiska och
materiella jämlikheten, vilket bidrar till att alla ska kunna åtnjuta likadana möjligheter och
förmåner i samhället. Den tolkningsdoktrin som Människorättsdomstolen tillämpar vid
avgörande om förekomst av diskriminering förutsätter att särbehandlingen saknar objektiv
och försvarlig grund, det vill säga om skillnaden i behandling saknar legitimt syfte eller om

388

Thlimmenos mot Grekland, 34369/97.

65

Cecilia Frilund

det inte finns ett rimligt proportionalitetsförhållande mellan medlen som används och det
eftersträvade målet.
Doktrinen om staters tolkningsmarginal grundar sig på att konventionsstater ska ha utrymme
för tolkning och implementering av konventionsrättigheterna i enlighet med den egna
nationella samhällsutvecklingen. Staters tolkningsmarginal anses krympa i takt med att
samhällsutvecklingen går mot ett visst håll i en stat. Människorättsdomstolen tenderar att
godkänna en inskränkning av en konventionsrättighet om en stat kan erbjuda rimliga och
godtagbara skäl för detta. Samtidigt har Människorättsdomstolen förbehållit sig rätten att
vidta åtgärder gentemot staten om förfarandet inte uppvisar acceptabla resultat eller om
förfarandet står i strid med rättigheter som Europakonventionen skyddar.
I målet Eweida m.fl. mot Förenade kungariket kunde Människorättsdomstolen slå fast att
bland annat kön och sexuell läggning omfattas av suspekta grunder vilket innebär att
proportionalitetskriteriet förutsätter att särbehandlingen kan motiveras med mycket tungt
vägande skäl för att anses vara legitima.389 Testet om mycket tungt vägande skäl har
utvecklats av domstolen och fungerar som ett substitut till staters tolkningsmarginal och
tillämpningen av testet erbjuder i praktiken en snävare marginal. Det bör poängteras att
Människorättsdomstolen har gett motstridiga domar i diskrimineringsfall och det är svårt att
urskilja tydliga riktlinjer för hur tolkningen sker. Exempelvis fann domstolen ingen kränkning
av artikel 8 i kombination med artikel 14 i fallet S.H. m.fl. mot Österrike, i motsats till fallet X
m.fl. mot Österrike där en kränkning av samma artiklar ansågs ha förekommit.390 De faktiska
omständigheterna i ett mål betonas för att ett avgörande i frågan om huruvida diskriminering
har förekommit ska kunna fattas.
Avslutningsvis kan det konstateras att nuvarande finländsk lagstiftning och ersättningspraxis
medför att kvinnliga par och ensamstående kvinnor systematiskt utsätts för oskälig
likabehandling på grund av sexuell läggning, kön och civilstånd och därmed kränks EKMR
artikel 8 i kombination med artikel 14 och TP 12 artikel 1. Finland har valt att tillämpa en
inkluderande lag om assisterad befruktning som berättigar både kvinnliga par och
ensamstående kvinnor till att genomgå fertilitetsbehandling.391 Men detta till trots förblir
389

Eweida m.fl. mot Förenade kungariket, 48420/10, p.71.
S.H. m.fl. mot Österrike, 578137/00; X m.fl. mot Österrike, 19010/07.
391
Lag om assisterad befruktning, 22.12.2006/1237, 2 § 1 mom.
390

66

Cecilia Frilund

resultatet av likabehandlingen ofördelaktig i och med att subventionerna från FPA för
fertilitetsbehandlingar tenderar att beviljas mer frekvent till heterosexuella par som en följd av
att ersättningskravet på sjukdom som orsak till barnlöshet utgör grund för rätten till ersättning.
Människorättsdomstolen kunde hävda att kravet på sjukdom som grund för rätt till ersättning
för fertilitetsbehandling baserar sig på någon objektiv och försvarlig grund, och att
ersättningspraxisen har ett legitimt mål och dessutom uppfyller proportionalitetskriterier. Det
förefaller dock osannolikt eftersom förfarandet orsakar en materiell ojämlikhet som endast
drabbar en viss grupp i samhället, det vill säga kvinnor; lesbiska och ensamstående.
Enligt

ovanstående

granskning

borde

rådande

ersättningspraxis

från

FPA

för

fertilitetsbehandling upphävas. För att undvika att möjligheten och rätten att bilda familj ska
komma att vara oavhängig av personers ekonomiska kapacitet vore det väsentligt att FPA:s
sjukvårdsersättningskriterier i fråga om fertilitetsbehandling inte grundar sig på ett krav på
sjukdom i de fall där vårdtagaren antingen är en kvinna som lever i ett förhållande med en
annan kvinna eller är en ensamstående kvinna. Valet att bli gravid och bilda familj, antingen
med sin partner eller på egen hand, är en rättighet som inte bör inskränkas genom ekonomiska
hinder. Istället för att begränsa olika typer av familjekonstellationer bör den nationella
regleringen av rätt till subventionerad fertilitetsbehandling snarare stöda och främja
förekomsten av olika familjemodeller och tillgodose behovet av olikbehandling på grund av
olika situationer.
I enlighet med diskrimineringslagen 2014/1325 är det tillåtet att anta positiv särbehandling för
att främja faktisk likabehandling och förhindra eller undanröja sådana förfaranden som
orsakar diskriminering.392 Människorättsdomstolen har även uttalat att det inte är förbjudet att
eliminera faktiska ojämlikheter genom att behandla olika. Av den orsaken vore slopandet av
kravet på uppvisad sjukdom för rätt till sjukvårdsersättning inte en ogrundad form av
särbehandling och inte heller oproportionerlig. Genom att inte förutsätta förekomst av
sjukdom hos kvinnliga par eller ensamstående kvinnor som genomgår assisterad befruktning
skulle

392

rätten

till

subventionerad

fertilitetsbehandling

i

Finland

vara

jämlik.

Diskrimineringslag, 30.12.2014/1325, 3 kap 9 §.

67

Cecilia Frilund

Källförteckning
MONOGRAFIER OCH ARTIKLAR
Ambjörnsson, Fanny, Vad är queer. Andra upplagan, Natur & kultur, 2018.
Arnardóttir, Oddný Mjöll, ‘Vulnerability under Article 14 of the European Convention
on Human Rights – Innovation or Business as Usual?’. 3 Oslo Law Review, s. 250-171,
2017.
Arnardóttir, Oddný Mjöll, ‘The Differences that Make a Difference: Recent
Developments on the Discrimination Grounds and the Margin of Appreciation under
Article 14 of the European Convention on Human Rights (ECHR)’. 14 Human Rights
Law Review, s. 647-679, 2014.
Arnardóttir, Oddný Mjöll, ‘Non-Discrimination under Article 14 ECHR: the Burden of
Proof’. 51 Scandinavian Studies in Law, s. 13-39, 2007.
Burri, Susanne D., ‘Towards More Synergy in the Interpretation of the Prohibition of
Sex Discrimination in European Law? A Comparison of Legal Contexts and some Case
Law of the EU and the ECHR’. Utrecht Law Review, Vol. 9, Issue 1, s. 80-103, 2013.
Butler, Judith, Gender Trouble: Tenth Anniversary Edition. Routledge, 2002.
Calhaz-Jorge, C.; De Geyter, Ch.; Kupka, Wyns, M.S.; Wyns, C.; Mocanu, E.;
Montrenko, T.; Scaravelli, G.; Smeenk, J.; Vidakovic, S. & Goossens, V., ‘Survey on
ART and IUI: legislation, regulation, funding and registries in European countries: The
European IVF-monitoring Consortium (EIM) for the European Society of Human
Reproduction and Embryology (ESHRE)’. Human Reproduction Open, Volume 2020,
Issue 1, s. 1-15, 6.2.2020.
Dzehtsiarou, Kanstantin, European consensus and the legitimacy of the European Court
Human Rights. Cambridge University Press, 2015.
Gerards, Janneke, General principles of the European Convention on Human Rights.
Camebridge University Press, 2019.
Gerards, Janneke, Theory and practice of the European Convention on Human Rights i
Dijk, Pieter van; Hoof, Fried van; Rijn, Arjen van & Zwaak, Leo (red.), 5th Edition,
Intersentia Publisers, 2018.
Gerards, Janneke, ‘The Margin of Appreciation Doctrine, the Very Weighty Reasons
Test and Grounds of Discrimination’. M.Balboni (red.) The principle of discrimination
and the European Convention of Human Rights, Editoriale Scientifica, Forthcoming,
2017.

I

Cecilia Frilund

Gerards, Janneke, ‘The Discrimination Grounds of Article 14 of the European
Convention on Human Rights’. Human Rights Law Review, Volume 13, Issue1, s. 99124, 2013.
Gonzales-Salzberg, Damian A., Sexuality and Transsexuality Under the European
Convention on Human Rights: A Queer Reading of Human Rights Law. Hart
Publishing, 2019.
Harris, David J.; O’Boyle, Michael, & Warbrick, Colin (red.) Harris, O’Boyle
&Warbrick: Law of the European Convention on Human Rights. Third edition, Oxford
University Press, 2014.
Henrard, Kristin, ‘Duties of reasonable accommodation on grounds of religion in the
jurisprudence of the European Court of Human Rights: A tale of (baby) steps forward
and missed opportunities’. International Journal of Constitutional Law, Volume 14,
Issue 1, s. 961-983, 2017.
Johnson, Paul, Homosexuality and the European Court of Human Rights. Routledge,
2013.
Kapotas, Panos, The EU Accession to the ECHR i Kosta, Vasiliki.; Skoutaris, Nikos &
Tzevelekos, Vassilis (red.), Oxford: Hart Publishing, 2014.
McGoldrick, Dominic, ‘A Defence of the Margin of Appreciation and an Argument for
its application by the Human Rights Committee’, International and Comparative Law
Quarterly, Volume 65, Issue 1, s. 21-60, 2016.
Mitchell, Ian, The Right to Know One’s Origins: Assisted Human Reproduction and the
Best Interest of Children. Academic and Scientific Publications, 2012.
Schabas, William A., The European Convention on Human Rights: A Commentary.
Oxford University Press, 1st edition, 2015.
Schutter, Olivier De, Cases, Materials and Text on National, Supranational and
International Non-Discrimination Law i Scheik, Dagmar; Waddington, Lisa & Bell,
Mark (red.), IUS Commune Casebooks for the Common Law of Europe, Hart
Publishing, 2007.
Scherpe, Jens M., ‘The Legal Recognition of Same-Sex Couples in Europe and the Role
of the European Court of Human Rights’. The Equal Rights Review, Vol. 10, s. 83-96,
2013.
Söderström-Anttila, Viveca, ’Assisterad befruktning vid behandling av ofrivillig
barnlöshet’. Finska Läkaresällskapets handlingar, Årgång 169 nr. 1, s. 8-14, 2009.
Söderström-Anttila, Viveca & Laivuori, Hannele, ’Etiska aspekter i samband med
fertilitetsbehandling’. Finska läkaresällskapets handlingar, årgång 178 nr. 1, s. 16-22,
2018.

II

Cecilia Frilund

Pellonpää, Matti; Gullans, Monica; Pölönen, Pasi & Tapanila, Antti, Euroopan
ihmisoikeussopimus. Talentum Media Oy, 5. Painos, 2012.
Tobler, Christa, ‘Equality and Non-Discrimination under the ECHR and EU Law – A
Comparison Focusing on Discrimination against LGBTI Persons’. Zeitschrift für
ausländisches öffentliches Recht und Völkerrecht, 74 (3), s. 521-561, 2014.
Van Caeneghem, Jozefin, Legal Aspects of Ethic Data Collection and Positive Action:
The Roma Minority in Europe. Springer, 2019,
Vries, Karin de, Theory and practice of the European Convention on Human Rights i
Dijk, Pieter van; Hoof, Fried van; Rijn, Arjen van & Zwaak, Leo (red.), 5th Edition,
Intersentia Publishers, 2018.

KONVENTIONER OCH STADGOR
2007

Konventionen om rättigheter för personer med funktionsnedsättning, New York
24.1.2007, i kraft 3.5.2008, A/RES/61/106.

2000

Europeiska unionens stadga om de grundläggande rättigheterna, Strasbourg
18.12.2000, i kraft i och med Lissabonfördragets ikraftträdande 1.12.2009,
2000/C364/01 och 2012/C326/02.

1966

Konventionen om ekonomiska, sociala och kulturella rättigheter, General
Assembly resolution 2200A (XXI), New York 16.12.1966, i kraft 3.1.1976.

1966

Konventionen om medborgerliga och politiska rättigheter, General Assembly
Resolution 2200A (XXI), New York 16.12.1966, i kraft 23.3.1976.

1950

Konventionen om skydd för de mänskliga rättigheterna och de grundläggande
friheterna, Rom 4.6.1950, i kraft 3.9.1953. Tilläggsprotokoll 12, Rom 4.11.2000,
i kraft 1.4.2005.

DEKLARATIONER, RESOLUTIONER OCH REKOMMENDATIONER
1948 FN:s Allmänna förklaring om de mänskliga rättigheterna, Förenta Nationernas
generalförsamling, 10.12.1948, 217 A (III).

III

Cecilia Frilund

NATIONELL LAGSTIFTNING
Diskrimineringslagen 1325/2014, i kraft 1.1.2015
Faderskapslag 13.1.2015/11
Finlands grundlag 731/1999, i kraft 1.3.2000
Lag om assisterad befruktning 2006/1237
Lag om jämställdhet mellan kvinnor och män 8.8.1986/609
Lag om ändring av lagen om assisterad befruktning 254/2018
Moderskapslag 253/2018
Sjukförsäkringslag 2004/1224
Äktenskapslag 13.6.1929/234
RÄTTSFALL FRÅN EUROPEISKA MÄNNISKORÄTTSDOMSTOLEN
A. mot Kroatien, 55164/08, 14.01.2011.
Abdulaziz, Cabales och Balkandali mot Förenade kungariket, 9214/80; 9473/81;
9474/81, 28.05.1985.
Andrejeva mot Lettland, 55707/00, 18.02.2009.
Angelova och Iliev mot Bulgarien, 55523/00, 26.10.2007.
Bayev m.fl. mot Ryssland, 67666/09 och 44092/12 och 56717/12, 13.11.2017.
Belgian Linguistics case, 23.07.1968.
Burden och Burden mot Förenade kungariket, 13378/05, 29.04.2008.
Clift mot Förenade kungariket, 7205/07, 22.11.2010.
Çam mot Turkiet, 51500/08, 23.05.2016.
Carson mot Förenade kungariket, 42184/05, 16.03.2010.
Di Lazzaro mot Italien, 31924/96, 10.7.1997.

IV

Cecilia Frilund

Di Trizio mot Schweiz, 7186/09, 02.02.2016.
Dickson mot Förenade kungariket, 44362/04, 04.12.2007.
D.H. m.fl. mot Tjeckien, 57325/00, 13.11.2007.
Dudgeon mot Förenade kungariket, 7525/76, 22.10.1981.
E.B. mot Frakrike, 43546/02, 22.1.2008.
Emel Boyras mot Turkiet, 61960/08, 02.03.2015.
Emonet m.fl. mot Schweiz, 39051/03, 13.12.2007.
Eweida m.fl. mot Förenade kungariket, 48420/10, 27.05.2013.
Fabris mot Frankrike, 16574/08, 07.02.2013.
Fábián mot Ungern, 78117/13, 05.09.2017.
Fretté mot Frankrike, 36515/97, 26.2.2002.
Gas och Dubois mot Frankrike, 25951/07, 15.06.2012.
Goodwin mot Förenda kungariket, 28957/95, 11.7.2002.
Guberina mot Kroatien, 23682/13, 12.09.2016.
Handyside mot Förenade kungariket, 5493/72, 7.12.1976.
Hode och Abdi mot Förenade kungariket, 22341/09, 06.02.2013.
Hoogendijk mot Nederländerna, 58641/00, 6.1.2005.
Horváth och Kiss mot Ungern, 11146/11, 29.04.2013.
Karlheinz Schmidt mot Tyskland, 13580/88, 18.07.1994.
Karner mot Österrike, 40016/98, 24.10.2003.
Kiyutin mot Ryssland, 2700/10, 15.09.2011.
Konstantin Markin mot Ryssland, 30078/06, 22.03.2012.
Kozak mot Polen, 13102/02, 02.06.2010.
L. och V. mot Österrike, 39392/98 och 39829/98, 09.04.2003.

V

Cecilia Frilund

Laduna mot Slovakien, 31827/02, 04.06.2012.
Laskey, Jaggard och Brown mot Förenade kungariket, 21627/93; 21628/93; 21974/93,
19.2.1997.
M.C. och A.C. mot Rumänien, 12060/12, 12.07.2016.
Marckx mot Belgien, 6833/74, 13.06.1979.
Milanovic mot Serbien, 44614/07, 20.06.2011.
Molla Sali mot Grekland, 20452/14, 19.12.2018.
Nachova m.fl. mot Bulgarien, 43577/98 och 43579/98, 06.07.2005.
Nunez mot Norge 55597/09, 28.6.2011.
Opuz mot Turkiet, 33401/02, 09.09.2009.
Oršuš mot Kroatien, 15766/03, 16.03.2010.
P. och S. mot Polen, 57375/08, 30.10.2012.
P.B. och J.S. mot Österrike, 18984/02, 22.7.2010.
Partei Die Friesen mot Tyskland, 65480/10, 28.04.2016.
Petrovic mot Österrike, 20458/92, 27.03.1998.
Pretty mot Förenade kungariket, 2346/02, 29.07.2002.
Prins Hans-Adam II av Liechtenstein mot Tyskland, 42527/98, 12.07.2001.
Ramaer och Van Willigen mot Nederländerna, 34880/12, 23.10.2012.
Rasmussen mot Danmark, 8777/79, 28.11.1984.
Salgueiro da Silva Mouta mot Portugal, 33290/96, 21.03.2000.
Sarvez cravka ”Riječ života” m.fl. mot Kroatien, 7798/08, 09.03.2011.
Schalk och Kopf mot Österrike, 30141/04, 22.11.2010.
Sejdić och Finci mot Bosnien och Herzegovina 27996/06 och 34836/06, 22.12.2009.
Şerife Yiğit mot Turkiet, 3976/05, 2.11.2010.

VI

Cecilia Frilund

S.H. m.fl. mot Österrike, 578137/00, 3.11.2011.
Sousa Goucha mot Portugal, 70434/12, 22.06.2016.
Staatkundig Gereformeerde Partij mot Nederländerna, 58369/10, 10.07.2012.
Stec m.fl. mot Förenade kungariket, 65731 och 65900/01, 12.4.2006.
Stubbings m.fl mot Förenade kungariket, 22083/93 och 22095/93, 22.10.1996.
Stummer mot Österrike, 37452/02, 07.07.2011.
Taddeucci och McCall mot Italien, 51362/09, 30.06.2016.
Thlimmemos mot Grekland, 34369/97, 6.4.2000.
Vallianatos m.fl. mot Grekland, 29381/09, 7.11.2013.
Vrountou mot Cypern, 33631/06, 13.01.2016.
Wessel-Bergervoet mot Nederländerna, 34462/97, 2.6.2002.
X m.fl. mot Österrike, 19010/07, 19.2.2013.
X., Y. och Z mot Förenade kungariket, 21830/93, 22.4.1997.
Yordanova m.fl. mot Bulgarien, 2544/06, 24.09.2012.
Zarb Adami mot Malta, 17209/02, 20.09.2006.

FN-DOKUMENT
Explanatory Report to Protocol No. 12 of the Convention for the Protection of Human
Rights and Fundamental Freedoms, Rome, 4.XI.2000, European Treaty Series No. 177.

EU-DOKUMENT
FRA, Handbook on European non-discrimination law, European Union Agency for
Fundamental
Rights
and
Council
of
Europe,
2018.
https://fra.europa.eu/en/publication/2018/handbook-european-non-discrimination-law2018-edition. Hämtad 5.5.2020.

VII

Cecilia Frilund

FRA, En handbok i europeisk diskrimineringsrätt, Europeiska unionens byrå för
grundläggande
rättigheter,
Europarådet,
2010.
https://fra.europa.eu/sites/default/files/fra_uploads/1510FRA_CASE_LAW_HANDBOOK_SV.pdf. Hämtad 22.1.2020.
Guide on Article 14 of the European Convention on Human Rights and on Article 1 of
Protocol No. 12 to the Convention, Prohibition of discrimination, Council of Europe, 1st
edition,
31
December
2019.
https://www.echr.coe.int/Documents/Guide_Art_14_Art_1_Protocol_12_ENG.pdf.
Hämtad 20.4.2020.
Tobler, Christa, ‘Limits and Potential of the Concept of Indirect Discrimination’.
European Commission & Directorate-General for Employment, Social Affairs and
Inclusion,
September
2008.
https://op.europa.eu/en/publication-detail//publication/aa081c13-197b-41c5-a93a-a1638e886e61. Hämtad 6.6.2020.

NATIONELLA DOKUMENT
Grundlagsutskottets utlåtande 16/2006 till Regeringens proposition med förslag till lag
om assisterad befruktning samt lag om ändring av lagen om faderskap.
Grundlagsutskottets utlåtande 25/2006 till Regeringens proposition med förslag till lag
om assisterad befruktning samt till lag om ändring av lagen om faderskap.
Regeringens proposition RP 3/2006 till Riksdagen med förslag till lag om assisterad
befruktning samt till lag om ändring av lagen om faderskap.
Lagutskottets betänkande 1/2018 remiss till Medborgarinitiativet om Moderskapslag
(MI 3/2016).
Medborgarinitiativet MI 3/2016 till Riksdagen med förslag till moderskapslag och till
vissa lagar som har samband med den.

ÖVRIGA KÄLLOR
Diskrimineringsombudsmannen,
Guide
till
positiv
särbehandling,
https://www.syrjinta.fi/documents/14476/0/Guide+till+positiv+särbehandling/e60bab99
-f973-41ba-95f9-0ae9ae4a4c9e. Hämtad 17.4.2020.

VIII

Cecilia Frilund

European
Centre
for
Parliamentary
Research
and
Documentation,
http://www.epgencms.europarl.europa.eu/cmsdata/upload/b50d9310-07f1-4691-9f2f137cbc0cf75d/No_12_September_2016_in_vitro_fertilisation.pdf. Hämtad 17.4.2020.
European
Society
of
Human
Reproduction
and
Embryology,
https://www.focusonreproduction.eu/article/ESHRE-News-GlobalIVF18.
Hämtad 17.02.2020.
European Society of Human Reproduction and Embryology,
https://www.eshre.eu/Press-Room/Resources.aspx. Hämtad 6.6.2020.
FPA:s
förmånsanvisning
om
sjukvårdsersättningar,
03.01.2020,
https://www.kela.fi/documents/10192/3240485/Sairaanhoitokorvaukset.pdf.
Hämtad 28.1.2020.
Förhandlingsresultat om regeringsprogrammet 3.6.2019, Ett inkluderande och kunnigt
Finland – Ett socialt, ekonomiskt och ekologiskt hållbart samhälle,
https://valtioneuvosto.fi/sv/artikeln/-/asset_publisher/10616/sallistava-ja-osaava-suomisosiaalisesti-taloudellisesti-ja-ekologisesti-kestavayhteiskunta?p_p_auth=MAEKM4DK. Hämtad 6.6.2020.
Institutet för hälsa och välfärd (THL), Finlands officiella statistik, Statistikrapport
16/2018,
23.5.2018,
http://www.julkari.fi/bitstream/handle/10024/136391/Tr16_2018.pdf?sequence=7&isAl
lowed=y. Hämtad 29.1.2020.
Social- och hälsovårdsministeriets pressmeddelande, Kriterier för fertilitetsbehandling
gäller
alla
jämlikt,
17.4.2015,
https://mmm.fi/sv/artikel//asset_publisher/1271139/hedelmoityshoidon-perusteet-koskevat-yhdenvertaisestikaikkia. Hämtad 29.1.2020.
Yogyakarta Principles on the application of International Human Rights Law in
Relation to Sexual Orientation, Gender Identity, Gender Expression,
https://yogyakartaprinciples.org/principle-3/. Hämtad 25.5.2020.
World Health Organization (WHO): Sexual health and its linkages to reproductive
health:
an
operational
approach,
18.8.2017.
https://apps.who.int/iris/bitstream/handle/10665/258738/9789241512886eng.pdf;jsessionid=5971E6067EE3F31BC598CEB9BC452D7F?sequence=1. Hämtad
6.6.2020.

IX

Cecilia Frilund

INTERNETKÄLLOR
https://www.auraklinikka.fi/svenska/priser/. Hämtad 27.2.2020.
https://www.auraklinikka.fi/svenska/provrorsbefruktning-ivf. Hämtad 1.3.2020.
https://www.coe.int/en/web/conventions/full-list//conventions/treaty/177/signatures?p_auth=eztSmnjP. Hämtad 29.1.2020.
https://elamassa.fi/hem-och-familj/barnlosheten-tarde-pa-parforhallandet-barn-medhjalp-av-fertilitetsbehandlingar/?lang=sv. Hämtad 15.4.2020.
https://www.kela.fi/web/sv/sjukvardsersattningar?inheritRedirect=true. Hämtad
6.6.2020.
https://www.nobelprize.org/prizes/medicine/2010/edwards/facts/. Hämtad 6.2.20.
https://oikeusministerio.fi/sv/artikel/-/asset_publisher/laki-hedelmoityshoidoistavoimaan-syyskuussa-2007. Hämtad 6.6.2020.
https://www.ovumia.fi/sv/donering-av-aggceller/. Hämtad 24.2.2020.
https://www.ovumia.fi/sv/prislista/. Hämtad 29.1.2020.
https://www.regnbagsankan.fi/utbildning/fakta-om-hbtiq/. Hämtad 2.3.2020.
https://www.rfsl.se/hbtqi-fakta/begreppsordlista/. Hämtad 6.6.2020.
https://sv.seta.fi. Hämtad 28.1.2020.
https://www.suomi.fi/medborgare/parforhallande-och-familj/fa-och-vardabarn/guide/infertilitetsbehandling-och-adoption/ofrivillig-barnloshet-ochfertilitetsbehandling. Hämtad 29.1.2020.
https://svenska.yle.fi/artikel/2019/04/26/mer-jamlik-fertilitetsvard-offentliga-sektornstartar-upp-konscellsbank. Hämtad 29.1.2020.
https://www.sttinfo.fi/tiedote/hus-inleder-fertilitetsbehandlingar-med-doneradekonsceller?publisherId=23980819&releaseId=69867717. Hämtad 24.2.2020.
https://www.terveyskirjasto.fi/terveyskirjasto/tk.koti?p_artikkeli=dlk00151. Hämtad
19.02.2020.
https://thl.fi/sv/web/jamstalldhet/framjande-av-jamstalldhet/ordlista. Hämtad 20.4.2020.

X

