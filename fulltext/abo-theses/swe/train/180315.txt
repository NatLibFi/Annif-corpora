Sandra Virta

Tidigarelagd finska i ett svenskspråkigt daghem
En kvalitativ analys av tio 5-åringars förståelse och produktion av
finska med hjälp av en handdocka

Sandra Virta

Avhandling för magisterexamen
Fakulteten för pedagogik och välfärdsstudier
Åbo Akademi
Vasa, 2020
Handledare: Siv Björklund

Sandra Virta

Abstrakt
Författare

Virta, Sandra

Årtal

2020

Arbetets titel

Tidigarelagd finska i ett svenskspråkigt daghem
En kvalitativ analys av tio 5-åringars förståelse och produktion av finska med hjälp av en
handdocka
Opublicerad avhandling för magisterexamen i pedagogik

Sidantal (71)

Vasa: Åbo Akademi. Fakulteten för pedagogik och välfärdsstudier
Referat

Syftet med denna studie är att analysera och beskriva tio svenskspråkiga 5-åringars
strategier för språkförståelse och muntliga språkfärdigheter i finska.
Forskningsfrågor:
1. Vilka strategier använder 5-åringarna för att visa sin förståelse av finska?
2. Hur uttalar 5-åringarna finska ord?
Studien baserar sig på tio intervjuer med 5-åringar från ett svenskspråkigt daghem i
Svenskfinland. Intervjuerna utfördes under våren 2019 inom ett större projekt. Materialet
som analyserats är i form av inspelade intervjuer som transkriberades för denna studie.
Studien har utförts som en kvalitativ undersökning med forskningsansatsen hermeneutik.
Hermeneutisk forskning strävar efter att tolka och förstå ett fenomen, vilket passar väl in
med studiens syfte. I analysen av materialet har en kombination av kvalitativ analys och
performansanalys använts för att åstadkomma en täckande helhetsbild.
De huvudsakliga resultaten för studien är att barnen använder sig av diverse olika strategier
när de stöter på språkliga svårigheter med finskan eller mellan språken finska och svenska.
Till dessa strategier hör ordminne via översättning, stöda sig på situationen som
presenteras, överanvändning av finska strukturer och transfer mellan språken.
Ordförrådet och dess översättning visar på att barnen minns ord på olika sätt och att det
finns likheter och skillnader i vad varje enskilt barn kan inom ett temaområde. En del av
ordförrådet som presenteras i studien är också anknutet till en sång som barnen fått lära sig
i daghemmet.
Stöd från situationen, eller kontextstöd, är en strategi som barnen vänder sig till då de inte
genast själva kommer på den korrekta översättningen på de ord som intervjuaren frågar
efter. Situationen ger barnen information som hjälper dem med översättningen.
Överanvändning och transfer är två strategier som ligger mycket nära varandra. Skillnaden
mellan dessa är dock den, att transfer sker från ett språk till det andra, medan
överanvändning sker inom ett språk. Vid överanvändning prövar barnen använda finska
ändelser på ord vars första stavelse intervjuaren ger för att hjälpa dem översätta. Transfer

Sandra Virta
sker i huvudsak genom att kombinera en finsk struktur med det svenska ordet för att
försöka förvandla ordet till ett ord som liknar ett finskt ord.
I fråga om barnens uttal, visar det sig att deras finska är förståelig även om det finns vissa
svårigheter med några ljudkombinationer. Uttalet av dubbelvokaler och kombinationer av
olika vokaler har barnen flest problem med. Några barn kan i sitt uttal även uttala
dubbelkonsonanter på ställen där de ska uttalas enkelt. Skillnader mellan finskans och
svenskans fonem eller ljud leder till att barnen ibland uttalar finska ord med svensk
brytning.
Resultaten från denna studie stöder de uppfattningar som redan existerar på
forskningsfältet. En orsak till tidig språkundervisning är att en yngre startålder gör det
lättare för individen att lära sig att uttala språket. Uttalet är mycket riktigt på en god nivå
hos de tio undersökta barnen. Strategierna som barnen använder sig av är fungerande
verktyg för att visa sin förståelse av finska.
Sökord / indexord

Tidigareläggning, kommunikationsstrategier, finskundervisning, kommunikativ
kompetens, språkutveckling, uttal

Sandra Virta

Innehåll
Abstrakt
1 Inledning.............................................................................................................. 1
1.1 Bakgrund ........................................................................................................ 1
1.2 Syfte och forskningsfrågor .............................................................................. 3
1.3 Disposition ..................................................................................................... 4
1.4 Begreppsdefinitioner ...................................................................................... 4
2 Om tidig språkutveckling och språkundervisning............................................. 7
2.1 Språkutveckling hos 5-åringar ........................................................................ 7
2.2 Tidig flerspråkig språkutveckling ................................................................... 9
2.3 Tidig språkundervisning ................................................................................13
2.4 Tidig uttalsutveckling ....................................................................................15
3 Metod och genomförande ..................................................................................19
3.1 Val av metod .................................................................................................19
3.2 Kvalitativ analys och performansanalys som metod .......................................21
3.3 Urval och avgränsningar ................................................................................23
3.4 Genomförande och förförståelse ....................................................................24
3.5 Databearbetning och analys ...........................................................................26
3.6 Tillförlitlighet, trovärdighet och etiska aspekter .............................................28
4 Resultatredovisning ...........................................................................................30
4.1 Barnens strategier för att visa förståelse av finska ..........................................30
4.1.1 Ordförråd i tematiska helheter .................................................................31
4.1.2 Kontextstöd .............................................................................................34
4.1.3 Nonsensord .............................................................................................36
4.1.4 Överanvändning av en finsk struktur .......................................................37
4.2 Uttal av finska ord hos 5-åringar ....................................................................39
4.2.1 Vokalkombinationen eä i ordet vihreä .....................................................40
4.2.2 Vokalkombinationen oa i ordet maitoa ....................................................42
4.2.3 Dubbelvokaler i finska ord ......................................................................43
4.2.4 Vokalutbyte ............................................................................................45
4.2.5 Förlängda konsonantljud där de inte ska finnas .......................................47
4.3 Sammanfattning.............................................................................................48
5 Diskussion ...........................................................................................................50
5.1 Resultatdiskussion .........................................................................................50

Sandra Virta
5.1.1 Barnens strategier för att visa förståelse av finska....................................50
5.1.2 Finskt uttal hos 5-åringarna .....................................................................52
5.2 Metoddiskussion ............................................................................................55
5.3 Avslutande diskussion ...................................................................................57
Litteratur...............................................................................................................58
Bilagor
Bilaga 1: Intervjuguide
Bilaga 2: Transkriptionsnyckel

Sandra Virta

Tabeller

Tabell 1. Barnens benämningar på färger på finska .................................................31
Tabell 2. Barnens benämningar på kroppsdelar på finska ........................................32
Tabell 3. Barnens benämningar på veckodagar på finska ........................................33

Figurer
Figur 1. Handdockan Mani. ....................................................................................26

Sandra Virta

1 Inledning
1.1 Bakgrund
Mitt intresse för tidigarelagd språkundervisning väcktes när jag under hösten 2018
sökte efter ett tema för min kandidatavhandling. I min kandidatavhandling (Virta,
2019) har jag undersökt arbetssätt och innehåll i finskundervisningen i årskurs 1–2
från klasslärarnas perspektiv och förflyttar mig nu till daghemmet för att få en
uppfattning om hurdan kompetens i finska som kan uppnås där. Detta anser jag vara
relevant information för mig som strävar efter att bli klasslärare med en
ämneslärarbehörighet i finska. Den andra faktorn som styrt mig in på detta
temaområde är personlig erfarenhet från praktikperioder. För mig som kommer från
en ort med majoritetsspråket finska var det helt nytt att få höra elevers negativa
kommentarer på finsklektioner. Av dessa orsaker har jag ett behov att få veta och förstå
hur det går till att lära sig finska som ett andraspråk, eftersom jag inte har den
erfarenheten själv från min egen skolgång då jag deltog i modersmålsinriktad
finskundervisning.
Varför har vi tidigareläggning av språkundervisning överhuvudtaget? Enligt Pietilä
(2014, s.58) finns det mycket forskning om ålder och dess betydelse för språkinlärning.
Tidigareläggning av språkundervisning motiveras vanligen med att en tidig start bidrar
till en bättre kompetens i slutändan. Pietilä (2014, s.58) påpekar att det finns en
skillnad mellan barn och vuxna då de lär sig ett nytt språk, eftersom barn och vuxna
har tillgång till olika kognitiva funktioner. Till skillnad från barn, har vuxna tillgång
till abstrakt tänkande, vilket betyder att vuxna har lättare att lära sig språkets strukturer
(Pietilä, 2014, s.58). Barn har å andra sidan en fördel inom ett annat språkligt område,
nämligen uttal (Pietilä, 2014, s.58–59). Det är inte frågan om att barn är bättre på att
lära sig språk än vuxna, utan att de har olika utgångsläge. Detta utgångsläge är det vi
vill ta vara på genom att tidigarelägga språkundervisningen i våra skolor.
Frågan om tidigarelagd finska har varit aktuell redan i flera år. De finlandssvenska
medierna har utgivit artiklar och insändare med temat finskundervisning ur flera
synvinklar. I en artikel från Svenska Yle (Yle 18.11.2015) lyfts fram att det under
denna tidpunkt var vanligare att studerande i Pargas svenska gymnasium valde att
skriva B-finska istället för A-finska i studentskrivningarna för att komma igenom
1

Sandra Virta
skrivningarna och bli student. Det fanns en sorts rädsla för att inte komma igenom det
mer krävande provet i A-finska och därmed inte bli klar student till våren. I artikeln
kommer

också

fram

att

finskundervisningen

är

för

fokuserad

på

grammatikundervisning och att man lär sig tala finska utanför skolan. Tidigare under
samma år publicerade Svenska Yle (Yle 17.3.2015) en artikel om att finlandssvenskar
inte vågar tala finska. För artikeln intervjuades en lärare i finska och enligt henne borde
vi börja fokusera på kommunikativ finska och dra ner på vårt stora fokus på
grammatikundervisningen. Enligt denna lärare finns det kvar en uppfattning om att för
att tala ett språk måste man kunna tala felfritt, fastän man kan bli förstådd med några
små fel. I en insändare som publicerats i Hufvudstadsbladet (HBL 14.1.2018) lyftes
det fram att en mångsidig språkkompetens är till nytta i arbetslivet enligt den
dåvarande förbundsordföranden för Svensk Ungdom. I denna insändare talar han
också för att språkundervisningen bör börja redan i daghemmet, eftersom forskningen
enligt honom har visat att barn har det lättare för att lära sig språk när de är yngre. Mer
nyligen har Svenska Yle (11.2.2020) fortsatt att rapportera om finskundervisningen ur
elevernas synpunkt, att finskundervisningen fortsättningsvis lägger för mycket tid på
grammatikundervisning i finska. Alla dessa artiklar från Svenska Yle och insändaren
i Hufvudstadsbladet visar att vi sedan länge haft en samhällelig diskussion kring
finskundervisningen som vi än idag fortsätter diskutera. Denna diskussion är viktig för
att vi som ett samhälle kan ta steg mot förbättring gällande finskundervisningen i våra
skolor.
Det är inte frågan om att vi som samhälle inte redan har tagit steg mot att förbättra
situationen. Vi har börjat med språkundervisning från och med årskurs 1 i både finskoch svenskspråkiga skolor. Dock hjälper denna reform inte de elever som är äldre och
längre hunna i sina studier. Möjligtvis behövs en större förändring som gäller hela
upplägget av finskundervisning i våra svenskspråkiga skolor som bygger på den tidiga
finskundervisningen vi nu börjat med.
Finskundervisningen handlar inte enbart om att lära ut finska till den svenskspråkiga
befolkningen i Finland. Den har en ytterligare uppgift. I en artikel från
Hufvudstadsbladet (27.2.2020) lyfts fram en oro från Folktingets ordförande Sandra
Bergqvists sida. Budskapet som Folktinget vill föra fram i artikeln är att det behövs
goda kunskaper i finska för att det svenska språket ska må bra i Finland.
Finlandssvenska ungdomar som upplever att de inte lär sig tillräckligt god finska ökar
2

Sandra Virta
risken för att de väljer att flytta utomlands och samtidigt tar med sig svenskan.
Bergqvist uppmanar att vi ska lyssna på den kritik som finskundervisningen fått för att
samtidigt rädda det svenska språkets ställning i samhället och på arbetsmarknaden.
Således handlar finskundervisningen inte enbart om att bevara det finska språket, utan
också om att bevara svenskan som det andra nationella språket i Finland.
Eftersom tidig språkundervisning är ett nytt fenomen, finns det ett begränsat antal
studier nationellt i Finland. Av denna orsak är det viktigt att vi i Finland gör fler
undersökningar inom detta område, för att vi i framtiden ska kunna förstå och därmed
utveckla den påbörjade språkundervisningen både i daghem och skolans första
årskurser. Informationen vi får genom denna sorts forskning är inte nyttig enbart för
de yngre barnens finskundervisning. I och med att vi ändrat på när finskundervisningen
börjar, kommer det att leda till ändringar i den finskundervisning som planeras och
utförs i de högre årskurserna. Detta eftersom barnen redan har ett annorlunda
utgångsläge än de barn som börjat lära sig finska först från och med årskurs 3.
Jag använder i min avhandling ett redan insamlat projektmaterial. Projektmaterialet
består av tio intervjuer med barn i 5 års ålder från ett svenskspråkigt daghem, i vilken
barnen fått interagera på finska ungefär 20 minuter sammanlagt om dagen med
daghemspersonalen. På orten där daghemmet finns beläget, har man tidigare börjat
med tidig finskundervisning i årskurs 1 och 2 och önskade inom projektets ramar starta
med finska redan före grundskolan. Tidigareläggningen motiverades med
förväntningar om att attityden mot andra språk och kulturer skulle förbättras hos dessa
barn och att barnen överlag skulle utveckla ett bättre språk i längden.

1.2 Syfte och forskningsfrågor
Syftet med denna studie är att analysera och beskriva tio svenskspråkiga 5-åringars
strategier för språkförståelse och muntliga språkfärdigheter i finska.
Forskningsfrågorna för denna undersökning är följande:
1. Vilka strategier använder 5-åringarna för att visa sin förståelse av finska?
2. Hur uttalar 5-åringarna finska ord?
I både syftet och den första forskningsfrågan lyfts nyckelorden strategier för
språkförståelse fram. Strategier fungerar som ett överordnat begrepp för alla de olika
sätt som barnen använder för att klara av problem de stöter på i samband med det
3

Sandra Virta
finska språket. Begreppet språkförståelse används för att det inte går att anta att barnen
kan det finska språket till fullo, då de är i början av sin inlärning i språket. De strategier
som identifieras under studiens gång visar alltså på barnens förståelse av det finska
språket.
Muntliga språkfärdigheter syftar på uttalet av det finska språket. Färdighet är ett ord
synonymt med både kunskap och förmåga, vilket betyder att barnens kunskaper i
uttalet undersöks. Det handlar inte enbart om att konstatera om barnen kan eller inte
kan uttala ord på finska, eftersom uttalet som barnen producerar kan variera inom ett
och samma ord. Med detta menas att uttalet kan vara korrekt i början av ordet men
skifta i mitten och bli felaktigt i slutet. Dessutom ligger det i studiens intresse att söka
efter orsaker och möjliga förklaringar till varför uttalet produceras på det sätt som det
produceras hos 5-åringarna, vilket inte kommer fram genom att enbart konstatera att
barnen kan eller inte kan uttala ord på finska.

1.3 Disposition
Denna avhandling är strukturerad i fem kapitel med följande rubriker: Inledning, Om
tidig

språkutveckling

och

språkundervisning,

Metod

och

genomförande,

Resultatredovisning och Diskussion. Dessa rubriker efterföljs av en beskrivning av
kapitlets innehåll och struktur för läsaren. För att hjälpa läsaren vidare, innehåller de
fem huvudsakliga kapitlen underrubriker, vars uppgift är att dela kapitlen i avsnitt.
Dessa avsnitt belyser en del som ingår i kapitlets huvudrubrik. Rubriker finns även på
den tredje nivån i avhandlingen för att ytterligare indela texten i delar. Den tredje nivån
blir speciellt synlig i resultatredovisningen, där olika strategier presenteras var för sig
under en egen rubrik. Denna indelning görs för att läsaren tydligt ska se hur många
strategier barnen använder och hur de skiljer sig.

1.4 Begreppsdefinitioner
De mest centrala begreppen för denna avhandling är tidigareläggning, tidig
finskundervisning, andraspråk och kommunikativ kompetens. Definitionerna baserar
sig på ordböcker, tesaurus och diverse andra källor som presenterat sin definition av
begreppet. Dessa begrepp används i avhandlingen enligt den definition som
presenteras i detta avsnitt.

4

Sandra Virta
Tidigareläggning
Enligt Svenska Akademiens ordböcker [u.å.] är definitionen för verbet tidigarelägga
”förlägga till en tidigare tidpunkt än den avsedda”. I denna avhandling används
begreppet tidigareläggning i bemärkelsen att förlägga till en tidigare tidpunkt än vad
som förut har varit vanligt.
Tidig finskundervisning
För att definiera detta begrepp krävs att de enskilda orden, som begreppet består av,
separeras för att hitta en definition i en ordbok.
I Svenska Akademiens ordböcker [u.å.] definieras ordet tidig ”som infaller i början av
en viss tidsperiod”.
Enligt Svenska Akademiens ordböcker [u.å.] är finska ”det största av de officiella
språken i Finland”.
Ordet undervisning definieras i Svenska Akademiens ordböcker [u.å.] som
”förmedling av kunskaper i organiserad form”.
Av dessa tre skilda definitioner kan man forma en samlad definition för tidig
finskundervisning i sin helhet. Definitionen är följande: att förmedla kunskaper i ett
officiellt språk i Finland i början av skoltiden eller att förmedla språkkunskaper i det
största officiella språket i Finland i början av skoltiden.
Andraspråk
Enligt Allärs [u.å.] är andraspråk ”ett språk som en person lärt sig efter sitt modersmål
i den miljö där språket talas. Språket är ofta ett av landets officiella språk.” I Svenska
Akademiens ordböcker [u.å.] definieras andraspråk som ”språk som inte är modersmål
och som lärs in i en miljö där det används i naturlig kommunikation”.
Enligt Abrahamsson (2009, s.13) är andraspråk ”vilket språk som helst som tillägnats
efter det att förstaspråket etablerats eller börjat etableras.”
Andraspråk kan alltså definieras som ett språk som lärs efter modersmålet i en miljö
där detta språk är i bruk. I denna avhandling används denna definition av begreppet
andraspråk och jag avser då finska som andraspråk i den daghemsmiljö där finskan
inom projektets ramar tidigarelagts.

5

Sandra Virta
Kommunikativ kompetens
Kommunikativ kompetens består av två ord: kommunikativ och kompetens. Ordet
kommunikativ kommer från ordet kommunikation, vilket enligt Svenska Akademiens
ordböcker [u.å.] har betydelsen ”överföring av innehåll”. Adjektivet kommunikativ
innebär enligt Svenska Akademiens ordböcker [u.å.] ”som gärna meddelar sina tankar
åt andra, öppenhjärtig, språksam, meddelsam”.
I Svenska Akademiens ordböcker [u.å.] definieras kompetens på följande sätt: ”god
förmåga för att utföra vissa uppgifter”, medan Schildts Finlandssvensk ordbok [u.å.]
ger ordet kompetens denna definition: ”innebär faktisk förmåga, faktiska kunskaper”.
Kommunikativ kompetens är även en av de sju kompetenserna som nämns i läroplanen
för den grundläggande undervisningen. Enligt läroplanen för den grundläggande
undervisningen innefattar kommunikativ kompetens färdigheter i att kunna använda
olika språk, uttryckningsförmåga, social växelverkan, kroppsspråk och empati
(Utbildningsstyrelsen, 2014, s.156).
I den aktuella studien används kommunikativ kompetens enligt följande definition:
förmåga att dela sina tankar muntligt och kroppsligt genom att ta hänsyn till personen
man interagerar med.

6

Sandra Virta

2 Om tidig språkutveckling och språkundervisning
I detta kapitel beskriver jag språkutveckling hos 5-åringar och tidig språkinlärning i
finska

med

stöd

från

tidigare

forskning,

teorier

och

läroplanen

för

småbarnspedagogiken samt grundläggande undervisningen i Finland. Kapitlet är delat
in i fyra underrubriker. Dessa underrubriker går in i varandra på olika sätt, men för
tydlighetens och läsvänlighetens skull har jag valt att behandla ett tema i huvudsak
under en underrubrik. Varje underrubrik har sitt fokusområde, men aspekter från de
andra underrubrikerna kan nämnas i sammanhang med det aktuella fokusområdet då
det är nödvändigt.

2.1 Språkutveckling hos 5-åringar
Vad är språk? Innan en närmare beskrivning om vad språkutveckling är, behövs ett
svar på frågan vad språk är. Språkets essens, innersta natur, har betydelse för hur man
förstår och beskriver språkutveckling. Språk kan beskrivas som ett verktyg som vi
människor använder för att kommunicera och ta kontakt med andra människor (Pietilä
& Lintunen, 2014, s. 20; Svensson, 2009, s.11). Enligt Svensson (2009, s.11) är
kommunikation ett sätt för oss att uttrycka våra tankar, behov, information, känslor
och erfarenheter. Förutom att språk är ett verktyg för kommunikation, är det även ett
system. Detta system består av en uppsättning symboler, språkljud och regler (Kuhl,
2011, s.132; Svensson, 2009, s.12). Språket kan således beskrivas som ett stort pussel
som består av olika sorters pusselbitar som endast passar ihop på specifika sätt.
Språkutveckling kan påstås följa en stig eller linje längs vilken det finns vissa mål
inplacerade (Abrahamsson, 2009, s.53). Dessa mål består generellt av ett
jollerstadium, första orden som efterföljs av att yttra enstaka ord och flera ord
(Abrahamsson, 2009, s.53–54). Wise och Sevcik (2012, s.511–512) beskriver
språkutveckling i antal ord som ett barn behärskar under olika åldrar på sitt modersmål,
och enligt dem kan man beräkna att barn i ettårsåldern kan använda tio ord men förstår
upp till 50 ord, medan barn i 5 års åldern kan använda ungefär 6000 ord. Detta kan
jämföras med ordförrådet hos en vuxen som ligger mellan 60 000–160 000 ord
beroende på personens läsintresse och utbildning (Wise & Sevcik, 2012, s.512).
Det som ett barn först lär sig om ett språk är språkljuden genom att imitera de ljud som
hen hör i omgivningen som efterföljs av att forma och producera tal (Abrahamsson,
2009, s.13; Ullakonoja & Dufva, 2017, s.22). Barn lär sig talspråk på två sätt: via
7

Sandra Virta
individuellt undersökande eller genom vägledning från andra (Svensson, 2009, s.57).
Talspråket hos 5-åringar har utvecklats mycket från det så kallade jollerstadiet som
inträffar under det första levnadsåret. Enligt Svensson (2009, s.84–85) kan barn i
denna ålder anpassa språket till den person de talar med, följa med i längre berättelser
och återberätta dessa, använda artiga uttryck och använda mer komplexa språkformer
med huvud- och bisatser i sitt modersmål.
Språkutvecklingen och -inlärningen påverkas av många faktorer, men en av de
viktigaste och mest centrala anses vara omgivningen barnet befinner sig i. Pramling
Samuelsson och Sheridan (2016, s.97) påpekar att en miljö innefattar både fysiska och
psykiska

omständigheter

som

exempelvis

rummet,

materialen,

samspel,

kommunikation och klimatet. Enligt Kuhl (2011, s.128) behöver barnet en social miljö
för att det ska vara möjligt att interagera med en annan och lära sig ett språk. Svensson
(2009, s.13) uttrycker detta på följande sätt: ”Talet bygger på ett samspel mellan den
talande och den lyssnande.”. I denna interaktion utsätts barnet för någonting som kallas
för input, som består av både talat och skrivet språk (Pietilä & Lintunen, 2014, s.16).
Dessa källor ger oss en uppfattning om att språkutveckling och -inlärning i dagens läge
stöder sig mest på det dialogiska synsättet istället för det monologiska synsättet. Det
dialogiska synsättet baseras på idéen om att språk byggs upp via en dialog eller genom
ett samspel mellan individer, medan det monologiska synsättet ser språket som en kod
eller koder som växlas mellan två individer (Piippo & Vaattovaara, 2016, s.210).
Skillnaden mellan det dialogiska och det monologiska synsättet slutar inte här. Det
monologiska synsättet ser språk som någonting gemensamt och att det baseras på en
standard. Det dialogiska synsättet ser språk som något dynamiskt vilket leder till att
språket innehåller mycket variation och därmed inte kan sägas basera sig på en
gemensam standard. (Piippo & Vaattovaara, 2016, s.210.) I läroplanen för
småbarnspedagogik (Utbildningsstyrelsen, 2018, s.43) presenteras en figur med
språkutvecklingens centrala delområden, till vilka räknas kommunikationsfärdigheter,
språkförståelse, muntlig språkfärdighet, verbalt arbetsminne och ordförråd, språklig
uttrycksförmåga och språklig medvetenhet. Utgående från indelningen kan man
konstatera att språkundervisningens främsta målsättning är att ge barnen verktyg för
att kunna kommunicera och förstå en annan i kommunikation med denna. Detta ger
allt mer understöd för varför det dialogiska synsättet vid språkutveckling och inlärning är det vi följer istället för det monologiska synsättet.
8

Sandra Virta
Barnets utveckling påverkas av omgivningen, men likaså påverkar barnet sin
omgivning. En och samma omgivning leder inte till samma sorts utveckling hos två
enskilda individer, eftersom individer har sin egen personlighet och tidigare
erfarenheter. (Svensson, 2009, s.123.) Kuhl (2011, s.128) lyfter fram att det finns
forskning där den socioekonomiska bakgrunden hos 5-åringar har betydelse för vilka
hjärnområden som aktiveras hos barnet ifråga vid språkinlärning. Detta tyder på, enligt
Kuhl (2011, s.128), att barnets tidiga erfarenheter har betydelse för barnets
förutsättningar för språkinlärning och -utveckling.
Språkutveckling har ett ändamål, ett syfte. Detta syfte är att kunna språket ifråga. Men
hur ska man definiera vad man kan då man kan ett språk, det vill säga när i
utvecklingen kan vi konstatera oss kunna ett språk? Enligt Abrahamsson och Bergman
(2008, s.14) finns det flera definitioner, vilka baserar sig på tre beståndsdelar inom
språk: grammatik, uttal och ordförråd. Vi kan alltså inte definiera språkbehärskning
bara genom en av dessa delar. Tidigare presenterades ordförrådets utveckling genom
att jämföra barn i ettårsåldern och femårsåldern med vuxna (Wise & Sevcik, 2012,
s.511–512). Det antal ord man behärskar är bara en del. För att få en autentisk och
heltäckande bild av en individs kunskaper i ett språk behöver man ta i beaktande hur
grammatiken, uttalet och ordförrådet samspelar med varandra (Abrahamsson &
Bergman, 2008, s.14). Vad man kan när man kan ett språk är alltså orden, grammatiken
och uttalet i samspel med varandra. När i utvecklingen detta sker beror på barnet, dess
omgivning och den undervisning som barnet har tillgång till.

2.2 Tidig flerspråkig språkutveckling
Världen är delad i länder med fixerade gränser, linjer på en världskarta. Gränserna
finns, men de stänger oss inte in i vår egen värld. I denna globaliserade värld möter vi
varandra och varandras språk på nya sätt, det vill säga är samhället allt mer
mångkulturellt och flerspråkigt (Hansell, Palojärvi, Björklund & Pärkkä, 2020).
Dagens barn växer upp i en globaliserad värld, där de ställs in för krav på att kunna
flera språk på en nivå de klarar sig på i olika situationer.
Hur gör vi då för att hjälpa dagens barn att utveckla flerspråkighet? Hansell m.fl.
(2020) nämner språkberikande undervisning i daghem, vilket i praktiken betyder att
man talar på två olika språk, i min undersökning de två inhemska språken, finska och
svenska, med varandra. Dock utesluter man inte andra språk, utan målet med
9

Sandra Virta
språkberikande undervisning är också att väcka barnens nyfikenhet för världens språk
(Hansell, m.fl., 2020). Denna typ av undervisning ger förutsättningar för barnen att
utveckla flerspråkighet och mångkulturell kompetens, något som behövs nu och i dessa
barns framtid.
Det finns två begrepp som används inom språkinlärning och -forskning, vilka syftar
på ordningen en två- eller flerspråkig individ lärt sig sina språk. Man talar om
förstaspråk och andraspråk. Förstaspråk likställs ofta med begreppet modersmål,
eftersom förstaspråket oftast är det språk som föräldrarna behärskar och talar till sitt
barn. Det är dock mycket viktigt att påpeka att förstaspråket inte syftar på det språk
som en individ behärskar bäst. Förstaspråket kan vara svagare jämfört med
andraspråket, till exempel har detta skett i invandrarfamiljer, där förstaspråket endast
används hemma, medan en stor del av vardagen sker genom kommunikation på
andraspråket. Begreppen första- och andraspråk beskriver alltså i vilken ordning
språken har introducerats för en individ, inte hur bra individen behärskar och använder
språken. Detta fenomen kallas också för successiv tvåspråkighet där olika språk blir
en del av livet under olika skeden. Utöver detta finns det också något som heter
simultan tvåspråkighet, vilket innebär att en individ får ta del av två språk samtidigt
eller parallellt. Man talar också om att ha två förstaspråk eller modersmål i anslutning
till begreppet simultan tvåspråkighet. (Abrahamsson, 2009, s.13–14.)
En andraspråkselev kan komma med påståendet om att språket som ska läras är svårt,
men i själva verket finns det inte lättare eller svårare språk. Människan har alla
förutsättningar vid födseln att lära sig vilket språk som helst (Ullakonoja & Dufva,
2017, s.23). Det som gör inlärningen svårt är påverkan från de språk man redan kan
och undervisning man fått ta del i. I detta sammanhang används begreppet transfer,
vilket betyder att man överför språkformer från förstaspråket in i andraspråket
(Abrahamsson, 2009, s.111; Pietilä & Lintunen, 2014, s.17). Transfer kan vara
antingen positivt eller negativt beroende på om det resulterar i rätt eller fel form i
andraspråket (Abrahamsson, 2009, s.111; Svensson, 2009, s.193). Exempelvis om
man har förstaspråket svenska och ska lära sig andraspråket engelska kan positiv
transfer ske i samband med ändelsen till en del possessiva pronomen, hennes
motsvarighet i engelskan är hers. Båda använder sig av ändelsen s i slutet för att
markera ägande. Samma gäller inte för kombinationen svenska och finska. Svenskans
s motsvaras av ett n i finskan: hennes blir hänen på finska. Det handlar förstås inte
10

Sandra Virta
endast om ändelsen här, utan hela ordets betydelse och användning skiljer sig från
svenskan. Hennes syftar på ägande av ett kvinnligt kön, medan man i finska inte skiljer
på kvinnligt och manligt kön med possessiva pronomenet hänen. I denna situation kan
det som kallas negativ transfer ske, att man från svenskan överför ändelsen s till
finskan för att komma till något liksom häns eller hänes.
Enligt Pietilä och Lintunen (2014, s.19) är det lätt att hitta likheter mellan besläktade
språk. Således är det lättare att lära sig ett andraspråk som är besläktat med ens
förstaspråk. Finska och svenska härstammar från olika språkfamiljer, vilket är en orsak
till de stora skillnaderna. Därför uppstår det större problem med transfer från svenska
till finska i jämförelse med transfer från svenska till engelska eller tyska. Till exempel
om vi jämför svenska, engelska och tyska med varandra gällande ett enda ord: under
(svenska), under (engelska) och unter (tyska), kan vi helt klart se likheten i stavningen
av ordet. Om vi däremot jämför dessa till finskans motsvarighet: alla, märker vi genast
skillnaden. Även om svenska, engelska och tyska är besläktade, betyder det inte
automatiskt att negativ transfer inte kunde ske. I till exempel uttalet av ordet under kan
det ske negativ transfer. Det är dock felaktigt att tro att transfer sker endast från
förstaspråket till andraspråket. I själva verket sker transfer ömsesidigt mellan förstaoch andraspråket (Pietilä & Lintunen, 2014, s.19).
Abrahamsson (2009, s.114) nämner också ett fenomen som kallas för
övergeneralisering, vilket innebär att eleven använder en språkform som hen lärt sig
tidigare i alla situationer som den passar in i. I anslutning till detta finns det också
begreppet överanvändning, vilket innebär att en språkform som eleven tillägnat sig
används i alla situationer, också där den inte används av infödda talare. Denna
överanvändning gäller inte bara ord utan också överanvändning av en specifik struktur.
Överanvändningen uppstår från någon form av undervisning eller inlärning och därför
kallar Abrahamsson (2009, s.112) detta för transfer från undervisningen. Transfer
leder oftast till att eleven använder strukturen på ett felaktigt sätt i jämförelse med hur
en infödd talare använder den.
Dock är transfer, övergeneralisering och överanvändning små pusselbitar för att
förklara språkfel som en andraspråkselev gör. Enligt Svensson (2009, s.193–194) är
det viktigt att också ta i beaktande individuella skillnader och språkens universella
drag för att kunna upptäcka orsaken till användning av fel form i andraspråket. Det

11

Sandra Virta
finns även de elever som är mycket skickliga på att lära sig språk. I vardagligt tal
används begreppet språkbegåvning, vilket syftar på en individ som lär sig språk snabbt
och effektivt, men det finns inte någon exakt formel eller ett specifikt
personlighetsdrag som skulle förklara varför en del har lättare för att lära sig språk
(Ullakonoja & Dufva, 2017, s.29). Piippo och Vaattovaara (2016, s.227) konstaterar
att det finns bevis för att en del individer har av någon orsak lättare att lära sig språk,
men att begåvning inte är den enda faktorn som har betydelse för lyckad
språkinlärning. Man måste ta i beaktande faktorer såsom omgivning, motivation och
stöd (Piippo & Vaattovaara, 2016, s.227). Skillnad måste även göras mellan inlärning
av olika språkliga områden. För en del individer är det enkelt att lära sig uttala ett nytt
språk, medan andra lär sig lättare språkets grammatiska regler (Pietilä, 2014, s.45).
Man kan alltså ha en heltäckande språklig begåvning eller en begåvning som specifikt
riktar sig in på ett område inom ett språk.
Det går inte att undvika ett specifikt område då det gäller andraspråksutveckling och inlärning. Inlärningsåldern har sedan en tid tillbaka i historien varit av intresse för
språkinlärning och speciellt andraspråksinlärning. Sedan 60-talet har forskningsfältet
inom språk haft två begrepp som tar fasta på inlärningsåldern. Det talas om en ”kritisk
period” eller om en ”känslig period” vid andraspråksinlärning. Dessa två begrepp
används som synonyma till varandra i vissa omständigheter. Båda styrs av en idé om
att det finns en tidsperiod under människans liv då individen har en högre känslighet
för språkligt inflöde, också kallad input. Trots denna likhet finns det även en skillnad
mellan dessa begrepp. ”Kritisk period” syftar på en sluten tidsperiod med en början
och ett slut, medan ”känslig period” syftar på en mer öppen tidsperiod, vilket inte
direkt har någon tydlig början eller ett tydligt slut. Den känsliga perioden anses sakta
av under en längre tidsperiod tills den uppnår ett slut, medan den kritiska perioden
slutar som om man plötsligt gått in i en vägg. (Abrahamsson & Hyltenstam, 2013,
s.228–229.)
Ålder är en faktor som vi än idag betraktar som en påverkande faktor vid inlärning av
språk. Fastän vuxna har mer utvecklade kognitiva kunskaper, har det visat sig att barn
har en fördel i att lära sig ett nytt språk (Kuhl, 2011, s.131; Pietilä, 2014, s.58–59).
Enligt Pietilä (2014, s.58) har man inom detta forskningsområde myntat det engelska
uttrycket ”older is faster but younger is better”. Fritt översatt betyder detta uttryck
följande: äldre är snabbare men yngre är bättre. Men då ställer man sig frågan vad är
12

Sandra Virta
barn specifikt bättre på? Barn är bättre på att lära sig rätt uttal, det vill säga är det bäst
att börja lära sig ett andraspråk tidigt för att uppnå bättre uttal (Pietilä, 2014, s.59).
Forskning har även strävat efter att hitta gränsen, en ålder varefter förutsättningarna
för språkinlärning ändras på så vis att det blir svårare att lära sig korrekt uttal. Forskare
är oeniga om gränsen, en del anser att man måste utsättas för andraspråket före 6 års
ålder, medan andra anser att puberteten står som gräns (Pietilä, 2014, s.59). Piippo och
Vaattovaara (2016, s.238) anser att man kan lära sig uttala ett andraspråk bra före 6 års
ålder och konstaterar vidare att mellan 6–12 års ålder blir det svårare att lära sig uttala
ett andraspråk på samma nivå som en förstaspråkstalare i samma språk. Orsaken till
att puberteten anses vara en gräns är att det vid denna ålder sker ändringar i hjärnan.
Dessa ändringar leder till att språkinlärningen försvåras, även språkinlärning i ens
modersmål (Kuhl, 2011, s.131; Pietilä, 2014, s.59).
Även om språkinlärning i olika åldrar leder till olika resultat i kompetens, går det inte
att säga att all språkinlärning skulle sluta vid en viss ålder. Språkinlärning och utveckling är oändligt från början av vår existens till dess slut. (Piippo & Vaattovaara,
2016, s.205.)

2.3 Tidig språkundervisning
Från och med den 1 januari 2020 börjar alla elever i årskurs 1 läsa ett andraspråk i
enlighet med regeringens beslut (Utbildningsstyrelsen, 17 april 2018). I de
svenskspråkiga skolorna betyder det oftast att eleverna börjar läsa finska. Före denna
ändring började elever i svenskspråkiga skolor läsa finska senare, oftast i årskurs 3.
Den tidiga språkundervisningen ska följa de riktlinjer som erbjuds i läroplanen. I
läroplanen för grundläggande undervisning (Utbildningsstyrelsen, 2014, s.21)
beskrivs ett av de sju kompetensområdena: kulturell och kommunikativ kompetens.
En liknande beskrivning finns även i läroplanen för småbarnspedagogik
(Utbildningsstyrelsen, 2018, s.25). Eftersom den aktuella studien består av material
med 5-åringar i fokus, är läroplanen för småbarnspedagogik främst av intresse. Av
denna anledning används läroplanen för småbarnspedagogiken för att beskriva detta
kompetensområde närmare. Dock är det viktigt att påpeka att beskrivningen av
kompetensområdet inte skiljer sig avsevärt mellan läroplanerna, eftersom läroplanen
för småbarnspedagogik är en grund för läroplanen för den grundläggande
utbildningen. Kulturell och kommunikativ kompetens är, som redan nämndes, ett av
13

Sandra Virta
de

sju

kompetensområdena.

Enligt

läroplanen

för

småbarnspedagogik

(Utbildningsstyrelsen, 2018, s.25) är vårt samhälle mångfaldigt både språkligt och
kulturellt, vilket betyder att det finns ett ökat behov av att barn i dagens läge utvecklar
kommunikativ kompetens och har kulturell kännedom. Detta framhävs ytterligare
senare i läroplanen för småbarnspedagogik (Utbildningsstyrelsen, 2018, s.31) genom
att lyfta fram att den kulturella mångfalden i samhället vi lever i ska ses som en styrka,
en resurs.
Enligt Tergujeff och Kautonen (2017, s.17) är den muntliga kompetensens främsta
målsättning kommunikativ kompetens, det vill säga att bli förstådd i kommunikation
med en annan. Pietilä och Lintunen (2014, s.21) i sin tur uttrycker att
andraspråksinlärningens målsättning är att utveckla den kommunikativa kompetensen.
Just nu finns det ett stort intresse för barns språkutveckling och fokus ligger speciellt
på de muntliga färdigheterna. I inledningen för denna studie lyftes fram en artikel
skriven av Yle (17.3.2015), där en lärare i finska påpekade att finskundervisningen
länge lagt mest fokus på grammatikundervisningen. Dock har det inte alltid varit så.
Skolan har under en tidsperiod haft undervisning i uttal genom en undervisningsmetod,
som går ut på att läraren uttalar ordet först och barnen repeterar (Tergujeff & Kautonen,
2017, s.18). Denna undervisningsmetod ansågs inte passa in i de nya pedagogiska
tankarna man hade på 70-talet, men under denna tid upptäckte man inte någon annan
ersättande undervisningsmetod för undervisning i uttal. Detta är av enligt Tergujeff
och Kautonen (2017, s.18) orsaken till att uttalet föll bort från undervisningen allt mer
under

årens

gång.

I

läroplanen

för

den

grundläggande

undervisningen

(Utbildningsstyrelsen, 2014, s.127) beskrivs att den tidiga finskundervisningen i
årskurs 1–2 ska ha en tyngdpunkt i både det muntliga och skriftliga språket med hänsyn
till elevernas ålder och språkliga bakgrund. Detta tyder på att vi i dagens läge redan
tydligt har uppmärksammat den muntliga kompetensen och gett den utrymme i
språkundervisningen.
Den tidiga språkundervisningen inom småbarnspedagogiken har som målsättning att
” […] stödja utvecklingen av barnens språkliga kunskaper och färdigheter samt deras
språkliga identiteter.” (Utbildningsstyrelsen, 2018, s.42). Detta är ett citat ur
läroplanen för småbarnspedagogik. Tidig språkundervisning handlar om att stärka
språket men också om att pedagogen finns där som ett bollplank för
identitetsutvecklingen hos småbarn. Språk, lärande och identitet är anknutna till
14

Sandra Virta
varandra och bildar en helhet, eftersom man med hjälp av språket bildar
jaguppfattningen och samlar på kunskap (Pramling Samuelsson & Sheridan, 2016,
s.80). Det går inte att enbart fokusera på att undervisa i språket, eftersom språket eller
språken som barnet har lärt sig är en del av barnets innersta uppfattning om sig självt.

2.4 Tidig uttalsutveckling
De senaste åren har vi i Finland öppnat våra ögon för tidigareläggning av
språkundervisning, vilket lett till många artiklar i medier och konkreta steg mot att
förbättra

situationen.

I

till

exempel

läroplanen

för

småbarnspedagogik

(Utbildningsstyrelsen, 2018, s.31) nämns att flerspråkighet bör synliggöras, eftersom
det främjar barnets utveckling i en mångkulturell värld. Detta visar att vi redan i
daghem bör börja stöda barnens språkutveckling i alla de språk som barnen kan eller
har nytta av i framtiden.
Det senaste som lyfts fram i medierna är det för stora fokuset på grammatik i
undervisningen i jämförelse med de muntliga färdigheterna (Svenska Yle 11.2.2020).
Enligt Tergujeff och Kautonen (2017, s.12) är det naturligare att rangordna de muntliga
färdigheterna i ett språk framom skriftspråket, eftersom då vi lär oss modersmålet är
det första vi producerar tal, inte skrift. Tergujeff och Kautonen (2017, s.12) fortsätter
med att konstatera att i skolan händer det däremot en ändring i denna rangordning,
eftersom vi i skolan fokuserar oss på skriftspråket framom talspråket. Ifall vi bortser
från ett språkligt område och utvecklar resten, betyder det oftast att resultatet inte blir
balanserat mellan de olika områdena. Ullakonoja och Dufva (2017, s.36) lyfter fram
en viktig poäng, nämligen den, att man inte kan lära sig tala ett språk utan att försöka
uttala enstaka ord eller längre meningar. Språkets funktion är i grund och botten social,
vilket även betyder att sättet vi talar på har en betydelse för hur vårt budskap förstås
(Ullakonoja & Dufva, 2017, s.37; Svensson, 2009, s.12). Fel tonhöjd eller intonation
på fel ställe förändrar budskapet helt och kan leda till missförstånd mellan en
andraspråkstalare och en förstaspråkstalare (Ullakonoja & Dufva, 2017, s.37).
En individ lär sig oftast inte ett andraspråk på samma vis som hen lärt sig sitt
förstaspråk (Tergujeff & Kautonen, 2017, s.17). Andraspråket lärs vanligen in i ett
senare skede, det vill säga att språket inte talas till barnet från och med födelsen, utan
är ett språk som talas i det land man befinner sig i (Ullakonoja & Dufva, 2017, s.22).
Att lära sig tala ett andraspråk innebär att man kommer att möta flera utmaningar eller
15

Sandra Virta
faktorer som har en inverkan på inlärningen. Till dessa faktorer hör enligt Ullakonoja
och Dufva (2017, s.23) elevens ålder, kognitiva färdigheter, motivation, miljön och
skillnaderna mellan första- och andraspråket. Som redan tidigare nämndes i avsnitt
2.2, finns det signifikanta skillnader mellan svenska och finska, eftersom de inte är
besläktade språk.
Tidig språkinlärning i finska som andraspråk har sina fördelar och utmaningar. I ett
tidigare avsnitt togs upp frasen ”older is faster but younger is better”. Detta gäller
speciellt för uttalsutvecklingen i ett andraspråk, som fått lite utrymme i skolorna under
en lång tidsperiod. Med små steg har samhället börjat göra förändringar för att förbättra
språkundervisningen med tidigareläggning i skola och daghem.
De stora skillnaderna mellan språken finska och svenska utgör en grund för svårigheter
för en andraspråkstalare. I det följande beskriver jag skillnader mellan finska och
svenska samt olika drag som dessa språk kännetecknas av. Speciell uppmärksamhet
riktas mot skillnader i uttal, eftersom i den aktuella studien är dessa skillnader av
betydelse.
Om man jämför det svenska och finska språkets struktur, finner man ganska snabbt
flera olikheter. Enligt Kuhl (2011, s.132) finns det ungefär 40 fonem, eller språkljud i
de flesta språk i världen, medan Wise och Sevcik (2012, s.511) har skrivit att språk
runtom i världen använder sig av 50 fonem eller lite mindre än så. Finskan är ett
undantag med mycket få språkljud (Ingo, 2000, s.21). Svenskan faller däremot in i
majoriteten med ungefär 40 språkljud, medan finska språket endast byggs upp av 25
språkljud (Löflund, Rosenberg & Vuorsola, 2010, s.14).
Finska språket kan påstås vara fonematiskt, det vill säga att en bokstav motsvarar ett
ljud (Ingo, 2000, s.8). I svenskan har vi däremot ljud som kan representeras med olika
stavning som till exempel sje-ljudet i ord liksom sjuk och chans (Ingo, 2000, s.8). I
svenskan används också bokstäverna e och ä ibland för samma sorts ljud, exempelvis
ända och enda. Enligt Ingo (2000, s.8) är det vanligt i det svenska språket att samma
bokstav kan representera flera olika ljud.
Det finns en viktig skillnad mellan finska och svenska språket när det handlar om uttal
av ord. Då vi talar ett språk finns det något som kallas för betoning. Betoning kan sägas
vara tyngdpunkten för uttalet, alltså den del av ordet som största tyngdpunkten läggs
på. I finskan finns betoningen vanligtvis på den första stavelsen, men enligt Aho,
16

Sandra Virta
Nikonen och Toivola (2017, s.182) gäller detta inte alltid då man samtalar på finska,
utan enligt dem kan betoningen flyttas beroende på vad talaren vill betona eller
meddela till lyssnaren. Aho m.fl (2017, s.182) ger talspråkliga meningsexemplet ” tuut
sä?” där betoningen kan läggas på antingen ordet tuut eller ordet sä. Dessa två ord är
enstaviga, i flerstaviga ord måste man skilja mellan stavelserna för att lokalisera
betoningen. En annan aspekt som handlar om betoning är samspelet mellan betoning
och långa vokal- eller konsonantljud. I det svenska språket finns det ett förlängt ljud
vid den delen av ordet som betoningen finns i, medan det i finskan varierar (Ingo,
2000, s.22).
Det viktigaste man måste lära sig om finskt uttal är att kunna skilja mellan långa och
korta vokal- och konsonantljud, eftersom skillnader i dessa kan förändra ordets
betydelse, till exempel i finska ord liksom kaato, kato och katto, som fritt översatt till
svenska är fälla, försvinnande och tak (Ullakonoja & Dufva, 2017, s.26). Det finska
språket innehåller också en egenskap som har att göra med korta vokalljud, nämligen
diftonger. I finska används 18 olika diftonger, som är en kombination av två olika
vokaler som följer efter varandra inom ett ord (Löflund m.fl., 2010, s.18). Uttalet av
två korta vokalljud efter varandra är problematiskt för en svenskspråkig, eftersom
diftonger inte förekommer lika mycket i det svenska språket som i det finska.
Diftonger separeras även från två olika vokaler som efterföljer. Det är fråga om en
diftong då de två olika vokalerna tillhör samma stavelse (Löflund m.fl., 2010, s.18).
Enligt Ingo (2000, s.21) beror svårigheterna i uttalet på skillnaderna mellan första- och
andraspråket, och påpekar att i finskt uttal uppstår problem speciellt med att klura ut
hur långvarig ett visst ljud ska vara i finska ord.
I fråga om skillnader i uttal finns det en annan viktig aspekt. Som tidigare
konstaterades, finns det avsevärda skillnader i fonemen som berör vokalerna i finska
och svenska. Dessa skillnader leder till att vi formar vokalerna olika i vår mun. Det
talas om främre, centrala och bakre vokaler, vilka syftar på hur olika vokaler bildas
med munnen (Ingo, 2000, s.13–14). Skillnaden mellan finska och svenska är att det i
finskan finns bara främre och bakre vokaler, medan det i svenskan finns alla tre
varianter (Ingo, 2000, s.13–14). Denna skillnad kan leda till en del av de svårigheter
som andraspråkstalare stöter på mellan dessa två språk. Svenskspråkiga känner till
exempelvis det hur vokalljudet för bokstaven u verkar leda till svårigheter hos
finskspråkiga som talar svenska som sitt andraspråk. Detta beror på att u kan i
17

Sandra Virta
svenskan användas som en bakre vokal och som en central vokal beroende på om det
ska vara ett långt eller kort ljud (Ingo, 2000, s.13–14).

18

Sandra Virta

3 Metod och genomförande
Kapitlet presenterar den ansats och metod som används i denna avhandling och tar
ställning till frågor gällande tillförlitlighet, trovärdighet och etik. Dessa frågor
diskuteras i samband med den valda metoden, genomförande, analys och bearbetning
av materialet.

3.1 Val av metod
Före en undersökning kan utföras, bör forskaren fråga sig vad hen är ute efter med sin
undersökning. Således ska det första steget vara att definiera syftet för undersökningen
för att kunna urskilja ifall undersökningen ska vara kvalitativ eller kvantitativ. (Fejes
& Thornberg, 2019, s.34.)
Skillnaden mellan kvalitativ och kvantitativ metod är att man genom kvantitativa
forskningsmetoder får fram resultat om relationer och samband mellan olika grupper
med hjälp av data som samlats in i form av siffervärden (Bell & Waters, 2016, s.20;
Justesen & Mik-Meyer, 2011, s.13). Enligt Bell och Waters (2016, s.20) kan
kvantitativa undersökningar leda till generaliserbara fakta gällande det fenomen man
undersöker. Kvantitativa undersökningar går att generalisera oftare till skillnad från
kvalitativa, eftersom forskaren kan vara mer objektiv och får in ett stort antal
respondenter som analyseras genom ett datorprogram. I kvalitativa undersökningar har
forskaren en mer central roll, en mer subjektiv roll, vilket betyder att forskaren
använder sig själv som ett verktyg för tolkningen av data. Denna tolkning är beroende
av forskarens bakgrund och tidigare kunskap om ämnet. (Fejes & Thornberg, 2019,
s.20.)

Enligt

Justesen

och

Mik-Meyer

(2011,

s.13)

används

kvalitativa

forskningsmetoder för att beskriva fenomen i dess naturliga kontext. Bell och Waters
(2016, s.20) konstaterar att kvalitativa forskningsmetoder har som målsättning att ta
reda på hur människor upplever sin värld. På basis av dessa definitioner av kvalitativ
metod, den aktuella undersökningens syfte och typen av datamaterial är kvalitativ
metod det lämpligaste valet för den aktuella studien.
Denna studie använder sig av forskningsansatsen hermeneutik, vilket enligt Westlund
(2019, s.72) definieras som en ansats som används för att tolka, förstå och förmedla.
Hermeneutik passar studien, eftersom syftet är att analysera och beskriva 5-åriga barns
strategier för språkförståelse och deras muntliga färdigheter i finska. För att kunna
beskriva dessa barn på basis av deras kunskaper i finska, används ett arbetssätt som
19

Sandra Virta
innefattar analys och tolkning. Via dessa undersökningsmetoder uppnås en förståelse
för var i språkutvecklingen dessa barn befinner sig i, vilket bidrar till en bit kunskap
om fenomenet ifråga.
Alvesson och Sköldberg (2017, s.134) beskriver det som kallas för den hermeneutiska
cirkeln, en bild för hur man i den hermeneutiska arbetsprocessen går från helhet till
delar och delar till helhet. Från en cirkel med sluten geometrisk form har vi förflyttat
oss till en spiral med öppen och oändlig form, där man fortsättningsvis utgår från att
växla mellan att tolka del och helhet för att bygga upp en fördjupad förståelse av både
del och helhet (Alvesson & Sköldberg, 2017, s.134–135; Westlund, 2019, s.81). I
början tillämpades den hermeneutiska arbetsprocessen främst på texter och speciellt
inom bibelanalys och antika klassiker, men senare har ansatsen också använts för att
tolka talat ord (Alvesson & Sköldberg, 2017, s.134, 136). Detta är ytterligare en
motiverande faktor till varför forskningsansatsen hermeneutik passar för att undersöka
5-åringars språkstrategier och muntliga färdigheter i finska.
Hermeneutiken kan delas in i tre olika inriktningar, existentiell hermeneutik,
misstankens hermeneutik och allmän tolkningslära (Westlund, 2019, s.73). Den
existentiella hermeneutiken används i syftet att förstå författaren som skrivit en text
genom forskarens empati och inlevelse (Westlund, 2019, s.73). Den vidaste
inriktningen inom hermeneutiken är allmän tolkningslära, vilket tillämpas oftast för att
tolka bibliska texter eller fabler för att uppnå förståelse (Westlund, 2019, s.75). För
den aktuella undersökningen är misstankens hermeneutik mest användbar, eftersom
denna inriktning strävar efter förståelse av det fenomen som undersöks (Westlund,
2019, s.74). Inom misstankens hermeneutik är det tillåtet att ha med förklaringar och
strukturanalys av ord och fraser som delar i tolkningsprocessen (Westlund, 2019, s.74).
Fenomenet som undersöks är språkfärdigheter i finska, vilket betyder att det behövs
en del förklaringar till varför språkfärdigheterna skiljer sig. Strukturanalys är även
användbart för att få fram till exempel om barn kan finska ord i sin grundform eller
om de lärt dem i sin böjda form.
Vid bruk av hermeneutisk tolkning i en undersökning är det viktigt att forskaren
förklarar och beskriver sin förförståelse. Forskarens förförståelse påverkar hur
forskaren tolkar materialet i sin undersökning. Förförståelsen består av alla de
fördomar, övertygelser och förutfattade meningar man har. Förutom dessa aspekter

20

Sandra Virta
bör forskaren även ta i beaktande all den litteratur hen läst om ämnet, även om hen inte
kan minnas vad hen läst. Förförståelsen är viktig inte endast för själva undersökningen,
utan även för de som läser undersökningen. Genom att forskaren förklarar sin
förförståelse, har läsarna en bättre förståelse för hur förförståelsen har påverkat
forskarens tolkning av data. (Westlund, 2019, s.81.)
Förförståelsen forskaren har i början av sin undersökning är inte statisk. Med detta
menas att förförståelsen fortsätter att ändras under undersökningens gång i takt med
att forskaren läser mer litteratur och börjar tolka och analysera sitt material. De
förändringar som sker kommer att ha en betydelse för alla de tolkningar som
efterföljer. (Alvesson & Sköldberg, 2017, s.147–148.) Enbart att beskriva
förförståelsen i början av undersökningen är otillräckligt för att läsare ska förstå hur
forskaren kommit fram till de slutgiltiga tolkningarna.

3.2 Kvalitativ analys och performansanalys som metod
Denna undersökning baserar sig på ett färdigt samlat material inom ett pågående
projekt. Det färdiga materialet består av tio inspelade intervjuer. Dessa intervjuer
genomgår en kvalitativ analys, vilket definieras av Fejes och Thornberg (2019, s.35)
som systematisk undersökning av data.
En kvalitativ analys kan ha flera olika syften, att beskriva ett fenomen, hitta
förklaringar till skillnader som uppstår eller utveckla en ny teori om fenomenet i fråga
(Fejes & Thornberg, 2019, s.35–36). I den aktuella studien är det möjligt att uppnå en
beskrivning av fenomenet och förklaringar till skillnader som uppstår.
Kvalitativ analys kan användas i ett brett syfte vid undersökningar av fenomen. En mer
specifik analysmetod som också används i denna undersökning kallas för
performansanalys. Syftet med att använda dessa båda analysmetoder är att möjliggöra
ett resultat som beskriver helheten och delarna inom den noggrant.
Performansanalys är en analysmetod som utvecklats inom det lingvistiska fältet eller
språkliga fältet och baserar sig på interimspråksteorin. Interimspråksteorin är en teori
som utvecklades av Selinker år 1972, och består av en rad kognitiva processer genom
vilka en individ formar ett interimspråk i andraspråksinlärning (i Abrahamsson, 2009,
s.110). Ett interimspråk är en individs egen version av regler i det språk som hen håller
på att lära sig, vilket så småningom börjar utformas till att motsvara de riktiga reglerna
21

Sandra Virta
i språket genom att individen testar och använder sina egna regler (Abrahamsson &
Bergman, 2008, s.20). Performansanalysen föregicks av det som kallas för felanalys,
vars syfte var att lyfta fram endast de fel som elever gjorde med språket.
Performansanalysens syfte är inte bara att ta fasta på felen, utan tar i beaktande även
det som är korrekt i språkanvändningen, eftersom performansanalysens främsta
målsättning är att beskriva helheten. Under analysens gång genomgår man en process
där man går från delar till en helhet. (Abrahamsson & Bergman, 2008, s.35.) Analysen
kan beskrivas som ett pussel, där pusslet i början är byggt, men man kan inte se vad
pusslet föreställer. Till forskarens uppgift blir att ta isär pusslet och analysera varje bit
för sig och sedan bygga upp det igen för att kunna se helheten och bilden som pusslet
föreställer (Abrahamsson & Bergman, 2008, s.35). Performansanalysens sätt att
analysera både del och helhet passar väl ihop med studiens ansats hermeneutik.
Mer specifikt har denna analysmetod använts för att analysera och beskriva hur ett
andraspråk utvecklas hos en individ. Denna analysmetod används vanligen för att
analysera texter och deras innehåll, men har också anpassats och tillämpats för att
analysera förskolebarns muntliga produktion. (Abrahamsson & Bergman, 2008,
s.35;45.) Eftersom den aktuella studien tar fasta på muntlig produktion hos 5-åringar,
finns det ett behov att anpassa denna analysmetod för att kunna tillämpa den i relation
till det material som undersökningen baserar sig på.
Abrahamsson och Bergman (2008, s.36–37) beskriver performansanalysens
genomgång i fem steg: kommunikativ kvalitet, innehållslig kvalitet, språklig kvalitet,
kommunikationsstrategier och underlag för utvecklingssamtal. Det första steget,
kommunikativ kvalitet, eftersträvar att ta reda på om man kan förstå den
kommunikation som producerats av eleven och om denna information är anpassad för
mottagaren.
Andra steget tar fasta på om det finns en röd tråd och hur begripligt personer och
företeelser presenteras. Detta är rimligt att använda vid analys av texter, men i den
aktuella studien kan detta steg möjligtvis tillämpas på längre muntliga berättelser ifall
dessa uppstår i det material som används. Det andra steget handlar också om att
analysera på vilken kognitiv svårighetsgrad textens innehåll rör sig och huruvida det
förekommer egna slutledningar, associationer och värderingar. Denna del kan lättare
anpassas och tillämpas på det material som ska analyseras i denna studie.

22

Sandra Virta
Den tredje punkten vid performansanalys är språklig kvalitet. I detta skede analyseras
den språkliga komplexiteten och fäster uppmärksamhet också på hur komplexiteten
står i förhållande till den språkliga korrektheten. Vid denna punkt markeras även vilka
språkliga medel och komponenter barnet använder för att anknyta till personer och
företeelser. Det som gäller för den språkliga komplexiteten och korrektheten i denna
punkt är rimliga och lätta att tillämpa och anpassa till det material som analyseras i
studien.
Fjärde skedet handlar om kommunikationsstrategier, det vill säga vilka
kommunikationsstrategier används i den kommunikation som barnet producerat. Till
kommunikationsstrategier kan räknas exempelvis det att man använder kroppsspråk
istället för talat språk, att man använder utfyllnadsord när man inte kommer på det
rätta ordet eller att man helt enkelt säger ordet på sitt modersmål eller annat språk som
inte används i den aktuella interaktionen. Till forskningsfrågorna hör att hitta strategier
som barnen använder för att visa sin förståelse av finska, vilket kan anknytas till denna
punkt i performansanalys.
Det femte och sista skedet i performansanalys handlar om att fundera på vad som
behöver utvecklas hos den individ vars text eller talproduktion man analyserat.
Performansanalys kan alltså användas som ett sätt att ta reda på saker som behöver
utvecklas i andraspråket. Syftet för den aktuella studien är inte direkt att få reda på det
som behöver utvecklas hos dessa tio individer, men de fel som tas upp kan ses som
utvecklingsområden antingen hos en enskild individ eller hos en grupp individer ifall
flera gör samma sorts fel.

3.3 Urval och avgränsningar
Urvalet för denna undersökning består av tio intervjuer med 5-åriga barn från ett
svenskspråkigt daghem. Alla barn som intervjuats är uppvuxna på samma ort med
svenska som majoritetsspråk.
Intervjuerna har blivit utförda av en annan person inom ett projekt under våren 2019.
Av denna orsak har jag inte personligen träffat dessa barn eller haft någon möjlighet
att påverka urvalet av barn. En annan aspekt som kommer fram här är det, att jag inte
heller haft inflytande på intervjuguiden som använts och hur intervjuerna utfördes.

23

Sandra Virta
Det finns bra och dåliga aspekter gällande denna distans som finns mellan den som
intervjuat och den som forskar. Som forskare går det att på detta vis vara mer objektiv
i relation till informanterna. En forskare som samtidigt fungerar som intervjuare ökar
risken för att personliga åsikter och förutfattade meningar i intervjuer påverkar
studiens trovärdighet och tillförlitlighet negativt (Bell & Waters, 2016, s.190, 199).
Fejes och Thornberg (2019, s.19–20) har skrivit att i och med att den
samhällsvetenskapliga forskningen började bortse från att all forskning kan göras
objektivt, blev relationen mellan forskare och forskningsobjektet mer komplicerad.
Eftersom den aktuella studien använder sig av tolkning som ett arbetsverktyg, betyder
det att forskaren blir subjektiv och tolkar materialet från sin egen synvinkel (Ödman,
2007, s.71).
I denna studie finns det en aspekt där man som forskare har mycket inflytande,
nämligen valet av litteratur. Valet av litteratur kan också påverkas negativt av
forskarens skevhet, att man väljer att nämna sådan litteratur som stöder den åsikt och
uppfattning man som person har (Bell & Waters, 2016, s.200).

3.4 Genomförande och förförståelse
Denna undersökning påbörjades med att göra ett avtal i vilket jag gått med på en del
villkor för att få ta del av materialet som samlats in inom ett pågående projekt. I avtalet
listas hur jag får använda mig av materialet och hur materialet ska lagras.
Min förförståelse för detta ämne baseras huvudsakligen på min kandidatavhandling, i
vilken jag undersökte innehåll och arbetssätt som klasslärare använder i
finskundervisningen för årskurserna 1–2. Till denna undersökning läste jag mycket om
vad andraspråksinlärning är, det innebär att jag i början av denna undersökning hade
kunskap om begrepp som till exempel förstaspråk och andraspråk. Dessutom har jag
kännedom om hur undervisningen i finska går till i skolans lägre klasser, att man
använder sig av lek, sång och spel till exempel. Eftersom jag studerar finska som ett
biämne, bär jag med mig kunskap om finsk grammatik, hur man lär sig språk i
allmänhet och även hur andraspråksinlärning skiljer sig från inlärning av ett
förstaspråk eller ett modersmål.
Före transkribering av intervjuerna formulerade jag ett syfte, den första
forskningsfrågan och en preliminär litteraturlista. Efter att jag börjat transkribera den
första intervjun kunde jag konstatera att en del litteratur på min lista var irrelevanta för
24

Sandra Virta
undersökningen. Således har transkribering, litteratursökning och -läsning genomförts
parallellt tidsmässigt för denna undersökning.
Under transkriberingen har jag också tagit fasta på barnens uttal av finska ord, för att
kunna ge ett svar på den andra forskningsfrågan. Det jag upptäckt i uttal har jag
antecknat som kommentarer vid sidan om dokumentet för att underlätta vidare
analyser av materialet.
Före transkribering av intervjuerna formulerade jag en litteraturlista med litteratur som
kunde vara relevant för undersökningen. Efter detta började jag transkribera
intervjuerna. När de sex första intervjuerna hade transkriberats, gick jag in och
lyssnade igenom intervjuerna igen och gjorde korrigeringar i transkripten. Sedan
transkriberades de resterande fyra intervjuerna och samma process upprepades genom
att lyssna och korrigera. Under transkriberingen upptäckte jag att vokalkombinationen
eä i ordet vihreä skapade svårigheter med uttalet. Liksom tidigare nämndes, hade jag
före denna undersökning en förförståelse för finsk grammatik, till vilket hör fonologi.
Denna kunskap var en god bas att utgå från, men för att kunna tolka och analysera
varför uttalet inte lyckades behövde jag läsa mig in på mer litteratur gällande skillnader
mellan finskt och svenskt uttal. Detta ändrade på min förförståelse inför de
efterföljande transkriberingarna av de resterande barnen.
Från transkripten formulerade jag tabeller för olika delområden, som till exempel hur
många färger varje enskilt barn kunnat nämna på finska. Dessa tabeller används i
resultatredovisningen, men förutom det har de även varit en utgångspunkt i vidare
analyser av materialet efter transkriptionsprocessen.
Efter detta steg läste jag mig mer in på performansanalys för att kunna använda denna
metod för att analysera intervjuerna. Jag gjorde en performansanalys först på de fem
första

barnen

och

formade

från

dessa

nya

kategorier

att

behandla

i

resultatredovisningen. Efter detta gjorde jag samma sak för de resterande fem barnen.
Under kategorierna inflikade jag utdrag från intervjuerna för att exemplifiera det
kategorin handlar om som till exempel uttal av dubbelvokaler i finska ord. Nästa steg
var att göra en bedömning kring vilka utdrag som bäst lämpar sig för vidare analyser
inom de olika kategorierna jag ställt upp. Under varje enskild kategori valdes mellan
2–4 relevanta utdrag.

25

Sandra Virta
Förförståelsen ändrades i takt med studiens gång. Jag läste mig mer in på litteratur,
dels bekanta saker, dels obekanta saker. Studien jag håller på med skiljer sig också på
många punkter från den jag gjort tidigare. Nu ligger fokus på barnen, deras uttal och
strategier istället för hurdan undervisning lärarna utför. Under tiden jag läste mig in på
uttalsutvecklingen, förändrades min förståelse för de skillnader som finns mellan
språken och hur dessa skillnader påverkar det slutliga resultatet som barnen kan
åstadkomma i muntlig kommunikation. Själva strategierna jag upptäckte fick i någon
mån stöd från det jag tidigare läst om transfer, övergeneralisering och överanvändning.
Efter resultatredovisningen påbörjades diskussionskapitlet. Jag tittade på vad jag
skrivit i kapitel 2 och kombinerade det som gick att kombinera med studiens resultat.
Detta gjordes för att kunna diskutera tidigare teorier och forskning på fältet med det
jag själv hittat i mitt material genom analyser och tolkning.
När alla studiens delar var skrivna, gick jag in för att läsa igenom avhandlingen från
början till slut för att se att allting överensstämmer och inflikade nödvändig litteratur
där jag ansåg att det fanns ett behov av det.

3.5 Databearbetning och analys
Denna undersökning baserar sig på data från tio intervjuer med en handdocka.
Handdockan som användes kallas för Mani, vilket även syns i transkripten och de
utdrag som valts med i denna avhandling. Handdockan användes för att skapa en mer
autentisk situation där en yngre person
behöver hjälp med finskan av de barn som
intervjuades. Intervjuaren började intervjun
med att presentera sig själv och presenterade
Mani först när intervjun riktades mot att
Mani behöver hjälp med finskan för att förstå
och yttra sig på finska när han hälsade på hos
en kompis (se bilaga 1). Intervjuerna
avslutades med att intervjuaren lade bort
handdockan för att själv ställa mer allmänna
frågor kring språk. Insani (2017, s.684) har
undersökt vilka fördelar det finns med att
Figur 1. Handdockan Mani.
26

Sandra Virta
använda en handdocka i tidig språkundervisning. Enligt resultaten finns det tre
fördelar. Den första fördelen är att dockor uppmuntrar barnen att engagera sig i
klassrumsaktiviteterna, andra fördelen är att barnen blir mer delaktiga i undervisningen
och den tredje fördelen är att användningen av dockor i undervisningen hjälper med
att skapa en bra atmosfär i klassen. (Insani, 2017, s.685.) Som tidigare nämndes i
avsnitt 2.1, är klimatet en del av den psykiska miljön i undervisningssituationer och är
således en viktig aspekt för barnens inlärning (Pramling Samuelsson & Sheridan,
2016, s.97). En annan fråga som undersöktes var hur barnen reagerar på handdockan i
undervisningen. Enligt resultaten reagerade barnen med entusiasm (Insani, 2017,
s.687). Dessa resultat från Insanis studie visar att handdockor kan användas för att få
barn intresserade av att lära sig och använda språk.
Intervjuerna transkriberades enligt en transkriptionsnyckel som används i projektet i
vilket intervjuerna är genomförda (se bilaga 2). I samband med transkriberingen har
även anteckningar förts som kommentarer vid sidan om dokumentet för att underlätta
analysen och sammanställningen av resultaten. Anteckningarna tangerar speciellt
uttalet hos barnen, så att en preliminär analys kunde utföras på basis av
anteckningarna. Denna preliminära analys säkerställdes genom att lyssna igenom delar
av intervjuer för att vara säker på att analysen gjorts korrekt och inte utelämnat några
viktiga faktorer.
Enligt det kontrakt som gjorts med projektet varifrån materialet härstammar, finns det
viktiga punkter listade gällande hur data behandlas. Allt data överfördes på en
minnessticka och inget av det bör sparas på en dator eller spridas vidare. Efter att denna
studie är färdig raderas innehållet på minnesstickan.
Materialet har genomgått en kvalitativ analys och en performansanalys. Genom dessa
analyser har bland annat bildats tabeller, som ger en översikt över en del av barnens
ordförråd i finska. Liksom tidigare nämndes, används två analysmetoder för att skapa
en helhetsbild över barnens kunskaper och förståelse gällande det finska språket. Den
kvalitativa analysen tar fasta på omedvetna aspekter i en social situation, en av de tre
inriktningarna som kvalitativ analys kan utgå ifrån (Fejes & Thornberg, 2019, s.36).
I kvalitativ analys finns det enligt Kvale (refererad i Fejes & Thornberg, 2019, s.37–
38) fem huvudmetoder, koncentrering, kategorisering, berättelse, tolkning och
modellering. Av dessa är två mest relevanta för den aktuella studiens syfte och
27

Sandra Virta
forskningsfrågor: kategorisering och tolkning. Kategorisering betyder att materialet
indelas i kategorier genom analys av likheter och skillnader, medan tolkning handlar
om att gå in djupare i texten och tolka den (Fejes & Thornberg, 2019, s.37–38).
Tolkning innebär att tyda tecken och ge dessa tecken en betydelse (Ödman, 2007,
s.57). Som tidigare nämndes, utgår denna studie från den förförståelse som finns hos
forskaren. Enligt Ödman (2007, s.26) är tolkning och förståelse förknippade med
varandra.
Förutom

den

kvalitativa

metoden

har

det

använts

performansanalys.

Performansanalysens främsta syfte är att få fram hur språket har utvecklats hos en
informant (Abrahamsson & Bergman, 2008, s.35). Eftersom boken som beskrev
analysmetoden tog fasta på hur den kan tillämpas på en text, gjordes några ändringar i
frågorna under de fem stegen för att passa ihop med att analysera talat språk (jfr avsnitt
3.2).

3.6 Tillförlitlighet, trovärdighet och etiska aspekter
I början av en undersökning bör man fundera kring de etiska aspekterna i den
undersökning man tänker genomföra. Materialet i denna studie består av intervjuer
som tillhör ett projekt. För att få tillgång till materialet skrev jag under ett avtal om hur
materialet får användas och lagras under undersökningens gång och efteråt. Enligt Bell
och Waters (2016, s.60) är det viktigt att göra ett avtal med de organisationer eller
personer som hör till projektet för att försäkra sig om att materialet behandlas på ett
etiskt och riktigt sätt.
Materialet transkriberades av mig, vilket betyder att jag blev tvungen att fundera hur
jag ska göra med de ställen där barnens namn nämndes. Anonymitet betyder att
personerna och institutionen som är med i undersökningen aldrig får nämnas vid namn
i transkripten eller den slutliga rapporten (Bell & Waters, 2016, s.64). Anonymitet
innefattar också hur forskaren väljer att beskriva den undersökta personen eller
institutionen, eftersom ordval har betydelse för hur lätt eller svårt det är att identifiera
de som deltagit i undersökningen (Bell & Waters, 2016, s.64). I denna undersökning
är alla personer och daghemmet anonyma. I transkriptionerna används inga namn, utan
där används följande beteckning när barnets namn nämns: [barnets namn]. Detta sätt
har jag kommit överens om med min handledare.

28

Sandra Virta
Tillförlitlighet och trovärdighet är två begrepp som används för att beskriva och
utvärdera kvalitén för en genomförd undersökning. Tillförlitligheten mäter huruvida
det tillvägagångssätt man använt sig av ger ett resultat som går att upprepa under en
annan tidpunkt och om denna upprepning leder till samma resultat (Bell & Waters,
2016, s.133). Enligt Fejes och Thornberg (2019, s.37) är kvalitativa undersökningar
unika, vilket innebär att den kvalitativa analysen av data kommer att vara unik. Med
det unika syftar Fejes och Thornberg (2019, s.37) på att man i kvalitativ analys är
tvungen att använda sig själv som ett verktyg, vilket enligt dem kan ses både som en
svaghet och en styrka. Ny förståelse är resultatet av en kvalitativ analys genom
mänskliga insikter och erfarenheter, vilket ses som styrkan i en kvalitativ
undersökning, medan svagheterna ligger i forskarens förutsättningar (Fejes &
Thornberg, 2019, s.37). Av detta kan man konstatera att tillförlitligheten i kvalitativa
undersökningar är starkt förknippad med forskaren som har utfört undersökningen.
Trovärdighet mäts genom relationen mellan forskningsfrågorna och studiens resultat.
En studie har trovärdighet då studiens resultat ger svar på forskningsfrågorna (Bell &
Waters, 2016, s.134; Justesen & Mik-Meyer, 2011, s.33). I kvalitativa studier är
trovärdigheten anknuten till den analys som forskaren gör på forskningsmaterialet,
eftersom analysen leder till de resultat man får (Justesen & Mik-Meyer, 2011, s.34).
Enligt Bell och Waters (2016, s.135) tar forskare reda på graden av studiens
trovärdighet genom att reflektera kring ifall någon annan kan använda forskningens
undersökningsmetoder och material för att komma fram till de resultat och slutsatser
som forskaren själv kommit fram till.
Det är nödvändigtvis inte så att en studie har både hög tillförlitlighet och trovärdighet.
En studie kan ha hög tillförlitlighet och samtidigt ha låg trovärdighet. Samma gäller åt
andra hållet. (Bell & Waters, 2016, s.134; Justesen & Mik-Meyer, 2011, s.33.) Bell
och Waters (2016, s.134) påpekar att en forskningsfråga som saknar tillförlitlighet är
samtidigt invalid, det vill säga att den saknar trovärdighet.

29

Sandra Virta

4 Resultatredovisning
I resultatredovisningen analyseras innehållet i tio intervjuer. Barnen intervjuades med
hjälp av en strukturerad intervjuguide (se bilaga 1). Frågorna ställdes i samma ordning
för de intervjuade barnen. I de enskilda intervjuerna uppstår det ibland några
avvikelser från intervjuguiden. Avvikande frågor ställs av intervjuaren för att
förtydliga barnets svar eller för att haka på något specifikt som kan vara av intresse.
Bland de tio intervjuade barnen fanns det barn som har ett annat hemspråk än svenska,
men kan svenska till en sådan grad att barnen går i ett svenskspråkigt daghem. Av
denna orsak görs en jämförelse mellan svenska och finska.
För anonymitetens skull har jag i transkripten valt att kalla barnen som barn 1, barn 2,
barn 3 och så vidare så att inte förnamn eller kön framkommer. Personen som
hanterade handdockan Mani refererar jag till som intervjuaren och i transkripten
varierar jag mellan benämningarna intervjuaren och Mani beroende av när intervjuaren
talar via Mani eller uppträder i sin egen roll.
Studien baserar sig på två forskningsfrågor. Den första forskningsfrågan avser att hitta
de språkliga strategier som 5-åringarna använder för att visa sin förståelse av finska.
Dessa strategier presenteras närmare i avsnitt 4.1. Andra forskningsfrågan tar fasta på
uttalet på finska hos 5-åringarna. Resultaten för denna fråga presenteras under avsnitt
4.2.
Transkripten är inte i sin helhet direkt av intresse för denna studie och av denna orsak
kommer endast delar av transkripten att redovisas. Innehållet i dessa transskript
diskuteras och ställs i relation till den forskning, teori och läroplansinnehåll som
presenterats i kapitel 2. En del av innehållet i transkripten kommer att redovisas i form
av tabeller för att åskådliggöra hurdant ordförråd barnen har som individer samt i
relation till varandra. Tabellerna visar inte på om de enskilda barnen kunnat översätta
orden korrekt mellan språken, utan återger de ord som barnet kunnat nämna på finska
i den kategori som tabellen tangerar.

4.1 Barnens strategier för att visa förståelse av finska
Första forskningsfrågan avser att få svar på hurdana strategier femåringarna använder
för att visa sin förståelse av finska. Kapitlet är vidare indelat i fyra olika kategorier,

30

Sandra Virta
vars målsättning är att analysera en aspekt åt gången. Syftet med indelningen är alltså
att tydliggöra olika aspekter var för sig även om de hänger ihop med varandra.

4.1.1 Ordförråd i tematiska helheter
Ordförråd är svårt att beräkna exakt i antal ord som man behärskar, men enligt Wise
& Sevcik (2012, s.511–512) kan man uppskatta antalet för vissa åldrar. För 5-åringar
uppskattas att de kan 6000 ord på modersmålet (Wise & Sevcik, 2012, s.511–512).
Eftersom finska är dessa barns andraspråk, är det förväntat att deras finska ordförråd
ligger mycket lägre än i deras svenska ordförråd. Ordförrådet hos de tio 5-åringarna
redovisas här genom tabeller. Ett x betyder att barnet i fråga har nämnt ordet på finska
i intervjun, men ett x i rutan betyder nödvändigtvis inte att barnet förstår dess
betydelse. Till exempel finns det sådana situationer där ett barn sagt punainen, men
menat färgen blå, som egentligen heter sininen på finska. Här ligger fokus på antalet
ord inom ett temaområde, inte på barnets korrekta översättning av ordet.
Tabell 1. Barnens benämningar på färger på finska
Färger
B1 B2 B3 B4
B5
Punainen
x
x
x
x
Sininen
x
x
Keltainen
x
x
x
x
Vihreä
x
x
x
Valkoinen
x
Liila
x
x
Roosa
x
x
Ruskea
x
Musta
x
Oranssi
Harmaa

B6
x
x
x
x
x

B7
x
x
x
x
x

x
x

B8
x
x
x
x
x

B9
x
x
x
x
x

B10
x
x
x

x

x

x

x

x

Tabell 1 redovisar alla de färger som barnen har nämnt på finska under intervjuerna.
De tre första barnen kunde endast nämna två till tre färger på finska. Resten av de
intervjuade barnen kunde nämna fem eller fler färger på finska.
Nio av tio barn har kunnat nämna färgen röd och färgen gul på finska, medan sju av
tio barn har nämnt blå och grön på finska. Färgerna röd, blå och gul slutar alla på
samma ändelse -inen, vilket kan vara till hjälp när man som andraspråksinlärare ska
söka fram en översättning till någon av dessa färger, men också en svårighet i och med
att orden kan blandas med varandra och resultera i att man översätter fel.

31

Sandra Virta
Men varför är dessa fyra färger mer förekommande än resten? En möjlig orsak är att
tre av dem är så kallade ”basfärger”, röd, gul och blå, vilka kan kombineras med andra
färger för att åstadkomma resten av färgerna. Grön är en blandning av blå och gul, men
varför nämner barnen den istället för orange och lila? Ett barn nämnde orange, två
nämnde lila och hela sju nämnde färgen grön. Både orange och lila översatt till sina
finska motsvarigheter oranssi och liila ligger mycket nära den svenska stavningen och
det svenska uttalet, medan grön på finska heter vihreä, som helt tydligt avviker från
den svenska stavningen och det svenska uttalet. Dessutom förekom det problem med
att uttala vihreä hos flera barn, vilket närmare behandlas under avsnitt 4.2.
Vore det inte mer logiskt att barnen lärde sig de finska benämningarna av färger vars
uttal ligger närmare det svenska uttalet, som till exempel lila, orange och rosa? Det
finns en möjlig förklaring till varför sju av tio barn kan nämna grön på finska. I skolan
lär vi oss om färgteori i bildkonst och av egen erfarenhet finns det hos många en
felaktig uppfattning om att grön är en av basfärgerna. Varifrån en sådan uppfattning
härstammar kan man forma flera hypoteser om. Det är inte frågan om att man inte
skulle kunna lära sig lila, orange eller rosa på finska. Om man tänker på det, ser vi
säkert färgen grön mycket oftare i vår vardag än orange, lila eller rosa. Våra träd har
gröna löv, gräset är grönt och hemma har vi kanske en grön krukväxt. Grön är av dessa
orsaker en av de första färgerna vars benämning vi lär oss i ett nytt språk.
Tabell 2. Barnens benämningar på kroppsdelar på finska
Kroppsdelar
B1 B2
B3
B4 B5 B6
silmät
x
x
x
x
korvat
x
suu
x
x
hiukset
x
kädet
x
x
x
nenä
x
x
jalat
x
x
masu
hampaat
posket
x

B7
x
x

B8
x

x
x

B9

x
x
x
x

x

B10
x
x
x
x

x

Tabell 2 är en översikt över alla de kroppsdelar som barnen har nämnt på finska. Ögon,
det vill säga silmät på finska, nämndes av sex barn av tio. På andra plats kommer
händerna alltså kädet som hälften av barnen kunnat nämna. Varför just då ögonen och
händerna? Händer måste tvättas, de används till pyssel och lek. Hos andra människor
32

Sandra Virta
fixerar vi ofta vår blick in i andras ögon. Dessa är möjliga förklarande faktorer till
varför dessa två kroppsdelar nämns oftare av dessa barn.
Silmät, korvat, suu, hiukset, nenä, hampaat och posket är alla delar av ansiktet som är
den kroppsdel som barn från tidig ålder lär sig känna igen. Kädet, jalat och masu är
kroppsdelar som ligger längre bort från ansiktet. Av tio kroppsdelar är endast tre
sådana kroppsdelar som inte är delar av ansiktet. Det är intressant att barnen i högre
grad nämner kroppsdelar som hör till ansiktet än större kroppsdelar. Ordet masu är
även intressant för sig, eftersom det riktiga skriftspråkliga namnet för magen heter
maha på finska. Barn 8 som nämnt denna kroppsdel har lärt sig det talspråkliga
uttrycket. Detta visar möjligen på att barnet i samspelet med pedagogerna eller någon
annan finsktalande fått höra ordet masu och införlivat detta i sitt eget tal
(Abrahamsson, 2009, s.13; Svensson, 2009, s.57; Ullakonoja & Dufva, 2017, s.22).
Tabell 3. Barnens benämningar på veckodagar på finska
Veckodag
B1
B2
B3 B4
B5 B6

B7

B8

B9

B10

maanantai

x

x

x

x

x

x

x

tiistai

x

x

x

x

x

x

x

keskiviikko

x

x

x

x

x

x

x

torstai

x

x

x

x

x

x

x

x

perjantai

x

x

x

x

x

x

x

x

lauantai

x

x

x

x

x

x

sunnuntai

x

x

x

x

x

x

Veckodagarna kom i intervjun fram genom en sång, som barnen fått lära sig på
daghemmet. Barnen sjöng sången tillsammans med intervjuaren ifall de kom ihåg
sången eller delar av sången. Barn 2 och barn 3 har inte kunnat eller kommit ihåg
sången. Barn 5, 8 och 9 har kommit ihåg ungefär hälften av veckodagarna på finska.
Det som är intressant med barn 5, 8 och 9 är att veckodagarna de nämner kommer fram
i radband, det vill säga att de minns veckodagarna som följer på varandra med dagar
som fattas antingen i slutet eller i början. Barn 5 och 8 kan veckodagarna från måndag
till fredag, vilket i och för sig kunde bero på att barnen mest använder dessa namn på
finska då daghemsverksamheten pågår under dessa veckodagar. Barn 9 avviker från
alla andra, eftersom hen minns veckodagarna mellan torsdag och söndag. Detta kan
möjligen förklaras med att barnet helt enkelt av någon orsak tagit mer fasta på
33

Sandra Virta
veckodagssångens slutdel och därför kommer bättre ihåg torstai, perjantai, lauantai
och sunnuntai.
De tre tabellerna med temaområdena färger, kroppsdelar och veckodagar ger en liten
översikt över det ordförråd som dessa barn har på finska. Som framgår av tabellerna
1–3 går det att urskilja skillnaderna i en del av ordförrådet hos varje barn. I tabell 1 ser
man att barn 4 kunnat nämna flest färger på finska, medan det i tabell 2 är barn 10 som
nämnt flest kroppsdelar på finska. I den tredje tabellen är det fem barn som kunnat alla
veckodagarna på finska. Sedan finns det barn som kunnat namnge mycket få ord i alla
dessa kategorier, som till exempel barn 2 och barn 3. Enligt Pietilä (2014, s.45) kan
man tala om språkbegåvning inom ett språkligt område, som till exempel ordminne
och översättning. Barn 4 och 10 har i tabellerna visat på att de har ett mer omfattande
ordförråd inom dessa temaområden. Det kan å andra sidan också vara så att barn 2 och
3 har ett mycket större ordförråd inom de tre kategorierna, men att de inte under
intervjun lyckats minnas ord de kan eller kunnat översätta. Två- eller flerspråkiga
individer stöter på samma sorts problem i sin vardag, att de helt enkelt inte just då
minns ordet på ett av sina språk. Det betyder inte att de inte kan ordet, utan att deras
minne inte lyckas ta fram kunskapen av någon orsak.

4.1.2 Kontextstöd
Begreppet kontext syftar på något språkligt sammanhang, text eller talat språk
(Svenska Akademiens ordböcker). Detta avsnitt har rubriken kontextstöd, med vilket
menas att sammanhanget används som stöd vid översättning från finska till svenska.
Båda utdragen nedan beskriver en situation om att föra bort bestick, glas och tallrik
efter att ha ätit färdigt.
Exempel 1
[mani] ja: vau nå nu vet ja alla de där tre saker på finska
bra (.) nå efter att vi hade ätit färdigt tror ja att den där
mamman pratade någonting om lautanen lasi o lusikka va heter
dom på svenska lautanen[barn 1] vill du föra (.)
[mani] ja om ja ska föra bort o då sa hon viekää lautanen lasi
o lusikka alltså vad skulle ja göra va mena hon vilket ska ja
föra lautanen lasi o lusikka
[barn 1] (.) tallriken o gaffeln o kniven o glaset

34

Sandra Virta
I exempel 1 med barn 1 förstår barnet inte först vad intervjuaren frågar efter, utan
svarar med orden ”vill du föra”, när intervjuaren för detta svar är ute efter vad lautanen,
lasi och lusikka heter på svenska. Barn 1 drar alltså en hastig slutsats angående den
situation som intervjuaren presenterar före den egentliga frågan. Efter barnets
missförstånd preciserar intervjuaren sin fråga samtidigt som hen behåller kontexten
föra bort. Kontexten att föra bort hjälper barnet att förstå den egentliga frågan. I sitt
slutgiltiga svar översätter barn 1 lusikka till gaffel och kniv, när den korrekta
översättningen är sked. Barn 1 stöder sin översättning på kontexten och i den kontexten
föreställer sig barnet besticken gaffel och kniv istället för en sked. Barn 1 klarar av att
översätta lautanen till tallrik och lasi till glas. Den ordning i vilken barn 1 nämner
dessa begrepp på svenska ger ytterligare information. Intervjuaren frågar om
översättning enligt ordningen lautanen, lasi och lusikka, men barn 1 svarar med
ordningen tallrik, gaffel, kniv och till sist glas. Av detta kan man dra slutsatsen att barn
1 kan översätta lautanen till tallrik, men översättningen för lasi och lusikka förväxlas.
Detta kan tyda på att barnet blandar mellan begreppen eller att barnet har en vana att
tala om dessa saker i denna ordning i sin vardag.
Exempel 2
[mani] ost o prickig korv vet du va dom heter på finska vet du
va ost heter på finska (.) nä hu e de me prickig korv (.) nä
okej men de låter jättegott att sätta ost o prickig korv mums
(.) nå efter att vi hade äti färdigt tror ja att den där
mamman prata nånting om lautanen lasi o lusikka va heter dom
på svenska (.) lautanen (0.3) där var man har maten (.)
lautanen
[barn 10] tallrik
[mani] aah o lusikka
[barn 10] (.) ööh glas
[mani] ooh och ööh lasi
[barn 10] glas
[mani] ja va kan de där lusikka vara fö nånting e de den som
man äter me (.) soppa till exempel eller gröt
[barn 10] (.) sked

I exempel 2 frågar intervjuaren sin fråga på rad 5–6 och tillägger en beskrivning av
vad lautanen används till. Denna beskrivning hjälper barn 10 och översättningen blir
tallrik. I fortsättningen översätter barn 10 både lusikka och lasi till glas. Intervjuaren
35

Sandra Virta
tar fasta på detta på rad 13–14 genom att igen fråga vad lusikka är och ger barnet ett
sammanhang i vilket man kan använda den, att man äter soppa eller gröt med den
vanligtvis. Detta resulterar i att barn 10 lyckas översätta lusikka till sked. Det finns en
klar skillnad mellan exempel 1 och exempel 2. I exempel 1 ger intervjuaren inte lika
mycket hjälp som i exempel 2. Detta leder till frågan om barn 10 i det andra exemplet
verkligen kan översätta ordet lusikka på egen hand, eller om det krävs mycket stöd för
att det ska ske. I exempel 1 är det klart att barn 1 inte översatt lusikka korrekt, men
intervjuaren låter det vara utan att ge mer hjälp. Intervjuaren vägleder alltså barn 10
mer än barn 1 i dessa exempel (jfr Svensson, 2009, s.57). I kapitel 2 behandlades
omgivningens betydelse för språkinlärning. Omgivningen har en betydande roll och
omfattar fysiska, psykiska och sociala aspekter (Pramling Samuelsson & Sheridan,
2016, s.97). Barnen tar stöd från kontexten, och kontexten omfattar omgivningen och
erfarenheter som barnet fått ta del i. Barnen har erfarenhet av att äta, det vill säga vad
man använder sig av för att äta och dricka. Denna erfarenhet och omgivningen finns
för dem som något de kan ta stöd i då de behöver det.

4.1.3 Nonsensord
Detta avsnitt tar fasta på hur barn använder det svenska ordet som bas och tillägger en
finsk ändelse. Barnen har missat målet, korrekt översättning, och istället åstadkommit
nya ord som inte existerar på riktigt, så kallade nonsensord. Barnen visar här på att de
lagt märke till strukturer som finns i finska ord och använder dem då de inte exakt vet
översättningen för det svenska ordet. Dessa nonsensord formas genom det som kallas
för transfer. Transfer definierades i avsnitt 2.2 av Abrahamsson (2009, s.111) och
Pietilä och Lintunen (2014, s.17) som överföring av språkliga former mellan två språk.
I fallen med barn 1 och 8 handlar det inte om positiv transfer, utan negativ transfer då
de inte lyckas med att översätta orden korrekt i följande exempel (jfr Abrahamsson,
2009, s.111; Svensson, 2009, s.193). Det är ett förväntat resultat i och med att finska
och svenska härstammar från olika språkfamiljer.
Exempel 3
[mani] ja: precis de öhm då vi va i tamburen kom mamman o
fråga mig mitkä vaatteet sinä laitat päälle o då sku ja klä på
min jacka mössa o mina skor va heter dom på finska (.) jacka
[barn 1] jakkit
[mani] ja: o mössa

36

Sandra Virta
[barn 1] mössit
[mani] o skor
[barn 1] (0.3) oj: va e de på finska då
[mani] den som man springer med (xxx)skorna på[barn 1] skoni

I exempel 3 ovan har barn 1 upptäckt att det finns ord som kan omvandlas till finska
ord genom att man sätter ett i på slutet. Barn 1 prövar denna strategi på orden jacka,
mössa och skor. Med orden jacka och mössa tillägger barn 1 inte endast ett i utan också
ett t. I finska substantiv där det finns ett t på slutet i grundformen betyder att
substantivet finns i två eller flera, i plural. Ett sådant ord är till exempel silmät, ögon.
Med ordet skor omvandlar barn 1 bokstaven r till ett n och tillägger sedan ett i på slutet.
Exempel 4
[mani] ja just de ja sku fa o klä på mig (.) nå då ja kom ti
tamburen så fråga mamman mig mitkä vaatteet sinä laitat päälle
o ja sku klä på mig min jacka mössa o skor va heter de hä
kläderna på finska
[barn 8] (.) takki
[mani] ja (0.3) o va e va kan mössa vara
[barn 8] (.) mössut

Intervjuaren ber barn 8 att översätta jacka, mössa och skor till finska. Barn 8 lyckas
översätta jacka till takki, men med mössa väljer barnet att göra ordet mössa till mössut.
Klädesplaggen housut och tossut slutar båda på -ut, vilket gör att jag inte anser det vara
något slumpmässigt val från barn 8 att använda sig av denna ändelse för att förvandla
ordet mössa till mössut i hopp om att det skulle leda till korrekt översättning till finska.

4.1.4 Överanvändning av en finsk struktur
Detta avsnitt har likheter med det föregående avsnittet, men skillnaden mellan
utdragen från intervjuerna är att här försöker barn 4 och barn 5 inte göra ett svenskt
ord till ett finskt ord. I de följande utdragen är det intervjuaren som ger barnen början
på de finska orden kengät och musta, men barnen lyckas inte på egenhand lista ut den
korrekta ändelsen. Detta leder till att barnen använder sig av en finsk ändelse för att
förhoppningsvis träffa rätt med sin översättning.

37

Sandra Virta
Exempel 5
[mani] aa jo de va ju de o den där jackan kommer du ihåg va
den sku vara grön va- va de nånting me vih[barn 4] vihröä
[mani] ååh o byxorna nånting me pu[barn 4] punainen
[mani] ja o skorna va nånting me (0.3) si[barn] sininen
[mani] ja du kunde ju allting o va e den där knappen som ja
har där va va den
[barn 4] ööh (0.6)
[mani] mm
[barn 4] ja minns nog
[mani] du minns nog va- (0.4) va va de (0.3) val[barn 4] valkoinen
[mani] ja hu ser de ut me den där knappen då svart
[barn 4] mm ruskea
[mani] ja eller mu[barn 4] muhera
[mani] mus[barn 4] musta

I detta utdrag frågar intervjuaren barnet om alla de färger som hen kan nämna på
finska. I början ser man att intervjuaren hjälper barnet med översättningen av färgerna
med att säga den första stavelsen på orden: vih-(re-ä), pu-(nai-nen), si-(ni-nen) och
val-(koi-nen). Tre av dessa färger har samma ändelse, -inen. Detta kan ses som en
underlättande eller försvårande aspekt. Å ena sidan kan det underlätta att känna till att
många färger har samma ändelse, men svårigheten är å andra sidan det att dessa
benämningar kan förväxlas med varandra. Från exempel 5 ser man även att
intervjuaren inte låter barnet själv nämna färgerna på svenska. Det tyder på att barnet
inte själv har kontrollen, utan vägleds av intervjuaren i en ganska stor grad (Svensson,
2009, s.57).
Barn 4 visar på svårigheter att översätta svart korrekt i slutet av utdraget. Först
översätter hen svart till ruskea, som i verkligheten betyder brun. Av denna orsak
38

Sandra Virta
försöker intervjuaren hjälpa barnet genom att ljuda början på ordet musta. Barn 4
åstadkommer ordet muhera. Delen -era i denna översättning förekommer i till exempel
finska ordet ahkera, men det finns ingen annan färgbenämning på finska som slutar på
detta sätt.
Exempel 6
[mani] ohhoh va du kan berätta mycke om mina kläder o ja hadde
en va va den här som ja har på mig
[barn 5] ööh pipo
[mani] pipo va had ja här i mina fötter
[barn 5] ööh skor
[mani] skor kan du skor på finska va kan de heta
[barn 5] mm (.) mm (0.3) mm
[mani] ke[barn 5] kelonen
[mani] ja o jackan
[barn 5] (0.8) takki

I början på exempel 6 begär intervjuaren barn 5 att berätta om klädesplagg som dockan
har på sig. Barn 5 nämner klädesplagget pipo. Denna översättning gör barnet helt på
egenhand utan att behöva stöd från intervjuaren eller ens den svenska motsvarigheten.
På rad 8 hjälper intervjuaren barnet med att översätta ordet skor genom att ljuda ke-.
Barn 5 tar denna början på ordet och åstadkommer kelonen, vilket inte finns i finska.
Dock har detta nonsensord ett finskt drag, ändelsen -nen. Denna ändelse är vanlig i till
exempel finska efternamn liksom Virtanen eller Korhonen. I vanliga finska ord
förekommer detta i till exempel benämningar på färger liksom sininen och punainen.
Barn 5 har således på något plan lärt sig att ändelsen -nen förekommer i finska ord och
har av denna orsak möjligtvis använt ändelsen i detta fall för att hen inte haft
kunskapen om att skor heter kengät på finska vid tidpunkten för intervjun.

4.2 Uttal av finska ord hos 5-åringar
Den andra forskningsfrågan har som målsättning att ta reda på hurdant uttal de tio
barnen åstadkommer under intervjuerna och möjliga orsaker till att uttalet blir som det
blir på finska. Detta avsnitt är indelat i kategorier, liksom avsnitt 4.1 ovan. Till dessa
kategorier hör uttal av vokalkombinationer, dubbelvokaler, förlängda konsonantljud
39

Sandra Virta
och utbyte av vokalljud. Uttal är en helhet som består av delar, vilket betyder att de
nedanstående kategorierna hör ihop på olika vis. Kategorierna finns för att underlätta
analysen och för att göra resultatredovisningen mer läsbar och lättare att följa för
läsaren.

4.2.1 Vokalkombinationen eä i ordet vihreä
Sju av tio barn nämnde färgen vihreä på finska i intervjuerna. Av dessa sju hade fyra
problem med att uttala vokalkombinationen eä, medan resterande tre har bemästrat
uttalet. Det handlar här om en vokalkombination och inte en diftong, eftersom diftong
definieras som två olika vokaler som efterföljer varandra i ett ord och hör till samma
stavelse (Löflund, m.fl., s.18). I ordet vihreä finns tre stavelser: vih-re-ä. De två olika
vokalerna eä separeras i två stavelser, vilket gör att den inte är någon diftong. Nedan
presenteras de fyra barnen som visade på problem med uttalet av ordet vihreä.
Exempel 7
[mani] precis nå (.) vet du min mamma ha köpt mig de här
kläderna visst e dom fina
[barn 2] jo
[mani] öh kan du berätta va de här färgerna som ja har på mina
kläder heter på finska
[barn 2] vihröeä

Intervjuaren introducerar ämnet för frågan genom att presentera handdockans fina
kläder på de första två raderna i exempel 7. Från denna introduktion förflyttar sig
intervjuaren till att rikta uppmärksamheten på klädernas färg. Barn 2 svarar att ett av
klädesplaggen bär på färgen grön på finska. Barn 2 lyckas nästan med uttalet, men ett
extra ö kommer in före själva vokalerna eä. Ljudet på vokalen e drunknar nästan helt
mellan ljuden för ö och ä.
Exempel 8
[mani] ja o min jacka
[barn 4] grön
[mani] ja tror du att du kan nån av dem på finska (0.3) ja har
hört att den där mössan sku va nånting me ke[barn 4] keltanen
[mani] aa jo de va ju de o den där jackan kommer du ihåg va
den sku vara grön va- va de nånting me vih-

40

Sandra Virta
[barn 4] vihröä

Barn 4 uttalar vihreä som vihröä i exempel 8. Vokalen e finns alltså inte alls
representerat i uttalet, utan ersätts av ö. Uttalet på ordet vihreä är liknande hos barn 2
och 4, men barn 2 är närmare det riktiga uttalet. Att kasta in ett ö i ordet är ett sätt för
dessa barn att underlätta uttalet, eftersom två efter varandra följande vokaler är
vanligare i finskan än i svenskan.
Exempel 9
[mani] keltainen o va va de- de me jackan
[barn 5] ööh (0.11)
[mani] grön e den på svenska men va va de på finska va kan de
vara på finska
[barn 5] ööh (.) uh mm
[mani] hmm
[barn 5] ööh (0.3)
[mani] vih[barn 5] ööh viherä

Som framgår av utdraget, har barn 5 kastat om e- och r-ljudet i ordet vihreä. I svenska
språket är det vanligt att vokalerna står ensamma, åtskilda av ett eller flera
konsonantljud. Enligt min tolkning är det denna påverkan från det svenska språket som
varit en bakomliggande faktor som lett till att barn 5 uttalar vihreä på detta sätt.
Exempel 10
[mani] jo just de va bra du kunde ju allting (.) ööh min mamma
ha köpt mig de här kläderna visst e dom fina
[barn 6] mm
[mani] kan du berätta va färgerna på mina kläder heter på
finska
[barn 6] (.) mm keltanen
[mani] jo
[barn 6] punainen sininen (.) vihriä

Detta barn har i ordet vihreä bytt ut e-ljudet till ett i-ljud. Ljuden för e och i står nära
varandra, vilket är en förklaring till varför barn 6 blandat mellan dessa ljud. En annan
förklaring kan hittas i det finska språket, i dess variationer som kallas för dialekter.
Det finns en dialektal ändring för vokalkombinationen eä som ändras till iä. Detta är
41

Sandra Virta
en möjlighet, men jag anser att det är mer sannolikt att barn 6 blandar samman ljuden
e och i, eftersom de andra barnen som intervjuats uttalar vihreä med ett e. Det visar att
barnen fått lära sig ordet på standardfinska av pedagogerna på daghemmet. Ingo (2000,
s.13–14) har gjort en jämförelse mellan finskans och svenskans fonem, som visar på
att e och ä i svenskan kan båda uttalas på varierande sätt. Ett ä kan uttalas som ett e
och ett e kan uttalas som ett ä beroende på det svenska ordet. Denna förväxling i uttalet
som sker i svenskan hjälper inte barnen att uttala ordet vihreä, eftersom man måste
lyckas uttala e och ä som skilda ljud efter varandra. Barnen har i sitt uttal inflikat eller
förväxlat bokstäver i ordet i sitt uttal för att möjligen underlätta uttalet av ordet.
Dessutom är det värt att nämna att uttalet för vokalerna i, e och ä kan lätt förväxlas i
och med att de alla hör till gruppen främre vokaler i uttalet av både finska och svenska
(Ingo, 2000, s.13–14). Vokalen i ligger allra främst, under den finns uttalet för e och
under e finns ä i de illustrationer som avbildar var i munnen dessa vokaler uttalas hos
människan. Det finns alltså mer avstånd mellan i och ä än mellan e och ä. Dessa
faktorer kan vara orsaker till att barn 6 uttalar i istället för e. Att uttala iä istället för eä
kan vara lättare för en person med svenskspråkig bakgrund.

4.2.2 Vokalkombinationen oa i ordet maitoa
Uttal av vokalkombinationen oa har inte visat på direkta problem. Vokalerna uttalas
av de flesta barnen som oa, men barn 6 och 7 ger två varianter som ligger nära varandra
till uttalet och är mer talspråkliga varianter.
Exempel 11
[mani] ja ja hadde tallriken tom o de va så god mat o så va ja
också jättetörsti hu säger man på finska kan ja få mjölk
[barn 6] saisinko maitoo

I detta korta utdrag ser man hur barn 6 istället för att uttala oa i ordet förvandlas de två
olika vokalerna till dubbelvokaler. Två olika vokaler kan i finskt talspråk omvandlas
till dubbelvokaler genom att man raderar den sista vokalen och fördubblar den första,
liksom barn 6 omvandlat maitoa till formen maitoo.
Exempel 12
[mani] hmm (.) o då va ja också jättetörsti hu kan man säga på
finska kan ja få mjölk (0.5) eller kan ja få vatten
[barn 7] på finska
[mani] ja hu kan man säga de på finska
42

Sandra Virta
[barn 7] (0.8) ja ha glömt de
[mani] okej va heter m- ööh mjölk på finska
[barn 7] maitå

Barn 7 har också valt att inte uttala oa, utan förlängt ljudet för o. Uttalet är ändå inte
finskt, utan låter mer som uttal av ett svenskt å. Det finska ljudet för o och det svenska
ljudet för å skiljer sig inte mycket, men man kan höra den svenska brytningen i uttalet
från barn 7.

4.2.3 Dubbelvokaler i finska ord
Från transkripten och inspelningen blev det klart att en del barn har svårigheter att
uttala långa vokalljud, även kallade för dubbelvokaler. Med dubbelvokal syftar jag på
två likadana vokaler efter varandra som till exempel aa i ordet banaani. Enligt Ingo
(2000, s.21) beror svårigheterna i uttalet på att det kan vara svårt att veta hur långvarigt
ett visst ljud i ett visst ord ska vara i finskan. Även Ullakonoja och Dufva (2017, s.26)
har lyft fram att det viktigaste man behöver lära sig om finskt uttal är variationen i
långa och korta vokal- och konsonantljud.
Exempel 13
[mani] ja: kanske de va de eller ja: så va de väl o så va ja
också jättetörstig hur kan man säga på finska kan ja få mjölk
[barn 1] (.) mm (.) oj
[mani] ja hade druckit all min mjölk från glase men
[barn 1] kan ja få mer – nej nej nej alltså ööh
[mani] va brukar du säga om du- du äter vid dagis o så har du
drucki ööh vatten eller mjölk ur glase o de e slut o du sku
vilja ha mera så hur kan man säga de på finska
[barn 1] hmm (0.6) öhm lisä maitoa

Intervjuaren begär en översättning från barn 1 i exempel 13. Översättningen är korrekt,
men i uttalet av ordet lisää varar ä-ljudet en för kort tid och blir därmed lisä istället.
Från kontexten och följande ordet maitoa kan man förstå vad barn 1 menar med sitt
yttrande. Betydelseskillnaden mellan de finska orden lisä och lisää är mycket liten.
Översatt till svenska skulle de vara tillägg och mera, vilka står varandra ganska nära
till betydelse liksom de finska motsvarigheterna.

43

Sandra Virta
Exempel 14
[mani] så va de ju du kunde ju den va bra ööh vill du ännu
titta i min ryggsäck
[barn 4] mm
[mani] då får du öppna o titta va min mamma ha packat me mig
(0.15) de där e mina favoritfrukter tror du att du kan berätta
va de heter på finska kan du känna dom deras namn på finska
[barn 4] ja vet va ja älskar faktiskt mest äpplen o ja kan äta
ett helt äpple
[mani] kan du ooh äpplen e så goda vet du va de heter på
finska
[barn 4] (0.9) ja vet dom bara banan heter på ööh svenska
[mani] okej
[barn 4] banani
[mani] banaani e de den här gula då
[barn 4] jo

Barn 4 lyckas översätta banan korrekt, men uttalar inte det långa vokalljudet i ordet
banaani. Ordet banan på svenska har ett långt vokalljud vid den andra bokstaven a.
Det är samtidigt det ställe i ordet där betoningen ligger i det svenska ordet (Ingo, 2000,
s.22). Av denna orsak är det intressant att barn 4 inte överfört detta ljud till det finska
uttalet. Skillnaden i uttal mellan banaani och banan är liten, i finska tilläggs endast ett
i på slutet för att få ordet att låta mer finskt i och med att ordet banan inte har sitt
ursprung i finska, utan har kommit in i språket då man börjat importera frukten till
Finland.
Exempel 15
[mani] ojoijoi du kan ju alla veckodagar både på svenska o på
finska nå kan du olika kroppsdelar på finska (.) kan du- vet
du va mun e på finska (.) nä nånting me s- suu
[barn 10] suu
[mani] ja ögon (.) s- sil[barn 10] silmä
[mani] ooh öron
[barn 10] k- korva
[mani] oj ööh händer
[barn 10] hampat
44

Sandra Virta
[mani] hampaat var e hampaat (0.3) i munnen tänder
[barn 10] ja

I detta utdrag finns två finska ord med dubbelvokal, på rad 4 ordet suu och på rad 10
hampaat, som uttalas av barnet som hampat. Barn 10 lyckas alltså uttala ordet suu
korrekt med dubbelvokalen u, men i ordet hampaat förkortas dubbelvokalen till ett
ensamt a på slutet. Dessa två ord har dock en skillnad, nämligen den att ordet suu
avslutar med dubbelvokalen, medan ordet hampaat avslutas med den hårda
konsonanten t. Barn 10 kan uttala dubbelvokaler ifall ordet avslutar med
dubbelvokalen, men om dubbelvokalen finns inuti ordet får hen svårigheter med att
uttala dubbelvokalen.

4.2.4 Vokalutbyte
Vokalerna i finska och svenska skiljer sig på många vis. I svenskan kan vi till exempel
använda bokstaven ä i ett ord, men när det uttalas ska det uttalas som ett e, liksom i
äng. Som tidigare nämndes i kapitel 2, är finskan ett fonematiskt språk, det vill säga
att varje bokstav motsvarar ett ljud (Ingo, 2000, s.8). I följande exempel har barnen i
sitt finska uttal av ord växlat olika vokaler med varandra och åstadkommit ett uttal
som ligger nära men inte är helt korrekt.
Exempel 16
[mani] nä: okej ööh kan du sä- vet du va kropps - olika
kroppsdelar heter på finska
[barn 2] jo vissa
[mani] kan du veta vilka du kan
[barn 2] nå ja kommer int ihåg så många
[mani] mm berätta en kanske eller två som du kan eller de som
du kommer ihåg
[barn 2] ööh nänä

I exempel 16 försöker barn 2 uttala ordet nenä på rad 8, men istället för ett e-ljud
kommer det ut ett ä-ljud, vilket resulterar i nänä. I denna situation ber intervjuaren
barnet att nämna de kroppsdelar hen kan på finska. Barn 2 uppger en osäkerhet på rad
5, att hen inte kommer ihåg många. Att uttalet blir nänä kan bero på att barn 2 minns
fel eller för att hen är nervös. En annan orsak är det redan tidigare nämnda förväxlingen
mellan främre vokalerna e och ä (Ingo, 2000, s.13–14). Uttalet ligger ändå nära det
riktiga, och av den orsaken kan man förstå vad barnet menar för kroppsdel. Vad som
45

Sandra Virta
också spelar en roll i varför man förstår vad barn 2 syftar på är situationen. Intervjuaren
frågar efter kroppsdelar på finska, vilket gör att man som läsare eller lyssnare är
inställd på att barn 2 till näst kommer att nämna en kroppsdel.
Exempel 17
[mani] nä kan du veta va händerna heter på finska
[barn 6] öhm mm (0.4) hm
[mani] (.) kä[barn 6] kelte
[mani] keltainen ooh
[barn 6] nä
[mani] nä ja de va ju den dä mössan kä- d- käd[barn 6] kedet

Intervjuaren är här efter ordet för händer, kädet. Barn 6 funderar länge och av denna
orsak hjälper intervjuaren till med att ljuda början av ordet, men barnet lyckas inte lista
ut slutet av ordet. På rad 6 nekar barnet till intervjuarens förslag keltainen. Detta visar
på att barn 6 förstår att hen blivit missförstådd, och därför ger intervjuaren på rad 7 de
första tre bokstäverna i ordet kädet, vilket resulterar i att barn 6 minns ordet. Uttalet
blir dock inte helt rätt, utan kedet. Barn 6 har alltså ersatt ä med ett e i sitt uttal (Ingo,
2000, s.13–14). Här är det ingen fråga om vad barnet menar, då intervjuaren från
början helt klart uttrycker att hen vill veta vad händer heter på finska.
Exempel 18
[mani] ooh o va heter vatten på finska
[barn 7] (.) vetti
[mani] ooh va bra maitoa o vesi va bra nu kan ja dem nå sen
laga mamman en smörgås ti mig o fråga haluatko kurkkua leivän
päälle va mena hon me de

Barn 7 ersätter här bokstaven ä med bokstaven i slutet av ordet vettä. Intervjuaren
säger på efterföljande rad ordet vesi. Det är mer sannolikt att barn 7 försökt uttala vettä
istället för vesi, eftersom man med ordet vettä kan be om mera vatten i sitt glas. Att be
om vatten är en vanlig situation för barn 7, då de på daghemmet lärt sig om att be om
saker på finska. Uttalet vetti är intressant, eftersom det kan anses vara en hybrid av
vettä och vesi. Orsaken till felet i uttalet kan vara att barn 7 växlar mellan de olika
böjningsformerna av vatten på finska.
46

Sandra Virta

4.2.5 Förlängda konsonantljud där de inte ska finnas
I det finska språket är det inte bara vanligt med dubbelvokaler, utan också med
dubbelkonsonanter. I svenskan har vi också ord vilka stavas med dubbelkonsonanter
som till exempel vatten. Barn 8 och barn 9 har dock i följande exempel förlängt en
konsonant i finska ord där det inte ska förekomma några dubbelkonsonanter. Dessa
två ord är banan och paprika. Skillnaden mellan det svenska och finska uttalet i dessa
ord är liten men väsentlig för att skilja språken åt.
Exempel 19
[mani] mage ooh du e superduktig huhhoh nå kan du sjunga nån
sång på finska ha ni sjungi nån sång på finska här på dagis
(.) inga sånger på finska ha du sjungi om imse vimse spindel
på finska (.) nä ha du sjungi om blinka lilla stjärna där på
finska nä ingenting okej (.) hej vill du ännu titta i min
ryggsäck (0.26) min mamma ha packa me mig mina favoritfrukter
vet du va dom heter på finska
[barn 8] (0.4) bananni
[mani] ja e de banan o de låter ju nästan samma mm (0.5) vet
du va de dä två andra sku kunna heta på finska

Barn 8 uttalar ordet banaani som bananni. Det är inte endast frågan om ett förlängt
konsonantljud, utan även om att inte förlänga vokalen a. Att barn 8 uttalar två n kan
ses som en kompensation av att missa uttalet av dubbelvokalen a. Detta betyder att
barn 8 möjligtvis vet att det finns ett förlängt ljud i banaani, men har inte ännu lyckats
lära sig exakt var eller vilket ljud som ska förlängas. Detta är exakt den svårighet som
Ingo (2000, s.21) och Ullakonoja och Dufva (2017, s.26) skrivit om. Det är viktigt i
finskt uttal att lära sig skilja på var långa och korta konsonant- och vokalljud ska
komma i ord.
Exempel 20
[mani] ooh ja just de de hade ju gurka på borde såklart va
brukar du sätta på din smörgås
[barn 9] ääh ibland när de e goda smörgåsar o vi ha mycke ööh
så brukar ja lägga smör ost skinka gurka sallad o paprika
[mani] vau va mycke du får sätta på din bröd
[barn 9] fast i- fast i- fast ibland ha vi bara paprika o
sallad
[mani] ooh de låter också jättegott
[barn 9] ti morgonmål
47

Sandra Virta
[mani] ja precis ööh vet du va dom alla saker heter på finska
[barn 9] vilka
[mani] smör
[barn 9] voita
[mani] ost
[barn 9] ööh juusto
[mani] ööh sallad
[barn 9] (.) nä de vet ja int
[mani] nä ööh gurka
[barn 9] kurkkua
[mani] paprika
[barn 9] paapprikka

I utdraget framgår att barn 9 ombeds av intervjuaren att nämna pålägg som barn 9
vanligtvis lägger på sitt bröd. Barnet berättar först på svenska, vilket leder till att
intervjuaren uppmanar barnet att berätta vad de nämnda påläggen heter på finska. Barn
9 lyckas bra med översättningen och uttalet av de flesta påläggen, men med paprika
uppstår det ett uttal som är en blandning av finska och svenska. Paprika uttalas på
svenska med ett förlängt vokalljud på den första vokalen a. Konsonanterna i ordet
uttalas som enkla på svenska. Det korrekta uttalet av paprika på finska är enkel bokstav
för varje bokstav i ordet, det vill säga finns det inga dubbelvokaler eller
dubbelkonsonanter i ordets uttal. Barn 9 fördubblar både p och k i sitt finska uttal av
ordet samt vokalen a. Barn 9 stöter på precis samma problem som barn 8 i exempel
19, att det blir svårigheter med att skilja på när man ska uttala långa och korta ljud på
finska (Ingo, 2000, s.21; Ullakonoja & Dufva, 2017, s.26).

4.3 Sammanfattning
Detta avsnitt är avsett för att kort sammanfatta vad denna undersökning visat.
Undersökningen baserades på två forskningsfrågor.
Med första forskningsfrågan var målet att identifiera de strategier vilka barnen
använder sig av för att visa sin förståelse av finska. Av analysen framgick att barnen
använde sig av ett flertal olika strategier som jag delat in i fyra kategorier: översättning
av ordförråd, kontextstöd, överanvändning av finska strukturer och transfer mellan

48

Sandra Virta
språken som jag valt att kalla för nonsensord. Dessa strategier visar på hur barnen vid
problem i översättning eller förståelse tar sig till en strategi för att lösa problemet.
Den andra forskningsfrågan tar fasta på hurdant uttal 5-åringarna kan åstadkomma på
finska. Intervjuerna bandades in och från dessa ljudfiler framkom att uttalet hos dessa
tio 5-åringar till en stor del var lyckat på så vis att en finsk person kunde förstå vad de
menar. Dessa 5-åringar kan alltså göra sig förstådda på finska, men i uttalet kom det
fram olika sorters svårigheter hos alla barn. Barnen är bara 5 år gamla och är i början
av att lära sig finska. Av den orsaken skulle det vara absurt att förvänta sig tio barn
som talade perfekt finska då språket är deras andraspråk. Dessutom är deras enda sätt
att lära sig uttal att lyssna på pedagogerna på daghemmet. Svårigheterna i det finska
uttalet hos de tio barnen kretsar kring vokalkombinationer, dubbelvokaler, skillnader i
vokalljud mellan språken och när man ska uttala en dubbelkonsonant. Typen av
svårigheter överensstämmer väl med tidigare undersökningar som visar att
skillnaderna i fonemen mellan de två språken och längden av konsonant- och vokalljud
leder till svårigheter hos en individ som talar finska som sitt andraspråk.

49

Sandra Virta

5 Diskussion
I detta kapitel behandlas resultat och metod i relation till teorier, tidigare forskning och
undersökningens fortgång. Diskussionerna kring resultat och metod efterföljs av en
avslutande diskussion där den aktuella undersökningens betydelse diskuteras och
förslag på fortsatt forskning ges.

5.1 Resultatdiskussion
Resultatdiskussionen är indelad i två avsnitt för att diskutera de två forskningsfrågorna
separat. Forskningsfrågorna tangerar två olika aspekter av språkinlärning. Trots denna
separation bör dessa två aspekter ses som delar i helheten som är språkinlärning.

5.1.1 Barnens strategier för att visa förståelse av finska
I resultatkapitlet presenterades fyra strategier: översättning av ordförråd, kontextstöd,
förfinskning och överanvändning. Nedan diskuteras dessa strategier var för sig i
anslutning till tidigare forskning och teorier.
Enligt Abrahamsson och Bergman (2008, s.14) kan man ett språk då man har ett
ordförråd, känner till grammatiken och uttalet. Frågan som då uppstår är var gränsen
går för ordförrådet? Ordförrådets omfattning varierar mycket från person till person
beroende på omgivningen, läsintresset och utbildningen man skaffar sig (Wise &
Sevcik, 2012, s.512). Räcker 100 ord för att kunna ett språk? Eller krävs det mer? I det
material jag analyserat visar det sig att även ett litet ordförråd på ett andraspråk är
tillräckligt för att man ska kunna säga att barnen kan kommunicera på finska. Barnen
visade också på kunskaper i uttalet, vilket diskuteras närmare senare.
I resultatkapitlet presenterades tre tabeller gällande barnens ordförråd inom tre olika
temaområden: färger, kroppsdelar och veckodagar. Finska är ett andraspråk för dessa
tio intervjuade barn, vilket betyder att deras ordförråd har en mindre omfattning än det
ordförråd de har i sitt modersmål eller förstaspråk. Wise och Sevcik (2012, s. 511–
512) har nämnt att 5-åringar har på sitt modersmål eller förstaspråk ett ordförråd på
cirka 6000 ord. Då barnen talar finska som sitt andraspråk kan man ana att ordförrådet
i språket ligger ganska mycket under 6000, eftersom dessa barn fått lära sig finska
under en mycket kortare tidsperiod jämfört med deras modersmål.
Det intressanta gällande barnens ordförråd och översättningen mellan svenska och
finska är hur det finns en variation i kunskaper. Barnen har fått vara med om samma
50

Sandra Virta
undervisning i daghemmet, men ändå syns skillnader. Detta är ett bevis på att alla barn
är enskilda unika individer som lär sig i olika takt och på olika sätt. Allt detta går i
linje med vad Svensson (2009, s.123) har konstaterat, att samma undervisning och
omgivning inte ger lika resultat, eftersom det finns individuella skillnader hos en grupp
barn.
Ordförrådet hos dessa barn visar även på att de lärt sig mycket bara genom att samspela
med småbarnspedagogerna på daghemmet. Samspel är en viktig del för språkinlärning,
eftersom man genom samspel hör hur språket ska låta och får vägledning i sin
språkinlärning av en mer kunnig person (Svensson, 2009, s.57; Abrahamsson, 2009,
s.13; Ullakonoja & Dufva, 2017, s.22).
Resultaten visade på en strategi jag valt att nämna kontextstöd. Med kontextstöd syftar
jag på att barnet tar stöd i kontexten, det vill säga situationen som presenteras av
intervjuaren för att kunna översätta från det ena språket till det andra. Intervjuaren och
barnen använder sig således av kommunikation och samspel för att komma vidare till
en eventuell översättning eller ett svar på intervjuarens fråga. Som tidigare
presenterades, är samspel mellan individer en viktig del i språkinlärning och lyckad
kommunikation (Svensson, 2009, s,13; Pramling Samuelsson & Sheridan, 2016, s.97).
Genom den kommunikation som intervjuaren och barnen använder sig av byggs upp
en vardaglig situation som barnen kan identifiera. Handdockans funktion i
kommunikationen med dessa barn är att föra fram en karaktär som är ungefär i deras
ålder och behöver hjälp med finskan. Detta hjälper intervjuaren att få en annorlunda
kontakt till barnen.
Det var speciellt barn 1 och barn 10 som tog stöd eller fick stöd från situationen genom
dels missförstånd och intervjuarens initiativ till att beskriva situationen närmare för
barnen. Båda barnen ombads att översätta orden lautanen, lasi och lusikka till svenska.
Transkripten visar på att intervjuaren gav barn 10 mer specifika beskrivningar än för
barn 1. Genom att intervjuaren förklarar ordens betydelse ges barnet en djupare
förståelse av ordets användning. Det är exakt så vi människor tenderar att förklara nya
ord för varandra då vi upptäcker att den andra inte förstår ett ord man använt i sin
kommunikation.
Jag har valt att kalla en av strategierna som barnen använder i intervjuerna för
nonsensord. Med detta syftas på att ett svenskt ord förvandlas till att låta som ett finskt
51

Sandra Virta
ord genom att barnet lägger till finska ändelser i slutet av det svenska ordet. I
resultatkapitlet presenterades exempel från intervjuerna med barn 1 och 8. Barn 1
visade på att hen förstått att det i många fall går att översätta ett svenskt ord till finska
med att tillägga ett -i på slutet. Barn 8 i sin tur lade till ett -ut på ordet mössa, vilket
möjligtvis kommer från andra klädesplagg med samma ändelse. Här handlar det om
en sorts transfer som barnen gör. Barn 1 och barn 8 har i sina respektive intervjuer
överfört en språklig form från finskan till svenskan i ett försök att göra det svenska
ordet till en finskspråkig motsvarighet. Det som även är intressant här är att transfer
har skett i riktning från finska till svenska. Då man läser om transfer, kan man lätt
bygga upp en uppfattning om att transfer skulle bara gå i riktning från ens modersmål
till andraspråket. Transfer kan i själva verket ske i båda riktningarna (Pietilä &
Lintunen, 2014, s.19).
Den sista strategin i resultaten kallas för överanvändning. Överanvändning handlar om
att använda en struktur för mycket (Abrahamsson, 2009, s.112). I resultaten har barn
4 och 5 använt sig av finska strukturer för att försöka bygga på en början av ordet som
intervjuaren ger dem som hjälp. Det intressanta i båda fallen är att barnen gissar sig
fram till något resultat när de inte vet eller kommer ihåg den riktiga översättningen.
Gissningarna är ändå i sådan form att de kunde vara finska ord. Detta visar på en
förståelse av strukturer i det finska språket.
Strategierna som barnen använt sig av ger oss en inblick i vad språkinlärning i
daghemmet genom språkberikande undervisning (Hansell, m.fl. 2020) kan
åstadkomma och vad som kan ske då man stöter på problem med översättning mellan
ett förstaspråk och ett andraspråk. Specifikt visar resultaten den utvecklingsfas där
barnen befunnit sig i sin språkutveckling vid tidpunkten för intervjuerna, våren 2019.
All den tid från och med dess har barnen fortsatt utveckla sitt andraspråk, då
språkinlärning och -utveckling aldrig tar slut under ett människoliv vare sig det handlar
om ens modersmål eller andraspråk (Piippo & Vaattovaara, 2016, s.205).

5.1.2 Finskt uttal hos 5-åringarna
Språk bör betraktas som ett system som byggs upp av symboler, språkljud och regler
(Kuhl, 2011, s.132; Svensson, 2009, s.12). Alla dessa delar är relevanta och viktiga för
kommunikationen, då språk är ett verktyg för kommunikation (Pietilä & Lintunen,
2014, s.20; Svensson, 2009, s.11). I denna studie riktades fokus på området språkljud,

52

Sandra Virta
också kallat för fonem. Dessa fonem är det som bygger upp talspråket, det vi använder
för att kommunicera med varandra.
Finska är ett fonematiskt språk (Ingo, 2000, s.8). Detta betyder att det kan vara relativt
enkelt att lista ut hur uttalet ska låta från ordens skrivna form. En viktig poäng som
Ingo (2000, s.8–9) lyfter fram gällande finskans fonematiska egenskap är den, att det
nödvändigtvis inte är en sak som förenklar inlärningen av finska. Många språk i
världen är icke fonematiska, vilket kan försvåra inlärningen av det fonematiska
systemet som det finska språket baserar sig på. Barnen i denna studie har alla svenska
som en utgångspunkt, ett språk som använder sig av samma bokstav för att markera
flera olika fonem eller språkljud (Ingo, 2000, s.8). Denna skillnad i fonemen mellan
finska och svenska är en orsak till en del av de problem i uttalet som barnen stött på i
intervjuerna.
Barnen har lärt sig finskt talspråk genom att stundvis kommunicera på finska med
småbarnspedagogerna på daghemmet. Genom detta samspel har barnen lärt sig finska
ord och deras betydelse. Enligt Svensson (2009, s.57) lär människan talspråk på två
sätt: individuellt undersökande och genom vägledning från andra. Barnen i denna
studie har fått vägledning från småbarnspedagogerna, men även utfört individuellt
undersökande genom att testa på att använda orden och det de lärt sig om det finska
språket.
De tio barn som intervjuats har visat på att de kan bli förstådda på finska. Trots att
barnen kan göra sig förstådda på finska, visade det sig genom analyserna att det finns
delområden

som

barnen

har

problem

med.

Till

problemområden

hör

vokalkombinationer, dubbelvokaler, vokalutbyte och förlängda konsonantljud.
Finskan är ett språk som använder sig av bland annat diftonger, en kombination av två
olika vokaler som kommer efter varandra (Löflund m.fl., 2010, s.18). Utöver diftonger
finns även kombinationer som utgörs av två olika vokaler, vilka ligger i olika stavelser
i ordet som till exempel vihreä (vih-re-ä). I intervjuerna förekom det svårigheter med
att uttala vokalkombinationen i ordet vihreä, medan vokalerna i ordet maitoa ändrades
till dubbelvokal med bokstaven o hos två barn.
I fråga om inflikning och förväxling förekommer det ett fenomen jag rubricerat
vokalutbyte i resultatredovisningen. Kort sagt handlar det om ett utbyte av vokaler i
ett ord. I utdraget från barn 2 och barn 6 märks hur e och ä byts ut mot varandra i
53

Sandra Virta
finska orden nenä och kädet. Liksom jag tidigare nämnt, är e och ä i svenskan sådana
fonem som ofta uttalas likadant i svenskan. I finskan är det däremot på så vis att en
bokstav motsvarar ett fonem. Utdraget från barn 7 är däremot annorlunda, eftersom
barnet säger vetti istället för ordet vettä. Då man på finska ber om vatten använder man
formen vettä istället för vesi. Det är orsaken till att jag anser att barnet försökt säga
vatten i formen vettä på finska. Utbytet mellan ä och i är inte helt klar, men en möjlig
orsak är att båda vokalerna hör till gruppen som kallas för främre vokaler, vilket syftar
på hur de bildas i munnen vid uttalet (Ingo, 2000, s.13–14).
De två resterande områdena handlar om dubbelvokaler och dubbelkonsonanter. I det
finska språket är det vanligt med både dubbelvokaler och -konsonanter. Problemet för
andraspråkstalare är att lista ut när man ska uttala dubbelt och när man ska uttala enkelt
(Ullakonoja & Dufva, 2017, s.26). I resultaten uttalades dubbelvokaler som enkla och
enkla konsonanter förvandlades till dubbelkonsonanter.
Dessa resultat är en indikation på att barnen ännu har mycket de kan utveckla i sin
muntliga produktion på finska. Hos en del hördes svensk brytning när de talade finska,
vilket betyder att de ännu är i behov av omgivningens input för att sedan kunna
producera ljuden själva (Ahrahamsson, 2009, s.13; Ullakonoja & Dufva, 2017, s.22).
Frågan är om den språkberikade undervisningen (Hansell, m.fl., 2020) som dessa barn
fått i daghemmet kommer att ha en betydelse för deras inlärning i finska i skolan?
Enligt det jag läst och undersökt är svaret ja. Det finns mycket stöd för detta, det talas
om en ”kritisk period” som markerar en tidsperiod där det är lättare att lära sig ett
andraspråk (Abrahamsson & Hyltenstam, 2013, s.228–229). Egentligen är denna
period sådan där barnen har bättre möjligheter att lära sig uttalet i ett andraspråk, som
enligt Piippo och Vaattovaara (2016, s.238) infaller före 6 års ålder. Av det jag
analyserat kan jag konstatera att det i alla fall hos dessa 5-åringar är så att de lärt sig
ett gott finskt uttal. Dessutom behövs de muntliga kunskaperna i ett språk för att uppnå
målet för kommunikativ kompetens (Tergujeff & Kautonen, 2017, s.17). Detta mål är
någonting som påpekas och lyfts fram i läroplanen för småbarnspedagogik
(Utbildningsstyrelsen, 2018, s.25). De muntliga kunskaperna i finska är inte bara
viktiga för skolan, utan kanske ännu viktigare för det vardagliga livet i Finland. Dessa
barn har fått en tidig start i sin språkinlärning och -utveckling som kommer att fortsätta
livet ut (Piippo & Vaattovaara, 2016, s.205).

54

Sandra Virta

5.2 Metoddiskussion
Studien baserade sig på forskningsansatsen hermeneutik, vilket motiverades genom att
syftet för studien kräver ett tolkande perspektiv vid bearbetning av materialet.
Tolkning, förståelse och förmedling är de tre centrala begreppen som hermeneutisk
forskning går ut på enligt Westlund (2019, s.72). Jag valde att använda mig av ett
färdigt insamlat muntligt material. Traditionellt har hermeneutiken tillämpats på
textmaterial, men Alvesson och Sköldberg (2017, s.134, 136) har konstaterat att man
senare börjat tillämpa forskningsansatsen på muntligt material. En annan motiverande
faktor till varför jag använt mig av hermeneutik som forskningsansats är för att den
hermeneutiska spiralen ger möjlighet till att gå från del till helhet och helhet till del
(Alvesson & Sköldberg, 2017, s.134–135; Westlund, 2019, s.81). Del och helhet är
vad språk går ut på, vi har en helhet vi kallar för språk som byggs upp av delar som till
exempel bokstäver, fonem, ändelser och strukturer.
Som

analysmetoder

användes

en

kombination

av

kvalitativ

analys

och

performansanalys. Studiens material består av tio intervjuer, vilket inte är tillräckligt
mycket data för att ställa upp en kvantitativ undersökning. Dessutom är hermeneutik
en forskningsansats som passar ihop med kvalitativa analysmetoder, då målsättningen
är att tolka och förstå.
Jag använde mig av två kvalitativa analysmetoder för att de kompletterar varandra.
Kvalitativ analys går ut på att systematiskt undersöka data (Fejes & Thornberg, 2019,
s.35), men jag ansåg att det var lite för fritt och löst. Jag behövde en annan analysmetod
med lite striktare riktlinjer och anvisningar. Materialets typ, muntliga intervjuer,
gjorde att jag styrdes in på en analysmetod som kallas för performansanalys.
Performansanalysen söker efter helheten genom att analysera delar i fem steg i
materialet (Abrahamsson & Bergman, 2008, s.35). Dock stötte jag på svårigheter med
att hitta lämplig litteratur som kunde beskriva vad performansanalys går ut på. Genom
hjälp hittades en endaste referens som beskrev performansanalysens steg och
tillämpning. Detta har förstås konsekvenser för hur analysmetoden användes och
beskrevs i studien.
Att jag inte själv samlat in materialet jag analyserat har sina för- och nackdelar. En
fördel är att jag under analyserna haft mer avstånd till de enskilda barnen vilket betyder
att allt jag vet om barnen kommer från intervjumaterialet och den information jag fått
55

Sandra Virta
via de personer som arbetar inom projektet. I kvalitativ undersökning har forskaren en
subjektiv roll, en sorts närhet till det undersökta fenomenet (Fejes & Thornberg, 2019,
s.20). Med närhet kommer dock nackdelar, eftersom det kan påverka tolkningen på ett
negativt sätt. Avståndet till barnen kan även ses som en nackdel. Då man själv
intervjuar har man tillgång till att även analysera kroppsspråk och andra faktorer man
endast kan få tillgång till i intervjusituationen. Dock ligger studiens fokus på barnens
språkliga kunskaper, vilket jag kunnat analysera via ljudfilerna.
Det finns flera etiska aspekter att ta fasta på i denna studie. Materialet är från ett
projekt, vilket betyder att jag skrivit under ett avtal om hur jag ska etiskt hantera det
material jag fått tillgång till. Enligt Bell och Waters (2016, s.60) är avtal viktiga
speciellt för de personer och institutioner som medverkar. Jag har utgått från att hålla
en stor del av aspekterna anonyma, liksom barnens namn, orten där daghemmet
befinner sig i och namnet på den person som utfört intervjuerna. Anonymitet betyder
att man inte nämner personer eller anstalter vid deras riktiga namn (Bell & Waters,
2016, s.64).
Studiens tillförlitlighet och trovärdighet är nära förknippade med forskaren i en
kvalitativ studie. Syftet som studien baserar sig på kräver analysmetoder som ledde till
att jag var tvungen att använda mig själv som verktyg för tolkningen. (Fejes &
Thornberg, 2019, s.37.) Eftersom jag är en unik individ och för att materialet är unikt
bör studiens resultat betraktas som unika. Fejes och Thornberg (2019, s.37) har
påpekat att kvalitativa studier är unika, vilket leder till unika resultat. Bland allt det
unika måste jag fundera om studien är trovärdig och tillförlitlig?
I metodkapitlet nämndes att tillförlitlighet mäts genom huruvida en annan person kan
under en annan tidpunkt med samma undersökningsmetoder komma fram till samma
resultat eller inte (Bell & Waters, 2016, s.133). Svaret är nej. Nej för att ingen annan
person är exakt lika mig och kan ha annorlunda förförståelse, vilka båda har betydelse
för hur man analyserar och tolkar det man stöter på i materialet. Dessutom är det så att
de 5-åringar som deltog i intervjuerna har troligtvis utvecklats vidare i sina språkliga
kunskaper i finska, då materialet samlades in år 2019. Att undersöka en annan grupp
5-åringar leder nödvändigtvis inte heller till exakt samma resultat, även om likheter
kan förekomma.

56

Sandra Virta
Trovärdighet för en studie baserar sig på hur bra studiens resultat lyckas besvara
forskningsfrågorna (Bell & Waters, 2016, s.134; Justesen & Mik-Meyer, 2011, s.33).
I min studie ville jag få svar på två forskningsfrågor, vilka strategier 5-åringar
använder sig av för att visa sin förståelse av finska och hurdant uttal 5-åringarna kan
åstadkomma på finska. Enligt de resultat jag fått anser jag att studien har uppnått hög
trovärdighet. Analyserna på materialet har lett till att jag har kunnat besvara båda
forskningsfrågorna på ett tillfredsställande sätt. Detta betyder att denna studie har låg
tillförlitlighet, men hög trovärdighet.

5.3 Avslutande diskussion
Finska i daghemmet är ett relativt nytt fenomen på flera ställen i Svenskfinland. Som
jag nämnde i inledningen, har vi i Finland från år 2020 bestämt att svenskspråkiga
elever börjar lära sig finska redan i årskurs 1 istället för att vänta tills årskurs 3.
Eftersom finskundervisning i daghem och grundskolans början är något nytt vi börjat
med, finns det mycket forskning som bör göras för att vi ska kunna lära oss och för att
utveckla undervisningen i framtiden.
Förflyttningen från daghemmets finskundervisning till skolans finskundervisning är
ett tema där vi kommer att behöva mer forskning. Barn som i daghemmet fått lära sig
finska har helt annorlunda startpunkt än barn som inte haft samma möjlighet. Resultat
från en sådan forskning vore viktig för lärare i småbarnspedagogik, klasslärare och
ämneslärare i finska.
Ett annat område där mer forskning behövs i framtiden, är då dessa ettor växt upp och
går i de högre årskurserna i grundskolan för att se om det faktiskt skett en förändring
genom den tidigarelagda finskundervisningen i både daghem och grundskolans lägsta
årskurser. Dessa resultat kunde ge oss bevis för att antingen förstärka eller neka citatet
”older is faster, but younger is better” (Pietilä, 2014, s.58).

57

Sandra Virta

Litteratur
Abrahamsson, N. (2009). Andraspråksinlärning. Lund: Studentlitteratur.
Abrahamsson, T. & Bergman, P. (Red.) (2008). Tankarna springer före...Att bedöma
ett andraspråk i utveckling. Vällingby: Elanders.
Abrahamsson, N. & Hyltenstam, K. (2013). Mognadsbegränsningar och den kritiska
perioden för andraspråksinlärning. I Hyltenstam, K. & Lindberg, I. (Red.) Svenska
som andraspråk - i forskning, undervisning och samhälle. (s.221–257). Lund:
Studentlitteratur.
Allmän tesaurus på svenska [u.å.]. Andraspråk. Hämtad 12 januari 2020, från
http://finto.fi/allars/sv/page/Y15160
Alvesson, M. & Sköldberg, K. (2017). Tolkning och reflektion. Vetenskapsfilosofi
och kvalitativ metod. Lund: Studentlitteratur.
Bell, J. & Waters, S. (2016). Introduktion till forskningsmetodik. Lund:
Studentlitteratur.
Fejes, A. (Red.) & Thornberg, R. (Red.) (2019). Handbok i kvalitativ analys.
Stockholm: Liber.
Gjems, L. (2013). Teaching in ECE: Promoting children’s language learning and
cooperation on knowledge construction in everyday conversations in kindergarten. I
Teaching and Teacher Education januari 2013, vol. 29 s.39-44. Hämtad 30 september
från: https://www.sciencedirect.com/science/article/pii/S0742051X12001345
Granroth, A-C. & Tengström, M. (17 november 2015). Vi vågar inte prata finska.
Svenska Yle. Hämtad 17 november 2020, från
https://svenska.yle.fi/artikel/2015/03/17/vi-vagar-inte-prata-finska
Hansell, K., Palojärvi, A., Björklund, S. & Pärkkä, M. (2020). Kielirikasteinen
varhaiskasvatus ja toinen kotimainen kieli avaimina kielitietoisuuteen ja
monikielisyyteen. I Kieli, koulutus ja yhteiskunta. Maj 2020 Vol. 11 (3). Hämtad 22
oktober 2020 från: https://www.kieliverkosto.fi/fi/journals/kieli-koulutus-jayhteiskunta-toukokuu-2020/kielirikasteinen-varhaiskasvatus-ja-toinen-kotimainen-kieliavaimina-kielitietoisuuteen-ja-monikielisyyteen
Hufvudstadsbladet (27 februari 2020). Folktinget oroade över finskundervisningens
kvalitet – ”För att svenskan ska må bra krävs bättre kunskaper i finska”.
Hufvudstadsbladet. Hämtad 17 november 2020, från
https://www.hbl.fi/artikel/folktinget-oroade-over-finskundervisningens-kvalitet-foratt-svenskan-ska-ma-bra-kravs-battre-kun/
Ingo, C. (14 januari 2018). Mångsidig språkundervisning förbereder för global
arbetsmarknad, Hufvudstadsbladet. Hämtad 17 november 2020, från
https://www.hbl.fi/artikel/mangsidig-sprakundervisning-forbereder-for-globalarbetsmarknad/
Ingo, R. (2000). Suomen kieli vieraan silmin. Vaasa: Vaasan yliopisto, humanistinen
tiedekunta 2000.
58

Sandra Virta
Insani, H. (2017). The use of puppet in teaching speaking to young learners. I
Proceedings of the Tenth Conference on Applied Linguistics and the Second English
Language Teaching and Technology Conference in collaboration with the First
International Conference on Language, Literature, Culture, and Education
(CONAPLIN and ICOLLITE 2017) - Literacy, Culture, and Technology in
Language Pedagogy and Use. Volume 1: CONAPLIN and ICOLLITE, s. 683 - 688.
DOI:10.5220/0007173206830688.
Justesen, L. & Mik-Meyer, N. (2011). Kvalitativa metoder. Från vetenskapsteori till
praktik. Lund: Studentlitteratur.
Kuhl, P. (2011). Early Language Learning and Literacy: Neuroscience Implications
for Education. I Mind, Brain and Education. September 2011 Vol. 5(3) s. 128-142.
Hämtad 28 september 2019 från: https://onlinelibrary-wileycom.ezproxy.vasa.abo.fi/doi/epdf/10.1111/j.1751-228X.2011.01121.x
Löflund, J., Rosenberg, J. & Vuorsola, L. (2010). Äänteistä lauseisiin. Johdatus
suomen kielioppiin. Helsingfors: Finn Lectura.
MOT Schildts Finlandssvensk ordbok [u.å.]. Kompetens. Hämtad 30 mars 2020, från
https://mot-kielikonefi.ezproxy.vasa.abo.fi/mot/OBOAKA/netmot.exe?UI=sv80&dic=28
Nurmio, A. (11 februari 2020). Finlandssvenskar lär sig inte finska i skolan – elever:
”Undervisningen satsar alldeles för mycket på grammatik”. Svenska Yle. Hämtad 24
februari 2020, från https://svenska.yle.fi/artikel/2020/02/11/finlandssvenskar-lar-siginte-finska-i-skolan-elever-undervisningen-satsar
Palojärvi, A., Palviainen, Å. & Mård-Miettinen, K. (Red.) (2016). På finska och
svenska: tvåspråkig pedagogik i daghem och förskola. Jyväskylä universitet:
Jyväskylän yliopistopaino. Hämtad 7 oktober från:
https://jyx.jyu.fi/bitstream/handle/123456789/49824/978-951-39-66652_p%c3%a5_finska_och_svenska.pdf?sequence=1&isAllowed=y
Petrelius, P. (18 november 2015). Allt fler i Pargas väljer B-finskan för att säkra
godkänt studentbetyg. Svenska Yle. Hämtad 17 november 2020, från
https://svenska.yle.fi/artikel/2015/11/18/allt-fler-i-pargas-valjer-b-finskan-att-sakragodkant-studentbetyg
Pietilä, P. & Lintunen, P. (Red.) (2014). Kuinka kieltä opitaan. Opas vieraan kielen
opettajalle ja opiskelijalle. Tallinn: Tallinna Raamatutrükikoja OÜ.
Pietilä. P. (2014). Yksilölliset erot kielenoppimisessa. I P. Pietilä & P. Lintunen
(Red.) Kuinka kieltä opitaan. Opas vieraan kielen opettajalle ja opiskelijalle (s.45–
67). Tallinn: Tallinna Raamatutrükikoja OÜ.
Piippo, I. & Vaattovaara, J. (2016). Oppia ikä kaikki. I Piippo, I., Vaattovaara, J. &
Voutilainen, E. Kielen taju. Vuorovaikutuks, asenteet ja ideologiat. (s.204–240).
Helsingfors: Art House
Pramling Samuelsson, I. & Sheridan, S. (2016). Lärandets grogrund. Lund:
Studentlitteratur.
59

Sandra Virta
Svenska akademiens ordböcker [u.å.]. Andraspråk. Hämtad 12 januari 2020, från
https://svenska.se/tre/?sok=andraspr%C3%A5k&pz=1
Svenska akademiens ordböcker [u.å.]. Finska. Hämtad 14 februari 2020, från
https://svenska.se/tre/?sok=finska&pz=
Svenska akademiens ordböcker [u.å.]. Kommunikation. Hämtad 30 mars 2020, från
https://svenska.se/tre/?sok=kommunikation&pz=1
Svenska akademiens ordböcker [u.å.]. Kommunikativ. Hämtad 30 mars 2020, från
https://svenska.se/tre/?sok=kommunikativ&pz=1
Svenska akademiens ordböcker [u.å.]. Kompetens. Hämtad 30 mars 2020, från
https://svenska.se/tre/?sok=kompetens&pz=
Svenska akademiens ordböcker [u.å.]. Tidig. Hämtad 14 februari 2020, från
https://svenska.se/tre/?sok=tidig&pz=1
Svenska akademiens ordböcker [u.å.]. Tidigarelägga. Hämtad 14 februari 2020, från
https://svenska.se/so/?sok=tidigarel%C3%A4gga&pz=6
Svenska akademiens ordböcker [u.å.]. Undervisning. Hämtad 14 februari 2020, från
https://svenska.se/tre/?sok=undervisning&pz=1
Svensson, A-K. (2009). Barnet, språket och miljön. Lund: Studentlitteratur.
Tergujeff, E., Kautonen, M., Ahola, S. & Aho, E. (2017). Suullinen kielitaito: opi,
opeta, arvioi. Helsingfors: Otava.
Tergujeff, E. & Kautonen, M. (2017). Suullinen kielitaito ja sen tärkeys. I E.
Tergujeff, M. Kautonen. S. Ahola & E. Aho, Suullinen kielitaito: opi, opeta, arvioi
(s.12-21). Helsingfors: Otava.
Ullakonoja, R. & Dufva, H. (2017). Ääntämisen oppiminen ja siihen vaikuttavat
tekijät. I E. Tergujeff, M. Kautonen. S. Ahola & E. Aho, Suullinen kielitaito: opi,
opeta, arvioi (s.22–41). Helsingfors: Otava.
Utbildningsstyrelsen (2014). Grunderna för läroplanen för den grundläggande
undervisningen 2014. Helsingfors: Utbildningsstyrelsen.
Utbildningsstyrelsen (2018). Grunderna för planen för småbarnspedagogik 2018.
Helsingfors: Utbildningsstyrelsen.
Utbildningsstyrelsen (17 april 2018). Språkundervisningen inleds framöver redan i
första klass – 4,3 miljoner i statsunderstöd har delats ut. Utbildningsstyrelsen.
Hämtad 24 februari 2020, från
https://www.oph.fi/sv/nyheter/2018/sprakundervisningen-inleds-framover-redan-iforsta-klass-43-miljoner-i-statsunderstod
Virta, S. (2019) Tidigareläggning av språkundervisning – innehåll och arbetssätt i
finska. En kvalitativ intervjustudie med klasslärare i årskurserna 1–2. Vasa:
Fakulteten för pedagogik och välfärdsstudier.

60

Sandra Virta
Westlund, I. (2019). Hermeneutik. I A. Fejes & R. Thornberg (Red.) Handbok i
kvalitativ analys (s.72–90). Stockholm: Liber.
Wise, J.C. & Sevcik, R.A. (2012). Language Development. I Encyclopedia of Human
Behavior 2012 Vol. 2, s.511–516. Hämtad 15 oktober 2019 från:
https://www.sciencedirect.com/science/article/pii/B9780123750006002184
Ödman, P-J. (2007). Tolkning, förståelse, vetande. Hermeneutik i teori och praktik.
Finland: WS Bookwell.

61

Sandra Virta

Bilaga 1
Manus för barnintervjuer med handdockan
Dockan:
-

Hej, jag heter Mani och jag är 4 år gammal. Vad heter du?

-

Du har ett fint namn! Hur gammal är du?

-

Oj, du är lite äldre än vad jag är!
Du har ett jättefint daghem! Vad tycker du bäst om på ditt daghem?

-

Det låter jätteroligt! Jag hörde att dagistanterna pratar också lite finska med
er, visst?
Förstår du dem då de pratar finska?
Wau, hur känns det att lära sig nya språk?
Har du lärt dig något finska?

-

-

Kan du som redan kan finska hjälpa mig lite... Jag har just flyttat och jag har
fått nya kompisar som talar finska. Men jag förstår inte alltid vad de säger. En
dag var jag hemma hos min kompis och vi spelade ett spel. Då sa min kompis
´Sinun vuoro.` Vad menade kompisen med det? (F)

-

Aha! Efter att vi hade spelat färdigt blev det matdags. Jag fick också äta men
jag förstod inte allt de sade. Kompisens mamma frågade mig så här ´Otatko
lisää ruokaa?` Vad menade hon men det? (F)

-

Okej! Jag var också jättetörstig. Hur säger man på finska ”kan jag få mjölk?”
(P)

-

Sedan lagade mamman en smörgås till mig och frågade ´Haluatko kurkkua
leivän päälle?´ Vad menade hon med det? (F)
Ja, just det. Vad brukar du sätta på din smörgås? Vet du vad dom heter på
finska? (enligt barnets svar) (P). Oj, nu vet jag vad alla olika grönsaker och
pålägg heter på finska.

-

Sandra Virta
-

-

Efter att vi hade ätit färdigt tror jag att hon pratade någonting om lautanen,
lasi och lusikka. Vad heter dom på svenska? (P) Ja just det! Och så sa hon
också ”Voitte viedä lautaset pois.” Vad menade hon med det? (F)
Ja, just det.

-

Efter maten ville vi gå ut och leka. Pappan tittade ut genom fönstret och sa
´Ulkona sataa lunta ja on pilvistä.` Vad sa pappan om vädret? (F) Jaa, så var
ju vädret faktiskt då! (P)

-

Innan vi började klä på ytterkläderna behövde jag gå till vessan. Då jag kom
ut frågade pappan ”muistitko vetää vessan ja pestä ja kuivata kädet?” Vad
menade han med det? (F)
Ja, men vad bra att jag hade gjort det!
Pappan sa också ”nyt on sinun vuoro mennä pukemaan”. Vad menade han
med det? (F)
Ja, just det!

-

-

Då vi var i tamburen kom mamman och frågade mig ´Mitkä vaatteet sinä
laitat päälle?` Jag skulle klä på mig min jacka, mössa och skor. Vad heter de
på finska? (P)

-

Okej! Nu kan jag dem!

-

Min mamma har köpt dom här kläderna till mig! Visst är dom fina! Kan du
berätta vad färgerna på mina kläder heter på finska?
Vad är din favoritfärg? Oj, jag tycker också om xx. Vad heter färgen på
finska?
Vad heter alla mina kläder på finska då? (mössa, jacka, byxor och skor)
Kan du räkna på finska hur många fickor det finns på min jacka?
Och hur många knappar har jag? (P)
Oh-hoh, vad du kunde berätta mycket om mina fina kläder på finska!

-

-

Wau, du kan nog redan jättemycket finska! Vad annat har du lärt dig på
finska?

-

Kan du veckodagarna på finska?

Sandra Virta
-

Kan du också säga vad de olika kroppsdelarna heter? (P) (huvud, händer och
fötter)
Ojojoj, vad du kan!

-

Kan du också sjunga någon sång på finska? Vad sjunger man om i sången? (P
och F)
o Om barnet inte kommer på någon sång kunde handdockan fråga om
barnet har hört sången som går så här ”tuiki, tuiki, tähtönen..” Dockan
kunde be barnet att sjunga sången med dockan och efter sången kunde
dockan fråga vad man sjunger om i sången..

-

Hej! Vill du ännu titta i min ryggsäck? Mamma packade med mina
favoritfrukter! Vet du vad dom heter på finska?
Vill du dela dem med mig?
Kiitos, visst är det så man säger?

-

-

Det var så roligt att få prata med dig! Och du lärde mig många fina ord på
finska som jag kan använda med mina kompisar! Tack ska du ha! Nu måste
jag fara hem! Hej då!

Efter intervjun med dockan kunde forskaren fortsätta med några frågor:
Forskaren: Oj vad du kunde hjälpa (dockan) mycket med finskan! Nu kan han säkert
förstå bättre vad kompisen och kompisens föräldrar säger på finska.

-

Vad tycker du om att dagistanterna använder finska här på dagiset?
Pratar du finska någon annanstans än här på dagiset? Med vem?

Kan du andra språk än svenska och finska? Var har du lärt dig det?

Sandra Virta

Bilaga 2
Transkriptionsnyckel
Font Courier New
Inga punkter/stora bokstäver etc.

(.)

a pause less than 0.2 seconds

(0.5)

a pause indicated in tenths of seconds

|
talk

indicates the beginning of an overlap/overlapping

:

prolongation/stretching of the prior sound

↑

rising intonation

↓

falling intonation

text-

cut-off or self-interrupted talk

>text<

faster talk than normal

<text>

slower talk than normal

ºtextº

markedly quiet talk

((text))

non-verbal/embodied activity

(text)

likely hearing of talk

(xxx)

inaudible

[name]

anonymized

