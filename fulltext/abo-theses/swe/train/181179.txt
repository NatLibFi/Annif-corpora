Festivalupplevelsen
En kvalitativ studie om organiseringen av musikevenemang i
Finland på 2010-talet
Eva Persson

Pro gradu-avhandling i Organisation och ledning
Handledare: Mika Mård
Fakulteten för samhällsvetenskaper och ekonomi
Åbo Akademi
2021

ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI
Abstrakt för avhandling pro gradu
Ämne: Organisation och ledning
Författare: Eva Persson
Arbetets titel: Festivalupplevelsen – En kvalitativ studie om organiseringen av
musikevenemang i Finland på 2010-talet
Handledare: Mika Mård
Abstrakt: Upplevelsen är en psykologisk händelse, som i samband med upplevelseekonomin har fått en allt
större roll i samhället, såväl kulturellt som också ekonomiskt. Som en följd av människors villighet att investera
sina pengar på upplevelser, har evenemangsbranschen genomgått en professionalisering, samtidigt som
branschen utmärks av turbulens. I denna pro gradu-avhandling ämnar jag studera hur evenemangsorganisatörer
förhåller sig till upplevelsen i samband med organiseringen av musikfestivaler i Finland på 2010-talet. I
samband med utvecklingen av evenemangsbranschen har ämnesområdet Event Management fått fotfäste inom
akademin. Den finns till för att skapa mer kunskap om de fenomen och processer som råder i samband med
organiseringen av evenemang. Dessa studier kan generera mycket kunskap om bland annat organisering, social
ordning och förändringsledning. Samtidigt studeras det flitigt framför allt inom turism, eftersom
musikfestivaler i allmänhet utgör en viktig del av städer och orters attraktivitet. Få studier fokuserar ändå på
att förklara vilken betydelse upplevelsen, som verksamheten de facto grundar sig på, har för producenten i
organiseringen av musikfestivaler.
Upplevelsen är speciellt intressant att studera i ett organiseringsperspektiv eftersom det handlar om en tolkande,
subjektiv och också affektiv psykologisk händelse, som man rent konkret inte kan skapa. I en
evenemangsorganisation kan man i stället via de administrativa och praktiska attributen och designen skapa
förutsättningar för upplevelser. Festivalupplevelsen innebär dessutom sällan en isolerad upplevelse, utan den
skulle kunna sägas bestå av allt från förväntningarna till upplevd service, stämningen, det sociala umgänget,
firandet och såklart musiken. För att festivalupplevelser ska uppstå krävs således noggrann organisering, men
också design, kreativitet, strategiska kunskaper samt gestaltning och ledning av stora sociala helheter. Den
teoretiska referensramen i den här pro gradu-avhandlingen är därför uppbyggd av ett flertal olika teorier, som
berikar analysen med olika infallsvinklar på såväl det planerade evenemanget, upplevelsen, som också
organiseringsprocesserna i evenemangsorganisationer. Det empiriska materialet grundar sig däremot på fyra
semistrukturerade intervjuer, där informanterna består av fyra evenemangsorganisatörer med varierande
bakgrund. Vidare är analysen bearbetad med en induktiv relation till materialet och med hjälp av ett tolkande
synsätt strävar jag efter att skapa förståelse för organiseringen av musikfestivaler i samtiden. Man skulle kunna
säga att organiseringen av musikevenemang i grund och botten handlar om att svara på efterfrågan och bidra
till att skapa upplevelser. I producentens perspektiv framhävs dessutom osäkerhet, risktagande och passion,
som också av ett kontinuerligt strävande till förbättring och till att skapa samt överskrida besökarnas
förväntningar. Under det senaste decenniet har verksamheten påverkats betydligt av bland annat
professionaliseringen av evenemangsbranschen samt utvecklingen i musikbranschen.
Nyckelord: organisering, event management, evenemang, festival, upplevelse
Datum: 17.5.2021
Sidoantal: 107

1

INNEHÅLL
1 INLEDNING ................................................................................................................. 3
1.1 Syfte .................................................................................................................. 5
1.2 Disposition ........................................................................................................ 6
2 METOD ......................................................................................................................... 8
2.1 Utformning av den kvalitativa studien .............................................................. 8
3 TEORETISK REFERENSRAM ................................................................................. 12
3.1 Planerade evenemang...................................................................................... 12
3.2 Upplevelsen..................................................................................................... 15
3.3 Evenemangsorganisationen............................................................................. 20
4 EMPIRI ....................................................................................................................... 33
4.1 Intervju med Janis ........................................................................................... 33
4.2 Intervju med Carlos......................................................................................... 39
4.3 Intervju med Jimi ............................................................................................ 46
4.4 Intervju med Laura .......................................................................................... 51
5 ANALYS .................................................................................................................... 58
5.1 Planering ......................................................................................................... 58
5.2 Utförande ........................................................................................................ 75
5.3 Utvärdering ..................................................................................................... 81
6 SAMMANFATTNING OCH SLUTSATSER ........................................................... 94
7 REFERENSER .......................................................................................................... 101

2

1 INLEDNING
I den här avhandlingen ämnar jag studera organiseringen av musikevenemang i Finland
på 2010-talet, med avseende till festivalupplevelser. Problemområdet grundar sig starkt i
upplevelseekonomin, framför allt för att den här typen av samhälle kännetecknas av ett
ökat intresse för upplevelser framom varor (Getz & Page, 2016; Pine & Gilmore, 1998).
Detta innebär att människor förväntar sig att upplevelser ingår i konsumtion, oberoende
om det är fråga om en produkt eller en tjänst som byter ägare (Getz & Page, 2016).
Upplevelseekonomin utmärks också av människors ökade öppenhet för upplevelser och
villighet att ta risker för att uppleva någonting nytt (Getz & Page, 2016), vilket innebär
att människor är villiga att spendera större summor pengar på sådant som kan ge dem
upplevelser. Med andra ord investerar människor tid och pengar på upplevelser, när varor
och tjänster inte längre tillfredsställer deras behov (ibid).
I bakgrunden av upplevelseekonomins tillväxt ligger en rad megatrender, såsom
globaliseringen, tekniken och individualiseringen (Getz & Page, 2016). I kombination
med människors generella efterfrågan på upplevelser och de facto att industrier börjat
reagera på de megatrender som gett upphov till människors förändrade konsumtionsvanor
och preferenser, har även samhället riktat allt mer fokus på de så kallade kulturella
industrierna, vars främsta uppgift är att erbjuda upplevelser (ibid). Pine och Gilmore
(1999) påpekar i själva verket att festivalen hör till de primära manifestationerna av
upplevelseekonomin. Som komplexa helheter gör nämligen musikevenemang såsom
festivaler det möjligt att skapa mångfacetterade produktioner av underhållning, som har
potential att locka stora folkmassor och bidra med en betydande ekonomisk påverkan
(Manners et al., 2012). De ekonomiska fördelar som musikevenemang kan ge upphov till
är mångfaldiga och inkluderar bland annat reklam för destinationen och värdstaden,
ökade turistbesök, stöd till artister och uppträdanden, arbetsmöjligheter för lokala
invånare,

förbättring

av

infrastruktur

i

området,

generering

av

ytterligare

detaljhandelsförsäljning samt intäkter från hotell, restauranger och bensin (Brown et al.,
2002; Sonder, 2004; Saayman, 2004; Bowdin et al., 2006; Allen et al., 2008; Page &
Connell, 2009; Hausman, 2011; Walker & Walker, 2011; Manners et al., 2012). Således
har musikevenemang blivit en viktig drivkraft bland annat för turismen, vilket gör att
musikevenemang

nuförtiden

är

starkt
3

involverade

i

utvecklings-

och

marknadsföringsplanerna för destinationer (Getz, 2008; Manners et al., 2012). I den här
avhandlingen är jag speciellt intresserad av att studera organiseringen av musikfestivaler,
som befinner sig i en beröringspunkt mellan såväl kulturella, ekonomiska som också
miljömässiga frågor.
Att samhället och ekonomin så starkt bygger på och framhäver upplevelsen tycker jag är
intressant för att upplevelsen är någonting som helt konkret bara kan uppstå i sinnet på
den enskilda människan (Boswijk et al., 2007). Upplevelsen skapas och existerar alltså
bara i den stunden som människan engagerar sig i konsumtionen på en känslomässig,
intellektuell eller spirituell nivå (Pine & Gilmore, 1998). Som företag eller organisation
kan man således inte erbjuda och sälja upplevelser helt konkret, utan egentligen kan man
bara skapa förutsättningarna för att den önskade upplevelsen ska uppstå (ibid). Företag
och organisationer, som har som önskan att skapa emotionella band med sina kunder via
att erbjuda dem upplevelser (Pine & Gilmore, 1998; Getz & Page, 2016), måste avsiktligt
designa de engagerande upplevelserna för att förverkliga fördelarna av att iscensätta dem
(Pine & Gilmore, 1998; Pegg & Patterson, 2010).
Upplevelseekonomin, med bakgrund i globaliseringen, tekniken och individualiseringen,
har gett upphov till en evenemangsbransch som präglas av turbulens (Pegg & Patterson,
2010; Getz & Page, 2016). Evenemangsorganisatörer är tvungna att kontinuerligt anpassa
sig till nya strategier, för att upprätthålla sin konkurrenskraft på den allt mer
konkurrensbetonade marknaden, och det har blivit nödvändigt för dem att ständigt
förbättra sina tjänster för att uppfylla besökarnas behov (Pine & Gilmore, 1998; Pegg &
Patterson, 2010). Samtidigt innebär organisatörskap i evenemangsorganisationer ansvaret
och hanterandet av ett helt ekosystem av olika intressenter, deltagare och betydelser (Getz
et al., 2010), och kanske av just denna orsak erbjuds det nuförtiden utbildningar som
förbereder för just organiseringen av olika typer av kulturella evenemang. I och med att
den här avhandlingen ingår i mina studier i ämnet Organisation och ledning, har jag valt
att studera organiseringen av musikevenemang i Finland på 2010-talet ur ett
organiseringsperspektiv, där producenten står i fokus. Således är jag speciellt intresserad
av hur evenemangsorganisatörer, som inom ramarna av upplevelseekonomin är tvungna
att möta kraven av att vara både en ekonomisk och en kulturell aktör, förhåller sig till
upplevelsen i sina organiseringsprocesser.

4

1.1 Syfte
Globaliseringen, den tekniska utvecklingen och ett förändrat konsumentfokus har bidragit
till att den arbetsmiljö som evenemangsorganisatörer är verksamma i har utvecklats
drastiskt (Pegg & Patterson, 2010). Detta beror på att resultatet av ett lyckat festivalbesök
generellt borde synas som en ökning av den ekonomiska vinsten samt som en
tillfredsställelse av alla parter (Manners et al., 2012; Yeoman et al., 2004). I kontexten av
upplevelseekonomin

är

festivalens

resultat

också

i

direkt

samband

med

evenemangsbesökarnas tillfredställelse och med hur minnesvärld besökarnas upplevelser
är (Manners et al., 2012). Med andra ord är evenemangsorganisatörer tvungna att hantera
både intressenterna och besökarna samtidigt som de anpassar sig till sådana kontinuerligt
varierande faktorer som påverkar deras upplevelser i samband med evenemanget, för att
uppfylla deras behov och överskrida förväntningar (Manners et al., 2016).
Inom akademin har organiseringen av olika typer av festivaler uppmärksammats framför
allt inom ramarna av ämnet Event Management. Studier i Event Management närmar sig
evenemang generellt från ett organiseringsperspektiv och strävar efter att öka förståelsen
för hela organiseringsprocessen – från planeringen till utförandet och utvärderingen, eller
specifika delar av den (Allen et al., 2011; Bowdin et al., 2006). Majoriteten av de tidigare
studierna i ämnet har dessutom avgränsats till att handla om evenemangens effekt på
omgivningen, och även då främst i ekonomisk bemärkelse (Quinn, 2013). Andra
perspektiv som har fått en del uppmärksamhet i samband med studier i organiseringen av
festivaler är bland annat riskhantering (Quinn, 2013), samt evenemangsorganisationers
förmåga att organisera uppenbarligen kaotiska tillställningar (Chen, 2009; Toraldo &
Islam, 2019). Däremot har exempelvis tidshantering och informationsteknik (Quinn,
2013), besökarnas motivationer att delta i musikevenemang (Pegg & Patterson, 2010),
samt upplevelsens betydelse i ett organiseringsperspektiv (Manners et al., 2016), inte
ännu fått så mycket utrymme.
I den här avhandlingen behandlas organiseringen av musikfestivaler ur ett
organiseringsperspektiv. Syftet med min avhandling är att ge en inblick i organiseringen
av musikfestivaler i Finland på 2010-talet, med avseende till den ogripbara, men
essentiella

festivalupplevelsen.

Med
5

upplevelseekonomin

och

den

turbulenta

evenemangsbranschen i åtanke strävar jag således efter att skapa en bättre förståelse för
hur organiseringen av festivaler i samtiden upplevs av producenter. Frågor som diskuteras
i detta syfte är bland annat: Vilka faktorer är utmärkande i organiseringen av festivaler?
Vilka är de största utmaningarna och var finns möjligheterna i samband med
organiseringen av festivaler? Vilka faktorer är framträdande för festivalens resultat?

1.2 Disposition
Dispositionen finns till för att ge läsaren en överblick av studiens uppbyggnad. Således
följer en kort introduktion till respektive kapitel.
Kapitel 2 – Metod
I metodkapitlet presenterar jag de metoder som jag har använt mig av i min studie och
motiverar även för tillämpningen av dem.
Kapitel 3 - Teoretisk referensram
I den teoretiska referensramen presenterar jag aspekter av festivalen ur såväl ett historiskt
som ett samtida perspektiv, men också som ett planerat evenemang och som en
organisation. I och med att jag via denna studie strävar efter att ge en inblick i den finska
evenemangsbranschen och organiseringen av musikfestivaler i samtiden med avseende
till upplevelsen, redogör jag i den teoretiska referensramen även för vad begreppet
upplevelse innebär i detta sammanhang.
Kapitel 4 – Empiri
I det här kapitlet presenterar jag det empiriska material som jag samlat in via
semistrukturerade intervjuer med personer som arbetar inom evenemangsbranschen och
har erfarenhet av organiseringen av festivaler i Finland på 2010-talet. Varje informant
som intervjuats för studien representerar sig själv som evenemangsorganisatör, vilket
innebär att materialet redovisar för informanternas subjektiva erfarenheter och tolkningar.
För att behålla anonymiteten har jag gett var och en av informanterna en alias inspirerade
av artister som uppträtt på Woodstock och Monterey Pop Festival på 1960-talet. Dessa är
Janis Joplin, Carlos Santana, Jimi Hendrix och Laura Nyro.
6

Kapitel 5 – Analys
I det här kapitlet fogas den teoretiska referensramen och det empiriska materialet samman
och via ett tolkande synsätt strävar jag efter att skapa förståelse för det samtida
evenemangsorganisatörskapet, med avseende till festivalupplevelsen. Uppbyggnaden
reflekterar den övergripande organisationsprocessen i en evenemangsorganisation och
börjar således i planeringen, övergår sedan till utförandet och avslutas i utvärderingen.
Kapitel 6 – Sammanfattning och slutsatser
I detta kapitel sammanfattar jag min studie och diskuterar de slutsatser som jag kommit
fram till.

7

2 METOD
Jag inledde mitt arbete med att läsa mig in på så kallade Event studies. Detta var viktigt
för att jag skulle få en grundlig uppfattning om det vetenskapliga fältet i
evenemangstudier. Samtidigt som jag bekantade mig med det tidigare studier och
litteratur, gjorde jag anteckningar och formulerade frågor som jag var intresserad av att
studera närmare vid ett senare tillfälle. Efter bakgrundsforskningen hade jag samlat på
mig väldigt mycket material. Man skulle nästan kunna säga att jag hade kartlagt mitt
intresse för praktiskt taget alla aspekter i evenemangsbranschen och hade på grund av
detta svårt att identifiera ett tydligt fokus för avhandlingen.
Efter att jag kommit över känslan av förtvivlan, som den överväldigande mängden
material gett upphov till, beslöt jag mig för att börja om. Vid detta tillfälle hade jag redan
en uppfattning om den vetenskapliga situationen i ämnet och bestämde mig för att
fokusera på det som jag ansåg var mest intressant att studera. Intresset grundar sig såväl
i mina huvudämnesstudier i Organisation och ledning, som också i mina biämnesstudier
i psykologi vid Åbo Akademi, Event Management studier vid Handelshögskolan vid
Göteborgs Universitet, samt mitt personliga tycke för musikfestivaler. I stället för att
fokusera på allt, bestämde jag mig för att genomföra en studie om organiseringen av
musikevenemang i Finland på 2010-talet, med avseende till den psykologiska händelsen
— upplevelsen.

2.1 Utformning av den kvalitativa studien
Enligt Alvesson och Sköldberg (1994) kritiseras trovärdigheten i kvalitativa studier
ibland för att resultaten inte kan generaliseras, vilket under dessa förhållanden ses som en
svaghet i jämförelse med kvantitativa studier. Vidare påpekar Ahrne och Svensson (2016)
att den här metodologiska ”bristen” i praktiken innebär att man utgående från studien inte
kan säga någonting om en större population eller en annan omgivning än den som
studerats. Alvesson och Sköldberg (1994, 40) argumenterar dock för att successiva
8

utvidgningar av teorins empiriska tillämpningsområde inom en viss domän är både
möjliga och önskvärda, även för kvalitativa studier. Vad Alvesson och Sköldberg (1994)
menar är att man också utan sannolikhetsberäkningar kan skapa ett större värde för och
utvidga tillämpningsområdet med stöd av befintliga sekundärdata. I och med att jag redan
från början visste att källan till den empiriska informationen för min studie finns hos
evenemangsorganisatörerna, var den kvalitativa metoden ett självklart beslut för mig.
Enligt Bryman och Bell (2011) är intervjun dessutom den sannolikt mest använda
metoden för att samla in data i en kvalitativ studie, och också den metod som jag ansåg
var mest passande för min studie. Jag var ju intresserad av att studera hur ett subjektivt
ämne inverkar på en större helhet.
Vidare var förhållningssättet i min studie öppen, vilket innebär att den inte begränsades
av i förväg definierade hypoteser och teorier. Tanken bakom att inte formulera hypoteser
eller slå fast teorier före man samlat in det empiriska materialet är att möjliggöra en
tolkning av den verklighet som informanterna skildrar – med stöd i relevant teori. Pyörälä
(1995) framhåller att trovärdigheten i den kvalitativa studien grundar sig just på
skribentens förmåga att tolka det som studerats. Detta innebär att skribenten måste klara
av att kontinuerligt under hela arbetsprocessen förhålla sig till teorin, så att förhållandet
mellan de teoretiska begreppen och det empiriska materialet är logiskt. Det samma gäller
för förhållandet mellan empirin och slutsatserna (ibid). Pyörälä (1995) markerar också att
en situation där teorin står i strid med det empiriska materialet i värsta fall kan resultera i
bristande trovärdighet.
Jag ville alltså inte begränsa min empiriska studie mer än nödvändigt samt undvika en
situation där det empiriska materialet står i strid med teorin. Rent konkret innebar detta
att jag inledde min studie genom att formulera intervjufrågor med stöd i
bakgrundsforskningen. Dessa intervjufrågor formulerade jag eftersom jag ansåg att de var
kritiska för min studie och ville således ställa dem till alla informanter. För att ha
möjlighet till diskussion och till att ställa följdfrågor bestämde jag mig dock för att
använda mig av en semistrukturerad intervju. En del av mina informanter ville bekanta
sig med intervjufrågorna på förhand så att de kunde få en uppfattning om vilken typ av
frågor jag var intresserad av att diskutera. Om informanten bad om detta så skickade jag
de färdigt planerade frågorna till dem. Trots detta gav den semistrukturerade intervjun
mig möjlighet till spontana frågor och svar under själva intervjutillfället.
9

När jag inledde letandet av informanter hade jag som kriterium att de skulle ha erfarenhet
av att organisera olika typer av musikaliska evenemang som kan liknas med eller kallas
för festivaler, som således erbjuder besökare möjligheter att få festivalupplevelser. För
att få tag på informanter tog jag kontakt med sådana personer vars kontaktuppgifter jag
fick tag på online eller via mitt personliga nätverk. Jag informerade dem om vem jag var,
hur jag fått tag på deras kontaktuppgifter och berättade att jag kontaktat dem för att jag
var intresserad av att intervjua dem inför min pro gradu-avhandling, som handlar om
organiseringen av festivaler. Medan jag väntade på respons och på de datum som vi
bestämt för intervjuerna, övervägde jag mina alternativ av litteratur för den preliminära
referensramen. Denna process resulterade i ett urval av informanter med varierande
bakgrund i organiseringen av olika sorters evenemang och musikfestivaler.
De fyra intervjuerna som jag lyckades komma överens om med informanterna tog plats
antingen på ett café, som informanten själv valt ut, eller på evenemangsorganisationens
kontor, som informanten bjudit mig till. När både jag och informanten anlänt till
intervjuplatsen, började vi med lite kallprat för att komma in i rätt stämning. Sedan bad
jag om lov för att få banda in intervjun med ljudinspelningsappen i min iPhone 6s
respektive iPhone 8. Efter att ha fått ett jakande svar till att banda in intervjun,
informerade jag också om att ljudupptagningen bara var till för att underlätta mitt arbete
och att den således kommer att behandlas på ett sakligt och korrekt sätt.
Transkriberingarna av intervjuerna gjorde jag alltid inom en vecka efter intervjutillfället
i fråga. Anonymiteten diskuterades egentligen inte med informanterna, men jag har valt
att förverkliga konfidentialitetskravet bland annat genom att bevara fullständig
anonymitet

av

informanterna

i

min

avhandling,

eftersom

kretsarna

inom

evenemangsbranschen i Finland är relativt små och intervjuerna delvis resulterade i
väldigt personliga åsikter och erfarenheter. För att fullfölja detta beslut, gav jag
informanterna varsin alias, som varken avslöjar kön eller ålder. Dessutom har jag valt att
presentera relativt lite personutmärkande information om informanterna, som kom på tal
under intervjutillfällena. Såsom Bryman och Bell (2011) konstaterar så ska informanterna
behandlas med respekt och på ett sådant sätt som inte påverkar dem negativt, det vill säga
på ett sätt som inte ger anledning till problem eller skada för informanten.

10

Utgående från detta kan man konstatera att jag använder mig av en kvalitativ
forskningsstrategi, som utmärks av en induktiv relation till teorin och ett tolkande synsätt.
Såsom Bryman och Bell (2011) förklarar, betonar det induktiva synsättet tyngden på
generering av teorin, snarare än på teoriprövning, och lägger tonvikten på hur individer
uppfattar och tolkar sin sociala verklighet. Bryman och Bell (2011) understryker också
att den kvalitativa forskningsstrategin ger utrymme för den sociala verkligheten som en
ständigt föränderlig egenskap hos individerna. Även om min studie i huvudsak följer ett
induktivt synsätt, där teorin genereras utifrån praktiken, har den även vissa inslag av
deduktion. Den deduktiva aspekten i min studie består av den bakgrundsforskning som
jag gjorde innan jag började samla in det empiriska materialet.
Medan validiteten av den kvantitativa studien är baserad på samplets representativitet, det
vill säga mätningens förmåga att mäta det som man önskar mäta, påpekar Pyörälä (1995)
att validiteten i den kvalitativa studien baseras i teori. I den kvalitativa studien är det
således förmågan att tolka det som studeras, som är det viktigaste i fråga om validitet.
Vidare är reliabiliteten av den kvalitativa studien beroende på analysens
utvärderingsbarhet och trovärdighet. I praktiken betyder detta att förhållandet mellan de
teoretiska begreppen och det empiriska materialet måste göras logiskt, liksom också
förhållandet mellan de teoretiska slutsatserna och det empiriska materialet (ibid). I och
med att mitt empiriska material består av information som evenemangsorganisatörer med
kunskap om och erfarenhet i organiseringen av musikevenemang och festivaler, kan man
säga att den här studien inte skulle ha varit möjlig utan dem.

11

3 TEORETISK REFERENSRAM
Den teoretiska referensramen består av ett urval av teori som belyser aspekter av
festivalen ur såväl ett historiskt som ett samtida perspektiv, men också som ett planerat
evenemang och som en organisation. I och med att jag via denna studie strävar efter att
ge en inblick i den finska evenemangsbranschen och organiseringen av musikfestivaler i
samtiden, med avseende till upplevelsen, redogör jag i den teoretiska referensramen även
för vad begreppet upplevelse innebär i detta sammanhang.

3.1 Planerade evenemang
För att kunna förstå festivalupplevelsen, är det viktigt att känna till kontexten i vilken den
uppstår och orsaken till att just planerade evenemang fått en allt större roll i
upplevelseekonomin. Historiker noterade redan på 1700-talet att återkomsten av
evenemang grundar den mänskliga existensen i återkomsten av handlingar och händelser,
och utgående från den kunskap vi har idag så finns det inte ett enda samhälle som inte
skulle ha engagerat sig i sådana evenemang som idag kan liknas med festivaler (Toraldo
& Islam, 2019). Detta har högst antagligen att göra med att det planerade evenemangets
historia har sin grund i biologiska tidskonstruktioner, som utmärks av människans behov
att ordna evenemang för att fira födelsedagar, släktträffar och andra tillfällen som
markerar förändringar i livet.
Ännu i denna dag är det enligt Getz och Page (2016) möjligt att se tydliga spår av den
biologiska tidskonstruktionen också i andra typer av evenemang, som egentligen inte har
någonting att göra med den biologi vi talar om i detta sammanhang. Ett exempel på ett
sådant spår är att evenemang i regel ordnas under tidpunkter som är typiska för fritid, då
majoriteten av människor har möjlighet att delta. På grund av sociala och kulturella
konstruktioner av tid, utmärks evenemang enligt Getz och Page (2016) också av en så
kallad liminal zon. Kortfattat innebär den liminala zonen ett speciellt tillfälle i tid och
rum, som befinner sig utom den vanliga vardagsstrukturen och som kan kännetecknas av
12

en speciell typ av gemenskap och frihet från sociala normer (Turner, 1969; Pielichaty,
2015). Ett tredje sätt att relatera evenemang till en viss tidsaspekt, kan göras genom att
behandla evenemang som varor. Getz och Page (2016) framhäver att även om människor
visserligen inte kan köpa tid, kan de mycket väl gå miste om den. Av den här orsaken
talar man till exempel ofta om att man investerar sin tid på någonting som man exempelvis
tycker om eller anser vara viktigt. Getz och Page (2016) påpekar också att frasen ”tid är
pengar” (min översättning från engelskans “time is money”) reflekterar att vårt samhälle
de facto har gett tiden ett värde. Således kan själva evenemangsupplevelsen påverkas av
att deltagandet i själva verket kräver tid och ofta även pengar, vilket i sin tur innebär att
också förväntan, resan till och från evenemanget samt minnesbilder blir centrala. (Getz
& Page, 2016).
Förutom att planerade evenemang kan relateras till olika aspekter av tid, framhäver Getz
(2008), att de också är rumsrelaterade fenomen, vilket innebär att exempelvis
interaktionerna och människorna i den givna omgivningen samt evenemangets design och
program alltid är unika. En del av planerade evenemangens, såsom festivalers, attraktion
ligger kanske just i att de aldrig är helt lika varandra. Att evenemang är bundna till en viss
tid och plats så att man helt konkret måste befinna sig i festivalen för att kunna ta del av
den unika upplevelsen, som man annars går miste om. (Getz, 2008).
Ursprunget till den moderna erans popmusik-festivaler kan sägas ha sin början i Monterey
Pop Festival år 1967 och Woodstock i USA år 1970 (Getz & Page, 2016). Tekniskt sett
kan

man

beskriva

den

här

typens

musikfestivaler

som

återkommande

performansevenemang med två eller flera liveuppträdanden, som utspelar sig under en
eller flera dagar och som paketeras till en sammanhängande helhet (ibid). Typiskt för
evenemangen är också att de ordnas utomhus under sommartid och att de innehåller
traditionella festliga element såsom dans och underhållning, samt försäljning av
festivalrelaterade varor (ibid). Vidare beskriver Bowen och Daniels (2005) samt Gelder
och Robinson (2009) musikfestivalen som en unik typ av specialevenemang, där musiken
är utmärkande för att den är en integrerad del av kulturen. Såsom också Getz et al. (2010,
38) påpekar så utgör musikfestivaler en helt unik typ av evenemang, eftersom “musik är
det universella språket för fest och underhållning” (min översättning). Till skillnad från
enskilda konserter, som snarast lockar besökare för att höra och se en viss artist, erbjuder
musikfestivaler i allmänhet en mängd talanger och är inte bundna till att följa en viss
13

genre av musik (Bowen & Daniels, 2005). Således framhåller Getz och Page (2016) att
en socialt konstruerad kategorisering såsom musikfestivaler, nödvändigtvis inte beskriver
hela sanningen på bästa sätt. Dagens musikfestivaler har oftast, utöver de musikaliska
framträdandena, inslag av underhållande, kreativt, välgörande och konst (ibid), vilket
också kan vara en orsak till musikfestivalens unika dragningskraft, menar bland annat
Bowen och Daniels (2005).
En konsumtionsupplevelse liksom ett festivalbesök kan enligt Morgan (2008) förstås som
ett kognitivt svar på de yttre stimuli som förses av evenemangsorganisatörer, eller
alternativt som ett subjektivt medvetandetillstånd med en mängd olika symboliska
betydelser, hedonistiska responser och estetiska kriterier (Morgan, 2008; Holbrook &
Hirschman, 1982). Getz et al. (2010) påpekar att det som skiljer festivaler från övriga
evenemang mest är dess främsta kännetecken – firande. Utmärkande för festivalen är
också att den innebär en flykt från social ordning och ett ögonblick av frihet från
restriktioner (Turner, 1969; Toraldo & Islam, 2019). Toraldo och Islam (2019) påpekar
dock att den frihet från restriktioner numera snarast existerar i en symbolisk bemärkelse,
eftersom den trots allt kräver noggrann organisering och övervakning av gränser i en
festivalomgivning.
I samband med den betydliga utveckling som evenemangsbranschen genomgått under det
senaste decenniet, har festivalen etablerat sig som en viktig bransch i vårt samhälle (Getz
& Page, 2016). Enligt Getz och Page (2016) är det ett resultat av ökad professionalism,
som bland annat utmärks av en ökad efterfrågan och av de utbildningar som förbereder
för evenemangsbranschen och som nuförtiden erbjuds i allt fler skolor och universitet
(Ellert et al., 2015). Vidare har utvecklingen och professionaliseringen av
evenemangsbranschen gett upphov till bland annat ökad kommersialisering, kontinuerligt
stigande biljettpriser (Getz & Page, 2016) och ökande komplexitet, samt osäkerhet i
organiseringen av evenemang (Ellert et al., 2015). Det finns idag mer diversitet på
festivalmarknaden än någonsin förut, vilket i ett ekonomiskt perspektiv är ytterst positivt
(Getz & Page, 2016), och i allmänhet förhåller sig också besökarna sig positivt till detta,
men givetvis är inte alla är lika nöjda med den här utvecklingen. Speciellt de människor
som identifierar sig med olika subkulturer och alternativkulturer visar ofta missnöje till
de stigande biljettpriserna, kommersialismen, regleringarna som åläggs av regeringen och

14

även den professionalism som nuförtiden utmärker majoriteten av samtidens festivaler.
(ibid).

3.2 Upplevelsen
En förutsättning för att förstå, skapa eller främja upplevelsen i det planerade evenemanget
är förståelsen för vad en upplevelse i själva verket är. Det finns naturligtvis upplevelser
av många olika slag, men Boswijk, Thijssen och Peelen (2007) framhåller att
varseblivning är en gemensam nämnare i alla typer av upplevelser. I praktiken innebär
det att det första stadiet av varje upplevelse finns i de sinnen med vilka vi hör, ser, känner,
luktar och smakar. I det andra stadiet följs varseblivningen av en bearbetning av den
information som kommer från omgivningen och bland annat resulterar i emotioner. I regel
är upplevelsen alltså per definition en omedelbar och relativt isolerad psykologisk
händelse. (Boswijk et al., 2007).
Den enskilda upplevelsen består ofta av ett komplex av emotioner och som antingen
inträffar samtidigt eller efter varandra och resulterar i att väcka känslor och skapa mening
för individen i just den stunden. Enligt Boswijk et al. (2007) skiljer sig meningsfulla
upplevelser från den omedelbara och relativt isolerade psykologiska händelsen, som vi
kallar upplevelsen, i graden av komplexitet. Den meningsfulla upplevelsen kan nämligen
beskrivas som ett resultat av alla interaktioner som människan har med sin omgivning,
det vill säga fysiska omgivningen och människorna i den, och som till skillnad från
upplevelsen involverar en aspekt av medvetenhet. Den meningsfulla upplevelsen kan
således förklaras som en förlängning av upplevelsen, där individen ägnar
tankeverksamhet åt att ge upplevelsen en djupare betydelse. I bästa fall leder den
meningsfulla upplevelsen till att individen lär sig något nytt om sig själv. (Boswijk et al.
2007).
Boswijk et al. (2007) understryker att även om den psykologiska händelsen är isolerad,
så är upplevelsen i hög grad beroende av omgivningen. Också den övergripande
kontexten, som individen befinner sig i, påverkar upplevelserna och graden av
15

meningsfullhet i dem. Med den övergripande kontexten i detta sammanhang syftar man
till de facto att människan genomgår saker i såväl personliga, sociala som också fysiska
kontexter, vilket innebär att allt som människan upplever påverkas av ett personligt
bagage som bland annat består av och formas av tidigare personliga händelser,
förväntningar, motivationer, ambitioner och intressen. (Boswijk et al., 2007).
Den sociokulturella kontexten som påverkar upplevelser består i sin tur av individens
sociala kontakter, som till exempel påverkas av de grupper som individen tillhör och den
roll som hen har på sin arbetsplats (Boswijk et al., 2007). Med den fysiska kontexten
menar man den påtagliga omgivningen där upplevelserna äger rum (ibid). Det är också
värt att notera att upplevelser inte är oberoende av tiden, utan snarare ytterst beroende av
tiden (ibid). Boswijk et al. (2007) hävdar att människor i viss mån till och med formar
sina egna verkligheter i det avseendet att människor alltid fäster sin uppmärksamhet på
det som är viktigast eller intressantast för dem i just den stunden.
Den designade upplevelsen är enligt Getz och Page (2016) det mest grundläggande i
planerade evenemang. Enligt dem är avsikten hos evenemangsorganisatörer nämligen
alltid att skapa, forma eller främja individuella och kollektiva upplevelser hos besökarna
– vilket är exakt vad den designade upplevelsen handlar om. I den designade upplevelsen
betonas framför allt betydelsen av platsen, vilket syftar såväl på den geografiska
positionen och kulturen samt också på den lokalitet som evenemanget ordnas i.
Exempelvis festivaler utmärks ofta av att de omvandlar platser till tillfälliga omgivningar,
som bidrar till produktionen, bearbetningen och konsumtionen av kultur, som är bunden
till både tid och rum. Utmärkande för den designade upplevelsen är också att den kräver
samtidig närvaro av producent och konsument. (Getz & Page, 2016).
Beträffande underhållande evenemang resonerar Pine och Gilmore (1999) för en
åtskiljning av den designade upplevelsen, som baserar sig på två olika typer av
deltagande. För det första menar de att ett passivt deltagande innebär att besökaren lämnar
evenemanget berörd av upplevelsen, även om den egentligen inte krävt ett konkret
deltagande av besökaren. Den här typen av deltagande likställer Pine och Gilmore (1999)
med så kallade estetiska upplevelser, såsom att till exempel gå på konstutställning. Det
aktiva deltagandet jämställer de däremot med eskapism och lärande, det vill säga
upplevelser som kräver ett interaktivt deltagande. (Pine & Gilmore, 1999).
16

Evenemanget i sig kan också beaktas som en extraordinär upplevelse, som har en del
liknande kännetecken som religiösa ritualer (Arnould och Price, 1993; Morgan, 2008).
För det första sker evenemanget i tid och rum, som är reserverat för ett speciellt syfte. För
det andra tilldelas objekt, såsom rekvisita och uppsättningar, samt människor, såsom
evenemangsorganisationens medlemmar och publiken, olika symboliska värden och
roller som följer regler och konventioner vilka skiljer sig från det vardagliga (Morgan,
2008). Enligt Turner (1969) kan evenemanget i den här bemärkelsen utgöra en
intensifieringsrit, som utsätter deltagaren för extrema känslomässiga eller fysiska
upplevelser som exempelvis kan leda till ökad självkännedom, samt en integrationsrit,
där interaktionen med de andra närvarande förstärker gemensamma kulturella värden och
skapar en tillfällig känsla av närhet. I båda betonas vikten av den gemensamma
upplevelsen, det vill säga interaktionen med andra, som en källa till personlig
tillfredsställelse (Morgan, 2008).
Victor Turner ansvarar för mycket av den vetenskap som omfamnar liminalitet (Wels et
al., 2011) och som enligt Getz och Page (2016) har haft en enorm inverkan på såväl den
teoretiska som också den praktiska aspekten av planerade evenemang. Underlag till sin
teori fann Turner bland annat i van Genneps trepartsmodell av övergångsriter, men sina
egna studier fokuserade han i synnerhet på ritualer som ett uttryck av kroppen (Turner,
1975). Speciellt känd har han blivit av introduceringen av begrepp såsom ”antistructure”, ”communitas” och ”liminality” i vetenskapen (Wels et al., 2011). Till en
början omfattade Turners studier endast individuella och kollektiva religiösa ritualer, men
senare utvidgades de till att omfatta ett mycket bredare spektrum av ritualer i olika
kontexter – såsom i festivaler (Turner, 1975).
I van Genneps trepartsmodell delas de övergångsriter som Turner (1969) tagit fasta på in
i tre faser: separering, mellanfas och återanslutning. Symboliken i den första fasen
(separering) refererar till individens eller gruppens separering från sin gamla plats i
samhällets sociala konstruktioner, från vissa kulturella omständigheter eller både och.
Den mellersta fasen (mellanfas) innebär den liminala fasen, under vilken ritualsubjektets
eller “resenärens” egenskaper blir tvetydiga och hen går igenom ett sådant tillstånd, som
definieras bara av få eller inga sådana egenskaper som karaktäriserar det föregående eller
det framtida tillståndet. I den tredje fasen (återanslutning) övergår ritualsubjektet tillbaka
17

till ett relativt stabilt tillstånd, som utmärks av en grupp tydligt definierade och
strukturella rättigheter och skyldigheter gentemot andra medlemmar av samhället. Efter
detta förväntas ritualsubjektet åter bete sig enligt etablerade normer och etiska regler.
(Turner, 1969).
Liminaliteten uttrycks oftast med riklig symbolik och likställs traditionellt med bland
annat döden, osynlighet, sol- och månförmörkelse samt otämjd vildmark. En liminal
individ har ingen status, egendom, kännetecken eller värdeposition, som skulle skilja åt
individen från andra individer i samma situation. På grund av detta råder det vanligtvis
en stark känsla av gemenskap och jämlikhet sinsemellan dem. Den här gemenskapen som
skapas bland individer som befinner sig i den liminala fasen, utanför den vanliga
vardagsstrukturen, kallas för communitas. Communitas skiljer sig från sådana
gemenskaper och sällskap som markeras av att individerna har vissa roller eller sociala
status i samhället, och utmärks istället av ett speciellt band som bildats mellan de individer
som genomgått samma ritual. Ett exempel på communitas, som Turner (1969)
uppmärksammade i det moderna västerländska samhället, bestod av unga hippies. De
utmärktes bland annat av att de inte velat höra till ett samhälle som bygger på status, utan
föredrog istället att klä sig som luffare, leva ett rörligt liv, lyssna på folk- och rockmusik
och vara väldigt fria bland annat i sina sexuella relationer, som också fungerade som en
kanal till så kallad “omedelbar communitas”. Spontanitet och betoning på existensens
betydelse belyser ett av de sätt som den här moderna communitas skiljer sig från den
allmänna konstitutionen. Således handlar moderna communitas framför allt om att leva i
stunden. (Turner, 1969).
Liminala och marginala omständigheter är ofta grogrunder till myter, symboler, ritualer,
filosofiska system och konstverk, som vidare kan erbjuda människor nya modeller enligt
vilka de kan klassificera verkligheten och människans förhållande till samhället, naturen
och kulturen. Ofta är de dessutom mycket mer än klassificeringar, eftersom de utöver
tänkandet kan ge upphov till handling. Communitas har således varit närvarande i till
exempel de politiska revolutioner i alla de samhällen som vi känner till. Den moderna
communitas som Turner (1969) beskriver som “den spontana typen av communitas”, har
däremot en magisk nyans och ger snarast en subjektiv upplevelse om oändlig kraft, som
varar i bara en liten stund. I musikindustrin används ofta olika symboler för att beskriva

18

liminalitet och communitas, som uttrycks till exempel med hjälp av instrument – kanske
just för att de kan förmedla den spontana communitas-andan i musiken. (Turner, 1969).
Om liminaliteten representerar ett speciellt tillfälle i tid och rum, och communitas
representerar gemenskapen, så representerar karnevalen enligt Getz och Page (2016) den
mänskliga sidan av festivaler. Enligt dem är det just i den liminala zonen som den
moderna evenemangsupplevelsen uppstår (Getz & Page, 2016). Pielichaty (2015)
specificerar dock att det är i sambandet av liminaliteten och karnevalen som man
verkligen närmar sig kärnan i festivalupplevelsen. Vidare påpekar Getz och Page (2016)
att orsaken till att den liminala dimensionen av evenemang har blivit aktuell i den
postmoderna västvärlden är att människor allt mer medvetet söker sig till evenemang och
efterfrågar bland annat eskapism, fritidssysselsättningar, hedonism och underhållning.
Även om festivalen som evenemang har sitt ursprung i religiösa och spirituella ritualer
samt folksamlingar (Pielichaty, 2015; Ravenscroft & Matteucci, 2003), involverade de
ofta firande (Sharpe, 2008), mat, dryck, överflöd och utsmyckad klädsel (Pielichaty,
2015). Pielichaty (2015) noterar att dessa karakteristika är väldigt lika dem som
förekommer på moderna musikfestivaler och att karnevalismen därför är en
kännetecknande faktor för dem. Vidare framhäver Getz och Page (2016) att karnevalen
är en integrerad del av civilisationen som förkroppsligar firande (översatt från engelskans
”revelry”), tillåter rollomvandling och maskerad, samt innebär någon form av spektakel.
Liksom liminaliteten, kännetecknas karnevalen av anonymitet och omvandling av
könsroller (Turner, 1969), men karnevalen kan också innebära en rad ritualer, festiviteter
samt extas, i en omgivning som tillåter besökaren att vara och bete sig på ett sätt som
kanske normalt skulle stämplas som onormalt (Getz & Page, 2016). Ritualerna i
festivalomgivningen är ofta så kallade ”rituals of reversal”, där normala sociala roller
och beteenden kan ”vändas upp och ned” eller till och med brytas. Således innebär
karnevalism, liksom också den liminala zonen och communitas (Turner, 1969), enligt
Getz och Page (2016) en neutralisering av sociala system, som är typiskt även för
moderna festivaler.

19

3.3 Evenemangsorganisationen
Enligt Pegg och Patterson (2010) är festivalens framgång beroende av hur väl den lyckas
matcha besökarnas förväntningar och upplevelser med festivalens service- och
produktutbud. För evenemangsorganisationen innebär det här att den kontinuerligt bör
följa med de senaste trenderna i en ständigt förändrande miljö, samtidigt som den måste
försöka vara ett steg före – för att inte enbart klara av att möta besökarnas förväntningar
utan också överträffa dem (Manners et al., 2016). Enligt Morgan (2008) och Goldblatt
(2002) är den främsta och mest fundamentala framgångsfaktorn för en festival den
operativa och administrativa effektiviteten, vilket innebär att besökarnas positiva
festivalupplevelser

är

högst

beroende

av

hur

tillförlitlig

service

evenemangsorganisationen klarar av att leverera genom hela processen. Den här
processen, som besökarna tar del av och som i detta fall sägs påverka besökarnas
festivalupplevelser mest, inkluderar allt från och med att besökarna köper biljetter till att
de får tillgång till festivalplatsen, deltar i uppträdanden och tillfredsställer sina fysiska
behov (Morgan, 2008).
Från ett organiseringsperspektiv innebär den operativa och administrativa effektiviteten
enligt Goldblatt (2002) hanteringen av tid, ekonomi, teknik och resurser. Även Quinn
(2013) beskriver organiseringen av specialevenemang såsom festivaler enligt en
definition som hanterandet av design och planering, marknadsföring, iscensättning,
logistik, risker, efterlevnaden av lagstiftning, utvärdering och rapportering. Toraldo och
Islam (2019) samt Chen (2012) konstaterar också att evenemangsorganisationer befinner
sig i en beröringspunkt mellan kulturella, ekonomiska och miljömässiga frågor, samtidigt
som de är belägna mellan produktion och konsumtion. Enligt Getz et al. (2010) innebär
det att organiseringen av festivaler rentav handlar om att hantera ett ekosystem av olika
intressenter, deltagare och betydelser.
Eftersom det för att skapa en fungerande festival generellt behövs ett helt nätverk av
intressenter och organisationer med diverse specialkunskaper, resurser eller finansiering,
fokuserar evenemangsorganisatörer enligt Getz et al. (2007) allt mer på ett effektivt
nätverkande samt hantering av intressenter. Också enligt Ellert et al. (2015) och Manners
et al. (2016) är det numera nödvändigt för evenemangsorganisatörer att utveckla
20

tillräckliga ledarskapsförmågor, för att klara av att leda den sociala helhet som utgör
evenemangsorganisationen med hänsyn till den hela tiden växande komplexiteten såväl i
branschen generellt som också i besökarnas förväntningar och behov. Samtidigt är
evenemangsorganisatörer under en allt större press att hela tiden utveckla nya strategier
för optimeringen av de eventuella konkurrensfördelar som deras evenemang kan ha.
Samtidigt ska de minimera sårbarheten för externa hot (Pegg & Patterson, 2010).
Trenderna, som förändrar och driver utvecklingen i evenemangsbranschen, innebär
dessutom att evenemangsorganisatörer måste känna till och förstå evenemangs- och
musikbranschens struktur och funktion väl, för att kunna skapa och organisera fungerande
festivaler i samtiden, påpekar Manners et al. (2016) och Saayman (2004). På samma gång
som de utsätts för intensiv komplexitet i alla beslut som de fattar ställs
evenemangsorganisatörer också inför en rad oväntade problem som ofta måste lösas
omedelbart, menar Ellert et al. (2015). Den här typen av kompetens i komplex
problemlösning beskrivs enligt Newell och Simon (1972) som den process som krävs för
att verksamheten ska gå från nuläget till det önskade måltillståndet, med hjälp av en rad
beteendemässiga och kognitiva aktiviteter. I och med att alla tillstånd mellan nuläget och
måltillståndet är komplexa och förändras dynamiskt under problemlösningsprocessen,
kan inte problemlösaren känna till barriärerna på förhand (Newell & Simon, 1972). Ellert
et al. (2015) poängterar också att såväl implicit som explicit kunskap inverkar på den
strategi som krävs för komplex problemlösning. I evenemangsorganisationer gynnas dock
den här typen av problemlösning av att evenemangsorganisation generellt har låga
hierarkier och är känsliga för den direkta miljön och förändringarna i den (Ellert et al.,
2015). Vidare påpekar Carlsen et al. (2010) att den utsträckning i vilken
evenemangsorganisationen svarar på utmaningar och möjligheter i omgivningen,
kommer att avgöra dess förmåga att förnya sig och undvika misslyckanden.
Det andra kriteriet för ett framgångsrikt evenemang är enligt Morgan (2008) effektiviteten
i designen, som har som uppgift att skapa ett unikt och minnesvärt intryck i konsumentens
sinne. Designen fokuserar på den konstnärliga tolkningen och uttrycket av evenemangets
mål och syften via noggrann planering av tema, underhållning, innehåll, catering och
miljö, som ska förstärka upplevelsen hos dem som besöker evenemanget (Morgan, 2008).
Målet med designen är att skapa en unik och minnesvärd kundupplevelse (Pine &
Gilmore, 1999), och enligt Pine och Gilmore (1999) samt Morgan (2008) är det också det
21

enda sättet att erhålla en hållbar konkurrensfördel. Enligt Morgan (2008) finns det dock
delade åsikter om hur långt man som evenemangsorganisation kan designa upplevelsen,
men eftersom den externa designen och de operativa elementen är effektiva endast om de
stimulerar en positiv intern upplevelse i sinnet på besökaren, är man i allmänhet överens
om att upplevelsen skapas tillsammans av evenemangsorganisationen och besökaren.
Också enligt Povey och Van Wyk (2010) samt Manners (2016) är det centrala i
besökarens festivalupplevelse den interaktion som sker mellan besökaren och
evenemangsvärden, det vill säga evenemangsorganisationen.
Vidare är kvaliteten på de musikaliska uppträdandena i princip utom räckhåll för
evenemangsorganisationen att kontrollera i och med att det är en immateriell händelse
som produceras av artisten eller bandet samtidigt som den konsumeras av publiken
(Manners et al., 2016; Manners et al., 2012; Fisher et al., 2002). Manners et al. (2016)
påpekar dock att evenemangsorganisatörer trots det bör inverka på en rad andra aspekter
som kan påverka på uppträdandet och också har en viss inverkan på besökarens
upplevelse. Sådana faktorer träffar man på i hela organiseringsprocessen, det vill säga
före, under och efter evenemanget. Dessa inkluderar bland annat att organisera och
ansvara för ljud och belysning av god kvalitet (Manners et al., 2012), specialeffekter,
planering, design, ledarskap, budgetering och övervakning av den, riskhantering, mat och
dryck, underhållning, ingångar, besökare, transport, information, layout, boende,
finansiella tjänster, parkering, personal, akut- och medicinal vård, säkerhet,
biljettförsäljning, vägbeskrivning, infrastruktur och själva evenemangsomgivningen
(Allen et al., 2008; Bowdin et al., 2006; Manners et al., 2016; Matthews, 2008; Silvers,
2004).
Även om listan på saker som kan inverka på kvaliteten på uppträdanden och som
evenemangsorganisatörer bör ta i beaktande är lång, så finns det också saker som ligger
utom räckhåll för evenemangsorganisationer att påverka, men som sannerligen påverkar
evenemangen (Manners et al., 2016). Manners et al. (2016) nämner till exempel vädret,
trafiken, eventuella strömavbrott, politiska och juridiska förändringar, ekonomiska
omständigheter, sociokulturella trender såsom till exempel åldrande publik, innovationer
i tekniken, människors allmänna medvetenhet i miljöfrågor, rättsliga krav på
evenemangen och organiseringen av dem som saker som ligger utom räckhåll för
påverkan. Oberoende tillståndet av dessa faktorer påpekar Ellert et al. (2015) och
22

Dinsmore (1999) att när det kommer till kritan så är det evenemangsorganisatörerna som
ansvarar för att “showen” fortsätter oberoende av vad som sker.
Såsom Pine och Gilmore (1998) konstaterar, är upplevelsen själva kärnan i
musikevenemang,

som

de

facto

säljer

unika

upplevelser.

Således

är

evenemangsorganisationen ytterst beroende av besökarnas vilja att besöka evenemang
(Pine och Gilmore, 1999; Manners et al. 2016). Trots den ständigt växande
evenemangsbranschen, som lockar besökare av en mängd olika skäl, är kunskapen om
människors motivation att besöka musikfestivaler väldigt tunn, menar bland annat Bowen
och Daniels (2005) samt Pegg och Patterson (2010). Vidare understryker såväl Bowen
och Daniels (2005) som Manners et al. (2016) vikten av att generera djupare kunskap om
besökarnas motivationer. Dels för att evenemangsorganisatörer bättre ska kunna
identifiera, förstå och överträffa besökarnas förväntningar samt kunna konceptualisera
upplevelser via design (Manners et al., 2012; Berridge, 2007). Dels för att samhället bättre
ska nyttjas av musikfestivaler, som med hjälp av olika marknadsföringsmetoder kan vidga
såväl festivalens som också omgivningens dragningskraft (Bowen & Daniels, 2005).
I diverse studier som beaktat den sociala aspekten av musikfestivaler har det visat sig att
de autentiska festivalupplevelserna skapas i samband med besökarnas delade sång,
firande och gemenskap (Bowen & Daniels, 2005; Morgan, 2008; Matheson, 2005).
Bowen och Daniels (2005) påpekar också att den roliga och festliga atmosfären som
evenemangsorganisationer skapar är just det som gör att besökarna har möjlighet till den
socialisering som sker under festivalen och också till att få nya icke-musikaliska
upplevelser, som enligt dem är en alldeles lika viktig aspekt på festivalens framgång som
att välja rätt artister till huvudscenen. Baserat på sin studie påpekar Bowen och Daniels
(2005) att det rentav är riskabelt för evenemangsorganisatörer att förlita sig bara på
musiken eller på en specifik artist för att locka till sig stora massor av besökare, även om
största delen av musikfestivalens budget generellt allokeras till att anställa artister. Det är
därför extremt viktigt för evenemangsorganisatörer att fatta sådana artist- och
marknadsföringsbeslut som maximerar festivalens dragningskraft, påpekar Bowen och
Daniels (2005).
Största delen av kunskapen om människors motivation att besöka evenemang och
musikfestivaler baserar sig på motivationsstudier inom turismen (Morgan, 2008; Pegg &
23

Patterson, 2010). Pegg och Patterson (2010) påpekar dock att den typ av upplevelse som
besökare söker i evenemang är mycket lik den som driver och motiverar turister att
engagera sig. Av den här orsaken går de traditionella pull- och push-faktorerna enligt
Morgan (2008) att anpassa också på studier i event management. Med pull-faktorerna
avses de element som ingår i evenemangets design, medan push-faktorerna avser de
personliga behoven som besökaren söker tillfredsställelse till i evenemanget (Morgan,
2008). Exempel på vanliga pull-faktorer i festivaler är underhållningen, musiken,
kändisarna, diverse aktiviteter, catering samt information och marknadsföring, transport
och tillgång till evenemanget (Morgan, 2008; Van Zyl & Botha, 2003). Exempel på
vanliga push-faktorer är däremot socialisering såväl generellt som tillsammans med
familj och vänner, aktualitet, flykten från det vardagliga livet och spänningen över själva
evenemanget (Morgan, 2008; Bowen & Daniels, 2005; Kim et al., 2002). I vissa fall har
även självkänsla och stolthet över gemenskapen angetts som motivationer till att delta i
evenemang (Morgan, 2008; Van Zyl & Botha, 2003).
Elementen i push- och pull-faktorerna och deras inverkan på den upplevda
festivalupplevelsen kan studeras noggrannare med hjälp av Kapferers (1998) modell för
varumärkesidentiteten, vars ursprungliga uppgift var att försöka skapa en helhetsbild av
interaktionen mellan avsändaren, det vill säga varumärkesägaren, och mottagaren, det vill
säga varumärkeskonsumenten. De främsta pull-faktorerna som beskrivs av Morgan
(2008) som en del av den anpassade evenemangsupplevelsens modell är den fysiska
organisationen och designpersonligheten. Den fysiska organisationen står för de
administrativa och praktiska attributen av evenemanget, medan designpersonligheten
innebär det helhetsintryck som skapats som resultat av planering och marknadsföring av
festivalprogrammet, såsom val av artister och iscensättning av shower. Dessa skapar
möjligheter för att det ska kunna ske social interaktion mellan besökarna sinsemellan
samt besökarna och artisterna, men också till en kommunikation av delade kulturella
betydelser.

Push-faktorerna

i

den

anpassade

modellen

för

att

förstå

evenemangsupplevelsen bättre är däremot personliga fördelar och symboliska betydelser.
De personliga fördelarna skapas från hedonistiska tillfredsställelser och kan innebära
exempelvis glädje och självutveckling. Däremot kan de symboliska betydelserna innebära
känslor av integration och identifiering med evenemangets yttre betydelser och värden.
Med andra ord blir resultatet av den fysiska organisationen och designpersonligheten, via

24

den sociala interaktionen och kommunikationen av delade kulturella betydelser, de
personliga fördelar och symboliska betydelser som besökaren upplever. (Morgan, 2008).
Enligt Getz och Page (2016) kan den typ av ritualer och relaterad symbolism som i
allmänhet kopplas med tidiga festivaler faktiskt påträffas i de flesta av dagens planerade
evenemang. Ibland är evenemangsorganisatörer inte själv medvetna om de symboliska
meningar som är knutna till de evenemang och aktiviteter som de organiserar, medan en
del evenemangsorganisatörer avsiktligt förmedlar vissa betydelser via sina evenemang
(Getz & Page, 2016). Dessa symboliska meningar kan till exempel användas som
stilelement i designen eller till och med som kärnan i temat (ibid). Ritualer kan också
finnas inbyggda i förväntningarna och förberedelserna inför evenemanget, vilket har att
göra med känslan av specialitet som ofta upplevs i samband med dem (ibid). Getz och
Page (2016) påpekar emellertid att även om de meningar som associeras med evenemang
ofta har en väsentlig betydelse för själva evenemangsupplevelsen, har de ändå inte alltid
betydelse. Till exempel i festivaler som huvudsakligen är hedonistiska, behöver inte
symboliska meningar vara relaterade till upplevelsen (Getz et al. 2010). Utmärkande för
festivaler är dock att besökare gör sådana saker som de normalt inte gör och att vardagliga
sociala mönster kastas om (ibid).
Från att någon gång i tiden ha erbjudit samhället platser för mystik och spiritualitet,
utmärks festivaler idag av en allt högre kommersialisering, konstaterar Pielichaty (2015).
Indirekt innebär detta att det ligger ett allt större tryck på evenemangsorganisatörer att
skaffa utomstående sponsring och möta behoven av en bred skara intressenter, som kan
bestå av bland annat ägare, anställda, leverantörer, samhället, kunder och den offentliga
sektorn (Pielichaty, 2015; Andersson & Getz, 2007). Om festivalen lyckas behålla sina
besökare år efter år, tenderar sponsorer att investera i festivalen upprepade gånger för att
använda den som ett kommunikationsverktyg eller kommunikationsmedel, menar
Manners (2016) och Schaaf (1995). Samtidigt måste evenemangsorganisatörer se till att
balansen mellan kostnader och intäkter är så gynnsam för evenemangsorganisationen som
möjligt, men ändå acceptabel för intressenterna, påpekar Andersson och Getz (2007).
Noggrant fokus på målgruppen och uppmärksamhet på kundnöjdhet i kombination med
hanteringen av kostnader och intäkter är därför avgörande, understryker Saayman (2004).
Apropå den växande kommersialiseringen i festivaler poängterar Anderton (2011) att
evenemangsorganisatörer måste vara försiktiga med att inte kommersialisera festivalen
25

på bekostnad av samtliga delar av det arv som av vissa betraktas som essentiella för
festivalkulturen. Även om festivaler historiskt sett är väldigt anslutna till marknader
(Attali, 1985), måste evenemangsorganisationer i sina marknadsföringskampanjer
överlag vara försiktiga med att inte överskugga festivalens kärnvärderingar. Det är
möjligt att också organisationer i andra branscher just av den här orsaken har börjat
fokusera mer på deltagande och experimentella former av marknadsföring, såsom olika
sorters minnesvärda aktiviteter, konstaterar Anderton (2011).
Det är för övrigt via flera år av repetition som festivaler bygger sitt rykte och för
evenemangsorganisationer innebär detta enligt Toraldo och Islam (2019) en ambivalens
mellan produktionens linjära tid och reproduktionens cyklicitet, som enligt dem också
utgör en ideal representation av produktionen och reproduktionen av festivaler. Med detta
avser de att förklara den spänning som uppstår mellan den evenemangsorienterade och
projektbaserade naturen av festivaler, samt festivalens kontinuitet över tiden (Toraldo &
Islam, 2019). Med andra ord måste evenemangsorganisatörer klara av att behålla en viss
kapacitet under tiden mellan själva festivalerna, som kan visa sig som en period av relativ
inaktivitet men som fortsättningsvis är aktiv i samband med planering, marknadsföring
och förberedelser inför nästa evenemang (Toraldo & Islam, 2019). Bowdin et al. (2011)
och Manners et al. (2016) noterar dessutom att planeringsprocessen varierar beroende på
om evenemanget organiseras för första gången eller om det är frågan om ett redan
existerande evenemang.
Som tidigare konstaterats, utgör organiseringen av evenemang nuförtiden en utmärkande
del av studier inom turism (Quinn, 2013), framför allt för att festivaler och övriga
evenemang är så viktiga element i attraktiviteten av en stad eller en ort (Andersson och
Getz, 2007). Av samma orsak är festivalens ekonomiska hållbarhet också i ortens intresse,
poängterar Andersson och Getz (2007), och enligt Carlsen et al. (2010) är det uppenbart
att festivaler spelar en nyckelroll i att omvandla destinationer och organisationer via
ekonomiska, sociala och politiska processer. Manners et al. (2016) påpekar också att
festivalplatsens betydelse bör understrykas i samband med planeringen, eftersom dess
uppgift i med tanke på festivalens framgång är att väcka förväntningar hos besökaren.
Men trots detta menar Carlsen et al. (2010) att det finns lite bevis på samarbete mellan
evenemangsorganisationer samt destination- och turismorganisationer i anknytning till de
industriella, kulturella, sociala och hållbara förändringarna i festivaler.
26

Det är givet att det på grund av evenemangsorganisationers konkurrenskraftiga och
kreativa natur finns ett ständigt behov för evenemangsorganisationer att förnya sig i
avseende till hela festivalens värdekedja (Carlsen et al., 2010). Innovation i
evenemangsorganisationen är således viktigt för dess framgång beträffande såväl
festivalens ledning, processer, program, service, upplevelser, marknadsinnovationer,
finansiering som också deltagare, menar Carlsen et al. (2010). Också Getz (2002)
argumenterar för att förebyggandet av misslyckanden i evenemangsbranschen snarare
handlar om att systematiskt förbättra ledarskapet och organiseringsprocesser i alla
aspekter än om att korrigera ett eller annat identifierat problem. Vidare påpekar
Andersson och Getz (2007) att festivalens framgång till hög grad avgörs utgående från de
förhandlingsprocesser som evenemangsorganisatörer gör med diverse intressenter och
som utmärks av kontrakt, makt och förtroende. I samband med att många festivaler är
beroende av endast en eller bara några få externa källor, som bland annat inkluderar
företagssponsring och statsbidrag, påverkar de utvecklingen av festivalens kostnader och
intäkter via de maktförhållanden som bildas, menar Andersson och Getz (2007). I den här
bemärkelsen och på basen av sina befogenheter kan evenemangsorganisatörer enligt Getz
et al. (2007) i själva verket ses som de främsta intressenterna, som med sin makt kan välja
att inkludera och exkludera andra intressenter i festivalproduktionen.
När det kommer till misslyckanden av festivaler, kan en tydlig indikator i
evenemangsbranschen anses vara ett totalt

bortfall

eller försvinnande från

festivalmarknaden, men också förnyelse av festivalens form eller plats kan tolkas som ett
misslyckande. Samtidigt påpekar Getz (2002) att det dock också är fullt möjligt att
evenemang antingen flyttas spatialt och temporärt, “stängs” för ett eller flera år i rad, eller
återföds under ett nytt namn och ny ledning, som ett svar på olika miljö- eller interna
problem, utan att nödvändigtvis ta permanent skada för det. I kommersiella sammanhang
är konkursen i vanliga fall en tydlig indikator på ett misslyckande, medan en situation där
en organisation avslutar sin verksamhet kan betyda att ägarna vill investera på något
annat. Dessutom befinner sig evenemangsorganisationer ofta i den offentliga och ideella
sektorn, vilket innebär att standarderna för succé och misslyckande skiljer sig från
kommersiella organisationer. Antalet besökare anses ofta vara det bästa måttet på att man
svarat på efterfrågan (Getz, 2002; Carlsen et al., 2010), men det är också viktigt att
specificera om besökarna är lokala invånare eller turister och om de har besökt
27

evenemanget tidigare. För en del evenemang är det upplevda värdet av servicen hos
målgruppen eller kommunikationens effektivitet, såsom exempelvis hur mycket det
skrivs om evenemanget i media, lämpliga mått för framgång. (Getz, 2002).
På tal om media, argumenterar Falkheimer (2007) för att det som Thompson (1995) har
valt att kalla mediatization har lett till att organiseringen av evenemang nuförtiden också
måste ses som en proaktiv strategi för att hantera mediesynlighet. Kort sagt innebär
konceptet att vår uppfattning om det förflutna och ödet påverkas och förändras allt mer
av media (Falkheimer, 2007). Följaktligen resulterar det i bland annat att vi känner oss
tillhöriga till grupper och samhällen som delvis eller helt etablerats av media (ibid).
Utöver att evenemang med tiden kan bli kulturellt viktiga för besökarna så råder det inte
heller tvivel om att de skapar mervärde för sin värdstad eller ort via mediabevakning såväl
före, under som också efter evenemanget (ibid). Enligt Falkheimer (2007) gäller i
allmänhet ett av två argument för att organiseringen av evenemang ska få stödet av den
allmänna opinionen: antingen kommer evenemanget att medföra ekonomiska fördelar
eller så kommer evenemanget att locka journalister och få medieexponering, som i sin tur
medför en positiv image till världsstaden (Falkheimer, 2007). Kanske av just den här
orsaken har majoriteten av tidigare studier i festivalers ekonomiska aspekter fokuserat på
att studera festivalens ekonomiska mervärde i omgivningen, medan själva
evenemangsorganisationens ekonomi studerats mycket lite, spekulerar Andersson och
Getz (2010). Värt att notera är också att all publicitet inte heller bra publicitet när det
kommer till evenemang — om ett evenemang behandlas i en eller flera dåliga aspekter i
media kan det innebära ett kritiskt resultat både för evenemangets fortsatta framgång och
också för värdstaden, tillägger Falkheimer (2007).
När man avgör om ett evenemang är lyckat eller misslyckat är det viktigt att beakta alla
intressenters åsikter och uppfattningar om saken, eftersom de reflekterar deras diverse
förväntningar, målsättningar och syften. Det kan uppstå väldigt mycket olika orsaker till
att en festival anses ha misslyckats, men Getz (2002) konstaterar att den ekonomiska
aspekten toppar listan tydligt. Han argumenterar dock för att bristen på resurser ändå
snarare ett symptom än den verkliga orsaken till en misslyckad festival, eftersom också
evenemangsorganisationer med tillräcklig finansiering möter motgångar – skillnaden är
bara den att evenemangsorganisationer med tillräckliga resurser har möjlighet att
överkomma de motgångar eller till och med ignorera de kriser som de möter. Resursrika
28

evenemangsorganisationer är med andra ord inte lika sårbara som organisationer med
begränsade resurser.
Andra tämligen viktiga faktorer som inverkar på en festivals misslyckade resultat ansågs
i Getz (2002) studie vara sådana externa faktorer som vädret och konkurrensen, speciellt
om det organiseras liknande festivaler på samma ort eller om flera festivaler organiseras
samtidigt. Dessa problem kan evenemangsorganisatörer försöka förebygga genom
målinriktad marknadsföring och val av datum för festivalen, men det är inte givet att det
räcker. Bland de allra viktigaste orsakerna för en festivals misslyckande ansågs dessutom
vara sådana faktorer som kopplar till de mänskliga resurserna – nämligen ett inkompetent
ledarskap och en oskicklig organisering, men även volontärernas utbrändhet nämndes.
Vidare var de två utmärkande problemen som relaterade till resurserna och som i hög grad
ansågs hänga ihop med festivalens misslyckande, en brist på sponsring från företag och
ett överberoende på en viss källa till pengar. Getz (2002) påpekar att naturen av
festivalens finansiering är kritisk för festivalens framgång, eftersom den i allmänhet är
extremt beroende av externa resurser. Samtidigt som företagssponsring har stimulerat till
den kraftiga expansionen av evenemangsbranschen, så har det också resulterat i att allt
fler organisationer strävar efter samma pengar (Getz, 2002).

Enligt Getz (2002) kan man säga att det finns två allmänna skolbildningar som svarar på
frågan om en festivals misslyckande. Den första skolbildningen inkluderar Resource
Dependency Theory samt Porter’s Competitive Strategy Model och bygger på
förutsättningen att evenemangsorganisationer kan anpassa sig och bestämma sin egen
förändringsprocess genom strategisk planering. Eftersom resurserna i vanliga fall är
knappa, är det ytterst viktigt att evenemangsorganisatörer blir effektiva i att säkra och
behålla sina resurser. Misslyckanden kan enligt denna skolbildning ske till exempel på
grund av att festivaler inte passar in i sin omgivning, det vill säga att festivalen inte lyckas
skapa det intresse och få det stöd av befolkningen som krävs. En annan definitiv risk är
att förlita sig på en eller några få källor till resurser, eftersom den lämnar
evenemangsorganisationer i stora problem ifall sponsorer bestämmer sig för att dra sig
undan, men också för att det kan medföra att evenemangsorganisationer måste böja sig
efter sponsorernas syften och målsättningar. Konflikter i evenemangets resultat kan
beroende på intressenterna uppstå om till exempel besökarantalet varit högt och
29

besökarna nöjda, men de avsedda upplevelserna, så som ökad varumärkesidentitet och
social integration, inte uppnåtts, menar Getz och Page (2016). Enligt denna skolbildning
är festivalens framgång starkt sammankopplad med evenemangsorganisationens förmåga
att identifiera källor till resurser och anpassa sig till förändrade miljöförhållanden. (Getz,
2002).
Porter’s Competitive Strategy Model tar också hänsyn till så kallade inträdeshinder,
såsom stigande kostnader, rättsliga begränsningar, tillgången till resurser och de
existerande evenemangens reaktion till nya evenemang. Getz (2002) påpekar att i och
med att dessa inträdesbarriärer existerar speciellt i trånga och starkt reglerade
omgivningar, är det sannolikt att de resulterar i en viss stabilitet på marknaden, men också
i mindre innovation via nya festivaler. Porters modell betraktar även festivalens
leverantörer och festivalbesökarnas finansiella betydelse för festivalens framgång.
Musikfestivaler är nämligen ofta ytterst beroende av leverantörer, som har möjlighet att
förhandla om priser och i värsta fall bidra exempelvis till förhöjda biljettpris, även om
evenemangsorganisationen för övrigt skulle bestå av bland annat volontärarbete. Trots
detta är alla evenemang beroende av sina besökare och därför måste alla
evenemangsorganisationer

klara

av

att

attrahera

sin

målgrupp.

Alla

evenemangsorganisationer är dock inte lika beroende av den ekonomiska aspekten i form
av biljettförsäljning. Eftersom festivaler är så utbytbara mot andra evenemang och
fritidssysselsättningar, förlitar sig en del organisationer på till exempel bidrag – speciellt
om biljettpriset stiger över smärtgränsen hos målgruppen.
Den sista aspekten i Porters modell är konkurrensen, som i evenemangsbranschen kan
innebära såväl andra festivaler som också andra organisationer, som söker samma
finansiella bidrag för diverse artistiska eller kulturella syften. I teorin borde konkurrens
resultera i innovation, kvalitetsförbättringar och differentiering på marknaden, men i
praktiken misslyckas många evenemangsorganisatörer att inse sin position i den
konkurrensutsatta miljön och agerar som om deras produkt var nödvändig och inte kan
ersättas. Apropå kvalitetsförbättringar påpekar Quinn (2013) att det är kvaliteten på
upplevelsen som är avgörande för huruvida besökaren ska känna sig uppmuntrad att
besöka evenemanget på nytt och sprida ett gott ord om evenemanget till sin familj och
sina vänner. I Porters modell betonas just den här positioneringen, vilket innebär att man
ockuperar en unik och attraktiv plats i tankarna på de potentiella intressenterna,
30

festivalbesökarna och leverantörerna i förhållande till konkurrenterna. Enligt modellen
bör evenemangsorganisationer dessutom försöka påverka sin omgivning snarare än bara
reagera till förändring samt sträva till att hitta nya sätt att utnyttja förändringarna till sin
fördel. (Getz, 2002).
Den andra skolbildningen som svarar på frågan om en festivals misslyckande är
Populationsekologin (översatt från engelskans Population Ecology), som bygger på
teorin om så kallade populationer av organisationer. Den föreslår att orsaken till att vissa
festivaler överlever och andra misslyckas till stor del ligger i populationens dynamik
snarare än i den enskilda evenemangsorganisationen. På det här viset motsätts
populationsekologin till de adaptiva teorier enligt vilka organisationer medvetet kan
utforma sin egen förändringsprocess. En orsak som enligt populationsekologin kan leda
till misslyckande är så kallad strukturell tröghet. Den strukturella trögheten innebär att
organisationer som är högt specialiserade, inkompetenta att övervaka eller bedöma
förändring eller hindras av allvarliga politiska eller juridiska begränsningar, är oförmögna
att förändras. Enligt populationsekologin är äldre organisationer mer sannolika att
överleva än väldigt specialiserade organisationer, eftersom tillförlitligheten för deras
prestationer uppmuntrar andra att leverera resurser. På grund av detta har många nya
evenemangsorganisationer ofta problem med att skaffa tillräckliga resurser och lära sig
överleva. Densiteten, det vill säga hur många liknande organisationer som existerar i
samma omgivning, är en annan faktor som kan påverka en festivals framgång. (Getz,
2002).
Populationsekologin tar också produktens livscykel i beaktande. Livscykeln, som i denna
bemärkelse också anpassas på festivalen, inkluderar fyra stadier: introduktion, tillväxt,
mognad och avtagande. Det mest avgörande stadiet för festivalen är introduktionen,
eftersom de flesta nya festivaler grundas i en omgivning där det redan existerar flera
liknande evenemang. Men det andra stadiet, det vill säga tillväxten, är också avgörande.
Hall (1992), argumenterar för att evenemang löper risk för att mista sin gemenskapliga
identitet i samband med tillväxten, eftersom den ofta resulterar i förlust av sådana drag
som i första hand gjort evenemanget populärt. Emellertid påpekar Andersson (1987) att
evenemang som lyckas ansluta sig till internationella informationsnätverk är mer benägna
att locka besökare och kommersiell sponsring, än de organisationer som förlitar sig på
subventioner och som kommer att dö ut när den offentliga finansieringen sinar. Slutligen
31

finns det också en del traditionella festivaler som har organiserats över decennier och
klarar sig bra på grund av sin kännetecknande position. Sådana evenemang har blivit
ikoner för sitt samhälle, vilket innebär att människor besöker dem för att det är en del av
den kulturella traditionen. Getz (2002) påpekar dock att också ikoniska evenemang trots
sin speciella status måste tillskrivas ständig anpassning. (Getz, 2002).

32

4 EMPIRI
Det empiriska materialet som presenteras i detta kapitel består av information som jag
samlat in via semistrukturerade intervjuer med personer som arbetar inom
evenemangsbranschen och har erfarenhet av organiseringen av festivaler i Finland på
2010-talet.

4.1 Intervju med Janis
Janis har fått sin alias efter Janis Joplin som uppträdde i Woodstock den 16.8.1969. Hon
har vuxit upp som en driven scout som alltid är redo för att delta i evenemang och har
också en långfristig bakgrund i att själv organisera evenemang av olika slag. Från och
med den tidiga tonåren har besökarnas respons till de evenemang som hon har varit med
om att organisera, motiverat henne till att organisera allt fler evenemang av olika slag.
Nuförtiden organiserar Janis inte evenemang bara för frivilligorganisationer, utan
organiseringen av evenemang har utvecklats till ett yrke och ett arbete som hon kan
försörja sig på. Den positiva feedback som Janis fått från evenemangsbesökare, har varit
av avgörande betydelse för hennes val av karriär.
Inom evenemangsbranschen är Janis en relativt ny aktör. Hon motiveras av ett stort
intresse för både musik och festivaler, och har ett genuint intresse för att organisera
tillställningar där människor upplever saker tillsammans. Personligen besöker hon ofta
festivaler på sin fritid och säger sig ha en ganska bra uppfattning om vad som krävs för
att en besökare ska trivas i ett sådant evenemang. För Janis är musikuppträdandena ofta
en av de avgörande motivationerna i beslutet att besöka en musikfestival, men hon
understryker också vikten av den sociala aspekten, som är väldigt viktig för henne. Janis
beskriver festivalomgivningen som ett stort socialt kalas, där det är kul att umgås med
goda vänner och träffa nya bekanta.
Även om det är musiken eller artistprogrammet som i allmänhet är av avgörande
betydelse då Janis överväger att besöka en festival eller inte, innebär ändå själva
33

festivalupplevelsen mycket mer än bara musiken och den stämning som råder på
festivalområdet. Hon berättar att resan till och från festivalen, förväntningarna och den
sociala aspekten ibland kan vara av en alldeles lika stor betydelse för festivalupplevelsen.
Ett speciellt fint festivalminne som Janis kommer ihåg utspelade sig på en legendarisk
festival i Danmark, som hon besökt tillsammans med en stor grupp vänner. Beslutet att
göra resan till Danmark och besöka festivalen hade hon till en början gjort på basen av
det artistprogram som festivalen hade marknadsfört, men efter att biljetterna var köpta så
flyttades fokus till förväntningarna, resan till festivaldestinationen, umgänget och
campingområdets aktiviteter. Dessa blev slutligen också utmärkande egenskaper av den
festivalupplevelse som Janis minns med värme idag. Sammanfattningsvis konstaterar
Janis att de drivande motivationerna för hennes eget deltagande i festivaldeltagande nog
är det sociala sammanhanget och musiken.
Överlag anser Janis att festivaler i sig självt just nu är en trend. Det finns alltså en ständigt
växande efterfrågan på festivaler på grund av att det är trendigt att gå på festival. I och
med att det i dagens läge är vanligt att gå på festival just för att det är en trend, är det
kanske inte så farligt om artisterna är lite ointressanta. Många lockas av festivaler mest
för att det är en kul social sak att göra. Janis tar som exempel Ruisrock, som besöks av
människor som reser och cyklar dit år efter år, oberoende av vilka artister som uppträder.
För många blir festivalen då en tradition som genomförs en gång om året, främst för att
det de vill uppleva det sociala umgänget, festivalplatsen och stämningen på nytt.
Artistprogrammet blir då underordnat de andra motiven att delta.
Hade Janis frågat sina kompisar om de ville gå på festival 10 år sedan, skulle majoriteten
av hennes kompisar högst antagligen ha sagt att de inte är så kallade festivalmänniskor,
och därför inte ville gå på festival. I dagsläget är det inte längre så, konstaterar Janis. Den
som inte lockas av att övernatta i tält och vara oduschad i en vecka kan istället besöka en
stadsfestival. Då kan man sova hemma eller på hotell om nätterna och klä upp sig fint till
festivalen igen följande morgon. I samband med att festivalmarknaden har växt så har
också utbudet blivit bredare, vilket har bidragit till att det grundats väldigt olika typer av
festivaler som kan ha väldigt olika typer av besökare, menar Janis.
Också VIP-kulturen har förändrat festivalkulturen väldigt mycket, tycker Janis.
Personligen fascineras hon inte av kontrasten mellan de inbitna besökarna av
34

rockfestivaler som går runt i sina leriga skor i gammaldags festivalanda, och dem som
besöker festivaler i högklackade skor och betalar skyhöga summor för att smutta på
champagne på en lädersoffa på VIP-området. Men om det är den typen av upplevelser
som efterfrågas så är det såklart bra att det erbjuds, konstaterar Janis. Hon tänker också
att de facto att festivaler flyttat in eller till och med grundas i centrum av städer, sänker
tröskeln för människor att besöka festivaler och markerar också uppkomsten av den VIPkultur, som i dagsläget är relativt utvecklad. Kanske är det också den främsta orsaken till
att olika festivaler i dagsläget kan ha väldigt olika besökarskaror. Men även om
evenemangsorganisatörer framför allt strävar efter att svara på efterfrågan och utbudet på
musikevenemang i Finland är stort, noterar Janis att det finns brister. Det organiseras till
exempel väldigt lite evenemang riktade till ungdomar utanför huvudstadsregionen, även
om det finns en efterfrågan. Också i huvudstadsregionen är åldersbegränsningar en trist
faktor som ofta utesluter en stor del av potentiella besökare, poängterar Janis.
Som tidigare nämndes, har Janis varit intresserad av att ordna evenemang nästan så länge
hon kan minnas. Emellertid har intresset för musik drivit henne till att organisera just
musikevenemang. Som evenemangsorganisatör drivs Janis av att arbetet är både
utmanande och kul. Utmaningarna hon beskriver har ofta att göra med att utveckla
existerande koncept och att få göra saker och ting bättre, det vill säga visa vad man går
för och toppa sig själv. Det genuina intresset som Janis har för att skapa alldeles nya
evenemang samt den feedback som evenemangen genererar, är däremot sådant som gör
arbetet roligt och meningsfullt. När Janis börjar planera organiseringen av nya
evenemang, brukar hon utgå från sitt eget intresse. Med andra ord börjar hon med att
fundera över vilken typ av evenemang hon själv skulle vilja besöka, men som ingen
ordnar – åtminstone på den ort där hon huvudsakligen befinner sig. I samband med detta
tänker hon sig att det kanske finns andra som hon, som också gärna skulle besöka ett
sådant evenemang. Således identifierar en lucka på marknaden. Janis medger att
organiseringen av ett helt nytt evenemang på ett sådant antagande givetvis involverar
stora risker, men hon konstaterar också att man oberoende vad man gör för första gången
aldrig vet var man landar. Vidare berättar hon att det känns som att arbeta med ett
pilotprojekt, den första gången som man organiserar ett alldeles nytt evenemang. De flesta
av alla de frågor man har, gällande till exempel sponsorer och besökarantal, besvaras
egentligen först under och efter tidpunkten av evenemanget.

35

När Janis bestämde sig för att grunda musikfestivalen som diskuterades närmare under
intervjun, hade hon redan färdigt bestämt sig för vilken plats hon ville bygga evenemanget
på och vilka artister som hon ville ha på scen. Platsen och artisterna var med andra ord
grundstenarna i den vision och det koncept som Janis hade bestämt sig för att förverkliga.
Hade hon inte fått lov av kommunen att organisera evenemanget på den plats som hon
valt ut, hade det kanske inte blivit ett evenemang alls. Den konkreta platsen var inte
självklar för Janis endast på grund av den vackra miljön, där hon hoppades kunna skapa
en liknande stämning som vid den legendariska strandscenen i Ruisrock i Åbo, utan också
för att platsen visat sig fungera bra för andra evenemang. Att det i anslutning till
festivalområdet dessutom fanns en trevlig sommarrestaurang, gjorde att det redan fanns
en viss infrastruktur på den kommande festivalplatsen, vilket kom att underlätta för
evenemangsorganisatören. Med infrastrukturen i detta sammanhang menade Janis
toaletter, barer och någonstans där evenemangsbesökarna kunde sätta sig ned och äta en
god måltid innan evenemanget. Platsen var också bra på grund av att den var lätt att
modifiera efter behov. Det var med andra ord lätt att öka kapaciteten efter behov om det
till exempel skulle visa sig att intresset för evenemanget är mycket större än förväntat.
Vidare berättar Janis att man förutom den rätta platsen och tiden för att evenemanget
också behöver bra artister för att evenemanget ska bli lyckat. Även om människor i
dagsläget motiveras också av andra saker, så anser Janis att artisterna trots allt har en
väldigt stor betydelse för festivalens framgång i den bemärkelsen att artisterna ofta är
orsaken till att besökare bestämmer sig för att komma till evenemanget.
Janis trodde själv väldigt starkt på den vision som hon hade skapat för sitt första
musikevenemang och var i den bemärkelsen väldigt säker på sin sak. Ändå blev hon
överraskad av att evenemanget, i fråga om besökarantal, slutligen blev upp till tre gånger
så stort som hon hade förväntat sig. Således var det tur att festivalplatsen möjliggjorde en
ökning av kapaciteten på kort varsel. I dagens läge har detta evenemang bildats till en
årligt återkommande festival, som lockar till sig såväl myndiga som också minderåriga
besökare på en ort där kulturutbudet enligt Janis för övrigt förblivit obefintligt. Festivalen
organiseras på sommaren, som enligt Janis är den bästa tiden att ordna festivaler i Finland.
Enligt henne är människor mer öppna och intresserade av att delta i olika typer av
evenemang på sommaren. När människor rör sig mera utomhus är också tröskeln för att
besöka musikfestivaler och andra sociala evenemang lägre. På vintern är det däremot
mycket svårare att organisera festivaler, eftersom vädret begränsar möjligheterna både
36

för evenemangsorganisatörer och för besökare. På sommaren kan man som besökare till
exempel välja att sova i tält, om man är tvungen att göra en resa till festivalorten, men på
vintern finns inte den möjligheten. För evenemangsorganisatörer är det också väldigt
mycket svårare att locka besökare till sina evenemang på vintern, eftersom människor i
allmänhet inte är lika sugna på att besöka evenemang som på sommaren.
Men på samma sätt som i nästan allt man gör, speciellt då det är för första gången, så
finns det risker i att organisera evenemang. Janis menar att det är lätt att vara efterklok
och tycka att man började för försiktigt och småskaligt, men även om man vore väldigt
säker på sin sak så kan man aldrig veta var man landar. Så även om intresset för det första
musikevenemanget som Janis organiserade överskred förväntningarna, krävde det att hon
lade lite extra siffror i budgeten för att få mer staket och större ljudutrustning. Trots att
det var en positiv justering, så var det ändå en justering, konstaterar hon. Oberoende
vilken typ av evenemang det är frågan om, men speciellt då det handlar om att organisera
ett helt nytt evenemang som ingen ännu känner till, hör lösandet av den så kallade
ekonomiska ekvationen, som Janis kallar den, till de svåraste uppgifterna. Den här
ekvationen består enligt henne framför allt av ett vettigt biljettpris, kapaciteten och
artisterna. Om man lyckas lösa alla dessa tre punkter så har man högst antagligen
organiserat ett lyckat evenemang, menar Janis.
När man söker efter sin lösning på ekvationen så underlättar det enligt henne om man har
ett tydligt mål, det vill säga något som man bestämt sig för att stå fast vid. I Janis fall var
målet, som hon valt att stå fast vid, ett lågt biljettpris. Hon ville att alla som är intresserade
av att besöka evenemanget skulle ha möjlighet att delta, och då ville hon inte priset på
biljetten skulle vara av avgörande betydelse för beslutet att besöka evenemanget. Janis
konstaterar att priset speciellt festivalbiljetter många gånger är så högt, att en stor del
besökare uteblir på grund av att det är för dyrt. För Janis är det därför viktigt att inte
potentiella besökare ska utebli från hennes evenemang på grund av höga biljettpris –
speciellt inte ungdomar, som hon hoppades kunna erbjuda upplevelser till.
I och med att det krävs mycket resurser för att organisera evenemang utomhus, behövs
det också mycket hjälp för att klara av att hålla biljettpriset lågt, konstaterar Janis.
Förutom att det krävdes många långa dagar och hårt arbete då Janis och hennes team
organiserade evenemanget och byggde upp det fysiska festivalområdet från noll, krävdes
37

det också mycket pengar. För att priset på biljetten ska kunna hållas lågt måste kapaciteten
vara hög, förklarar Janis. Om man av en eller annan orsak har en låg kapacitet så säljer
man också ett mindre antal biljetter, vilket i allmänhet innebär att man får klara sig med
mindre pengar. För att klara av att hålla biljettpriset så lågt som möjligt, påbörjade Janis
ett samarbete med kommunen och tog emot bidrag av diverse sponsorer och
bidragsgivare, bestående av stiftelser och fonder. Detta i sin tur var möjligt bland annat
för att Janis skapat sin evenemangsorganisation under en förening. Att evenemanget
organiserades via föreningsverksamhet och med hjälp av sponsorer och andra
bidragsgivare, medförde bland annat att Janis inte behövde ta stora risker på en personlig
nivå. Utöver detta förhöll sig kommunen väldigt positivt till det nya evenemanget, vilket
underlättade organiseringen avsevärt. Ju mera samarbetspartners man har desto bättre blir
evenemanget, påpekar Janis. Överlag önskar Janis att i framtiden få se mer samarbete
mellan olika sponsorer och lokala företag i samband med organiseringen av evenemang.
Det är väldigt vanligt att de ekonomiska aktörerna som ger bidrag till evenemanget kräver
synlighet i samband med evenemanget, men även om Janis sponsorer inte gjorde det, var
hon ändå noggrann med att visa sin tacksamhet till dem genom att ge dem synlighet i
form av logon på affischer och i sociala medier. I förbifarten påpekade Janis dessutom att
stora sponsorer i dagens festivaler ofta syns i form av de alkoholdrycker som säljs under
evenemanget.
Trots att Janis i detta fall tog endast små personliga risker, kritiserar hon musik- och
evenemangsbranschen överlag för att den är rätt så orättvis mot evenemangsorganisatörer.
Oberoende den personliga risken, så ansvarar man som evenemangsorganisatör för precis
alla kostnader och risker. Detta förpliktar evenemangsorganisatören bland annat att betala
för

all

teknik,

artistkostnader,

infrastruktur

och

så

vidare,

även

om

evenemangsorganisatören är den som tjänar pengar sist – om det blir några pengar över.
Vill man tjäna pengar på sitt evenemang så räcker det alltså inte med att man når breakeven, poängterar Janis. Enligt henne är problemet med musikbranschen och således också
evenemangsbranschen framför allt de ofta alltför högt prissatta artisterna. Hon är
visserligen medveten av att det delvis beror på att artister och skivbolag inte längre får in
så mycket pengar genom att sälja skivor, då artisterna tillsammans med sina team måste
tjäna in pengar på liveuppträdanden. Men förutom att själva artisten ska få betalt, så är
det också ledningen, bolaget och diverse representanter som ska ha betalt. Detta gör att
priserna stiger ytterligare. När man sedan som evenemangsorganisatör försöker lösa den
38

budgetmässiga ekvationen, måste man nästan alltid gissa sig fram till de bästa besluten,
konstaterar Janis. Man ställer sig frågor som “vad är folk beredda att betala och hur många
människor är beredda att betala den summan för just den här artisten?”. Det är väldigt
svårt att försöka minimera sina risker och landa på ett beslut i den här frågan, menar hon.
Som evenemangsorganisatör tar man alltså alltid en ekonomisk risk speciellt då man
bokar artister som inte är så kända bland målgruppen. Mindre kända artister motiverar
ofta för sin prissättning med att det för en mindre summa inte skulle vara ekonomiskt
lönsamt för dem att komma och uppträda. Från evenemangsorganisatörens perspektiv
innebär det dock alltid en risk om artisten inte kan bevisa att hen har en publik på en viss
plats eller i en viss region, men tar oberoende av det lika mycket betalt, som för en publik
som garanterat kommer att betala för sin biljett. På grund av detta önskar Janis att det
rådde mera samarbete inom hela branschen, som skulle kunna skapa mer konsensus
mellan evenemangsorganisatörer och artister.

4.2 Intervju med Carlos
Carlos, som fått sin alias efter Carlos Santana, som uppträdde på Woodstock 16.8.1969,
har varit en aktiv besökare av musikfestivaler speciellt under sin ungdom. Särskilt mycket
tycker hon om att besöka sådana festivaler som erbjuder överraskningar och möjligheter
till att hitta någonting nytt. Den överraskande egenskapen av festivalen kan enligt Carlos
bestå av såväl främmande artister som också konstnärer, men den kan också uppstå i form
av alternativa aktiviteter som grundar sig i evenemangsorganisatörens lust att
experimentera. Carlos medger att han ofta besöker musikevenemang som erbjuder ett
artistprogram bestående av artister som han är bekant med från förut, men att det också
händer att han så att säga i misstag bekantar sig med nya artister, till exempel via vänner
som bjuder med honom till olika evenemang. Överlag tycker Carlos att festivalen som en
organisation och som ett utrymme, har väldigt goda förutsättningar för att överraska och
på så sätt ge besökaren nya upplevelser.
Förutom att Carlos söker sig till evenemang där han kan uppleva överraskningar i form
av nya artister eller intressanta aktiviteter, kan överraskningen också skapas i sociala
39

umgängen. Som exempel beskriver Carlos sitt första besök till Roskilde, där
överraskningen i princip bestod av den stämning som rådde såväl på festivalområdet och
på sidoevenemangen som organiserades i närheten av det egentliga festivalområdet.
Speciellt goda minnen har han angående just stämningen på det så kallade uppvärmningsRoskilde, som Carlos beskriver som ett inofficiellt evenemang som organiseras innan den
egentliga festivalen sätter igång. Till sin överraskning drogs Carlos nämligen med i en
stämning som var väldigt, väldigt gemenskaplig – ändå utan att vara alltför gemenskaplig
för en finländare som trivs bra i sitt eget personliga utrymme. Upplevelsen av den här
stämningen var något som Carlos då tänkte att han gärna någon vacker dag skulle vilja
möjliggöra också för andra.
Carlos påpekar att det starka fokus på upplevelser i dagens samhälle inte berör endast den
absoluta festivalomgivningen, utan också kommunikationen och marknadsföringen av
dem. Personligen känner han en stark motvilja till sådan marknadsföring som består av
det som han kallar tomt marknadsföringsprat om upplevelser, men däremot tycker han att
det är fantastiskt att se traditionella evenemang, såsom till exempel Ruisrock, kombinera
musik, uppträdande konst, visuell konst och alternativa program på ett genuint sätt. Enligt
Carlos

räcker

det

alltså

inte

med

att

bara

prata

om

upplevelser

i

evenemangsorganisationen, utan upplevelse-tänkandet fungerar endast i en äkta kontext
och då den bidrar till att skapa naturliga helheter.
De facto att också andra former av konst än musik blivit en allt mer synliga i olika typer
av festivaler, är enligt Carlos ett lyckat exempel på hur upplevelse-tänkandet sakta men
säkert förändrat festivaler i Finland. Med andra former av konst menar Carlos med andra
ord sådana element i festivaldesignen med vilka man erbjuder besökare upplevelser också
i andra former och platser, än den som sker på scenen i samband med artisternas
uppträdande och spektakel. Vikten av att behandla olika typer av konst som en del av
festivalhelheten kan dock inte betonas nog, menar Carlos. Istället för att behandla de nya
festivalupplevelserna och de traditionella festivalupplevelserna som separata ting, bör
man kombinera musiken med den övriga konsten till att skapa en naturlig helhet. Till
Carlos glädje håller finska evenemangsorganisationer hela tiden på att bli duktigare på
det. Den unika stämningen och känslan som skapas när man så att säga kombinerar
gammalt och nytt, resulterar i något som kanske för tillfället skulle kunna kallas

40

hybridevenemang, som enligt Carlos är värt att eftersträva också i de mer traditionella
festivalerna, såsom till exempel i Provinssirock och Ilosaarirock.
I små evenemang tillåts i allmänhet mycket spontana möten med såväl främmande artister
som med människor, vilket Carlos tycker mycket om. Enligt honom sker inte sådana
spontana möten, åtminstone i samma utsträckning, i större evenemang, eftersom en större
mängd människor är utspridda på ett större område. Som ett exempel nämner han Flow
Festival, som till en början var en liten festival, men som nuförtiden verkar breda ut sig
på ett allt större område för varje år som går. Visserligen njuter han av att besöka
festivalen i fråga fortfarande, men eftersom den blivit så stor, så lockas han inte längre
dit på grund av samma orsaker. Även om de festivaler som är framgångsrika verkar blir
större och större varje år, så tror Carlos att det nog också finns en efterfrågan på mer semigemenskapliga festivaler i framtiden. Människor har enligt honom ett behov för att
uppleva den typen av frihet, som man bara kan uppleva i en sådan festivalomgivning.
Dessutom erbjuder festivaler överlag möjligheter till så starka upplevelser hos besökarna
att de kanske för en stund glömmer eller struntar i att följa med i vad som händer i sociala
medierna just då. För övrigt ser Carlos på festivalen som en motsats till det normala livet,
där det är helt okej att på riktigt vara närvarande och uppleva just den stunden man
befinner sig i. Visserligen är det bra för evenemangsorganisationen om besökarna tar
bilder och video som de sedan publicerar i sociala medier och på så sätt sprider ordet,
men Carlos betonar ändå att festivalen de facto erbjuder en unik möjlighet att bara stanna
upp och njuta av stunden. Han tror och hoppas på att människor i dagens samhälle, med
sina korta koncentrationsförmågor, förstår det.
En annan förändring som Carlos helt konkret noterat i evenemangsbranschen är att
festivalbesökarna, speciellt ungdomar och under 30-åriga, konsumerar mindre alkohol i
jämförelse med de äldre besökarna. Speciellt publiken i de klassiska rockfestivalerna har
tidigare utmärkts av att de svänger runt på området i en ordentlig berusning. Den här så
att säga traditionella synen på festivalbesökarna i en rock- eller popfestival stämmer dock
ganska väl in på till exempel Ruisrock ännu idag, men även där har
evenemangsorganisationen kommit till den insikt, att man måste skapa också andra typer
av utrymmen. Med detta menar Carlos att man som evenemangsorganisatör måste reagera
på att individer och festivalbesökare är olika och således erbjuda dem olika sätt att njuta
av samma festival. En del vill delta i underliga aktiviteter, sådana som de i vardagen inte
41

stöter på eller får möjlighet att delta i, medan andra vill få nya matupplevelser och smutta
på drinkar i en lugn champagnebar. Festivaler borde enligt Carlos hela tiden befinna sig i
konstant förändring och vara reaktiva i förhållande till sin omgivning och människorna i
den. Carlos själv har en bakgrund i kulturgeografi och kulturproduktion, och har
organiserat en lång rad olika typer av evenemang, som inkluderat bland annat
konstutställningar och livemusik. Således har han haft möjlighet att väldigt fritt
experimentera med bland annat experimentell musik och olika sätt att organisera
evenemang i en rad väldigt olika kontexter och miljöer. Organiseringen av
musikfestivaler blev emellertid aktuellt när en vän till Carlos bad med honom i ett så
spännande projekt att han inte kunde tacka nej. Vännen som presenterat projektet kallas i
den här avhandlingen för James. I sin roll som konstnärlig ledare kom Carlos att ansvara
för alla de konstnärliga aspekterna av festivalhelheten och arbetar tätt med James, som
var ledaren för den övriga evenemangsorganisationen.
Inför sitt arbete lockades Carlos dels av den vision han delade med James, dels av att få
vara med och skapa ett helt nytt festivalkoncept. Mest av allt motiverades han ändå av de
utmaningar som själva festivalplatsen erbjöd. Platsen som valts för festivalen var
resultatet av en lång tid av sökande, efter en tillräckligt intressant och spännande plats.
Slutligen hittades platsen och staden gav sitt godkännande till planerna för evenemanget,
trots att de inte vanligen hyr ut lokaliteten i fråga. Utmaningarna åstadkom en speciell
känsla, som Carlos beskrev som både härlig och hemsk. För att komma igång med sitt
arbete samlade han ihop ett eget team, som skulle hjälpa honom att skapa en intressant,
spännande och samtidigt fungerande festivalomgivning – i en uppenbarligen utmanande
miljö.
Carlos poängterar att evenemangsorganisationen alltid står inför ett enormt arbete då det
ska byggas upp något så tillfälligt som en festival. Han understryker också att det allt som
oftast finns ett stort maskineri bakom ett sådan organisering. Litet beroende på just
festivalplatsen, är exempelvis den infrastruktur som måste planeras och byggas upp rent
ut enorm. Carlos beskriver lite lättsamt att organiseringen av en festival är som ett
spännande pussel, som kräver att man är väldigt noggrann och har tålamod med de
människor och samarbetspartners som man arbetar med. Det är också typiskt att
evenemangsorganisationer utnyttjar volontärer och för evenemangsorganisatörer innebär
det ofta att de motiverar sin arbetskraft med någon annan belöning än pengar, berättar
42

Carlos. Då måste man verkligen se till att agera rättvist och vänligt mot alla, samt visa sin
respekt för arbetsinsatsen av var och en av organisationens frivilliga medlemmar. Utöver
detta måste man som evenemangsorganisatör vara övertygande och kunna skapa
förtroende till alla parter, understryker Carlos. Allting går nämligen sällan som man har
planerat och då måste man oberoende av omständigheterna få saker och ting att fungera,
vilket till exempel innebär att se till att alla inblandade parter får betalt. I en så här osäker
arbetsmiljö krävs det verkligen tillit mellan alla parter. Carlos poängterar att även om en
festival

inte

skulle

ha

kommersiella

mål,

så

finns

det

en

press

på

evenemangsorganisatören att täcka alla kostnader.
Artisterna och banden som uppträdde på festivalen bestod, med undantag av några mer
kända artister, huvudsakligen av helt vanliga tjejer och killar som spelar och uppträder
mest för skojs skull, som till stor del hittades via James kontakter. Förutom att detta gjorde
bokandet av artister mindre kostsamt, så gav det också utrymme för en viss smidighet i
organiseringen, i och med att antalet mellanhänder mellan evenemangsorganisatören och
artisterna inte var så stort. För Carlos och James betydde det dessutom att de kunde
diskutera ansikte mot ansikte med artisterna eller banden, och på så sätt tillsammans
planera och skapa utrymmen för såväl artisterna och publiken att uppleva någonting nytt.
Carlos berättar att evenemangsorganisatörer av mer artist-drivna festivaler inte lika ofta
har den möjligheten, eftersom artisten eller bandet kommer med hela sitt maskineri, sin
färdiga show och höga kostnader, och då är utrymmet för diskussion litet. Vidare berättar
Carlos att det bokades in en väldigt stor mängd artister och således byggde Carlos upp en
väldig mängd små scener i alla möjliga tänkbara platser.
För övrigt har inkomstslogiken i musikbranschen under det senaste decenniet ändrats och
nuförtiden framhävs vikten av liveuppträdanden, konstaterar Carlos. Även om detta
bidragit till bland annat högre biljettpris i samband med konserter och musikfestivaler, så
ser Carlos också en positiv sida i det. I samband med att liveuppträdanden på grund av
ändringen i inkomstslogiken generellt sett ökat i antal, så har de också i större grad börjat
organiseras på lite mer speciella platser, samt i form av gemensamma uppträdanden
mellan olika artister och band. För det första tycker Carlos att det är fint för att artisterna
så att säga hålls igång, och uppträdanden på olika platser och i olika typer av miljöer ger
dessutom möjlighet till både artist och besökare att uppleva nya sidor av artisten. För det
andra får besökare fler möjligheter att uppleva den gemenskap som bara kan skapas
43

mellan artist och publik, som för övrigt någonting som inte kan fångas på video eller
ljudinspelning, utan kräver den fysiska närvaron, poängterar Carlos.
Den fysiska festivalplatsen, som Carlos beskrev som speciellt utmanande, fanns belägen
på en ort utanför huvudstadsregionen. Å ena sidan hade detta enligt Carlos att göra med
att det på en lite mindre ort är lättare att skapa en vi-anda bland medlemmarna i
evenemangsorganisationen, vilket för ett icke-kommersiellt evenemang är väldigt viktigt
– även om en stor del av organisationsmedlemmarna inte var bosatta på den ort där
festivalen organiserades. Carlos berättar att vi-andan dessutom var extremt viktig för hela
evenemangets framgång såväl för ekonomiska skäl, som också för att en tillräckligt god
vi-anda

hos

evenemangsorganisationen

med

säkerhet

också

förmedlas

till

festivalbesökarna. Å andra sidan fanns det i huvudstadsregionen risk för att festivalen
skulle drunkna i mängden av evenemang.
Vi-andan var som sagt också något som Carlos drömt om att få skapa bland
festivalbesökare någon vacker dag, och denna tanke delade även James. Ett medvetet val
som evenemangsorganisationen gjorde var därför att bjuda på ett så mångsidigt och
spretigt artistprogram, att potentiella evenemangsbesökare inte på något vis skulle kunna
känna till alla artister och band på förhand. Tanken var att kommunicera om en spännande
ny festival, dit en stor del människor skulle anlända lite på skoj och utan några som helst
förväntningar. När människor kommer utan förväntningar är de mer mottagliga för
upplevelser, påpekar Carlos.
Under och efter det första evenemanget visade det sig att besökarna verkligen trivdes i
evenemangsomgivningen och ville besöka evenemanget på nytt – så även om
evenemangsorganisationen på sätt och vis förberett sig för att evenemanget skulle förbli
ett engångsevenemang så ledde besökarnas respons till att evenemanget blev en årligen
återkommande festival, som lockade festivalbesökare till orten under flera somrar i rad. I
dagens läge ordnas festivalen inte längre i helt samma format, utan festivalen lever vidare
under ett annat namn, i mindre skala och på en annan plats. Carlos påpekar dock att även
om festivalen skalats ned och organiseras nu på ett annat sätt, så har mycket av det goda
i festivalen bevarats. Något av det som Carlos syftar på med det goda som festivalen
bevarat är den stämning som kanske bäst kan beskrivas enligt hur besökarna själv upplevt
den. Utgående från den feedback som evenemangsorganisationen fått så utmärks
44

festivalbesökarnas motivation till att besöka evenemanget just av den stämning som
evenemanget lyckats skapa och erbjuda sina besökare, som de kallar för en jättestor
hemmafest. Oberoende var festivalbesökarna varit bosatta eller varifrån de rest till
festivalorten, så kände de sig hemma i festivalen – och det är precis vad Carlos hade
hoppats på.
Carlos påpekar att den första gången man organiserar ett evenemang så kan man bara göra
sitt bästa och sedan vänta och se hur det går. Därefter kan man följa med hur mycket det
skrivs om evenemanget i media, hur mycket festivalinnehåll människor publicerar och
delar i sociala medier samt hur mycket biljetter som säljs. Men när allt kommer omkring,
är den stämning som skapats i festivalen ändå det allra viktigaste, tycker Carlos. Å ena
sidan är det under själva festivalen som man utgående från stämningen kan märka att ”ei
helvetti näähän nauttii tästä”. Carlos berättar att det ofta är just då han kommer ihåg att
den här typen av respons i själva verket är den verkliga orsaken till sitt val av arbete. Det
är visserligen en väldigt kortvarig feedback för ett väldigt stort arbete, skrattar Carlos,
men också väldigt direkt. Å andra sidan är stämningen avgörande för hur ordet sprids,
poängterar han. Vidare understryker Carlos vikten av att ett välgjort grundarbete är en
nyckel till framgång, det vill säga har man en genomarbetad grundidé så är det lätt att
modifiera och skapa om den i fortsättningen. Även om den evenemangsorganisation som
hon arbetat med inte hade kommersiella mål, så har festivalen blivit slutsåld på biljetter
flera gånger i rad och staden har noterat den som en viktig kulturell aktör.
I organiseringen av ett återkommande evenemang, såsom en festival, är också besökarnas
och den potentiella målgruppens engagemang avgörande. Således kan resultatet av en
festivals framgång i vissa avseenden fastställas först följande gång evenemanget
organiseras, vilket i vanliga fall är under det följande året. Festivalbesökare som upplevt
festivalen som sin grej, förväntas då återvända och förhoppningsvis också ta med sig sina
kompisar. Ett år är en lång tid, poängterar Carlos, men i evenemangsbranschen börjar
man vanligtvis arbeta med det följande evenemanget nästan genast efter att det
föregående har avslutats. För evenemangsorganisationen innebär året en möjlighet att
göra saker och ting bättre och intressantare såväl för den kommande publiken som också
för evenemangsorganisationen. Detta tycker Carlos är bland det bästa med att organisera
återkommande evenemang. En festival som organiseras en gång om året kräver också mer
planeringsarbete än ett engångsevenemang, inte bara för att besökarna generellt förväntar
45

sig att festivalen ska bjuda på någonting nytt och spännande också följande år, men också
för att evenemangsorganisationen kontinuerligt måste påminna besökarna om att
festivalen finns till och är värd att besöka också i fortsättningen, tillägger Carlos.

4.3 Intervju med Jimi
Den tredje informanten i tur för intervjun kallar jag för Jimi, efter Jimi Hendrix som
uppträdde på Monterey Pop Festival 18.6.1967 och i Woodstock 18.8.1969. Jimi har
arbetat i musik- och evenemangsbranschen så pass länge att han från ett väldigt nära håll
har fått följa med utvecklingen av hela musik- och evenemangsbranschen, och således
också upplevt hur den helt konkret inverkat på hans arbete speciellt under de senaste 20
åren. Som han själv uttrycker det, har han sett industrin förändras från en ”luovan alan
sekoilu” till ett ytterst strukturerat verksamhetsområde, som idag kännetecknas av en hög
professionell nivå.
Ett konkret exempel på denna utveckling kan enligt Jimi ses i antalet kulturproducenter.
Enligt honom finns det fler kulturproducenter nu än någonsin förut, vilket i och för sig
inte är underligt eftersom en examen i kulturproduktion inte existerade för 20 år sedan.
Det finns en efterfrågan och en strävan efter struktur och organisering av såväl saker som
också människor i olika kontexter, och nu erbjuds det lämpliga utbildningar för just det
ändamålet. Enligt Jimi avspeglas därför den professionalisering som skett i musik- och
evenemangsbranschen i uppkomsten av den här typen av examina. Intresset för
organiseringen av evenemang är också det som lockat Jimi till sitt val av karriär, där han
enligt sin bästa förmåga har strävat till att göra evenemangsbranschen business i samma
mån som vilken som helst annan etablerad affärsverksamhet. Detta har han gjort bland
annat genom att så långt som möjligt följa samma regler som alla andra
affärsverksamheter. Givetvis har Jimi också ett stort intresse för musik, men det är inte
det som driver honom i sitt arbete. Idag är han väldigt nöjd, och till och med häpen, över
den förändring som skett under de senaste 20 åren, för nu är evenemangsbranschen
verkligen en etablerad affärsverksamhet, som till och med studeras i akademisk
bemärkelse, skrattar Jimi.

46

När man organiserar evenemang på ett mer professionellt sätt än förut, så krävs det också
mer kompetens av hela evenemangsorganisationen. Det handlar till exempel om hur man
tar olika saker i beaktande, i samband med till exempel säkerhet, berättar Jimi. I dagens
samhälle finns det höga krav på säkerhetsarrangemang, som betonas speciellt i stora
evenemang, som besöks av en stor mängd människor, fortsätter han berätta. I ett stort
evenemang händer det mycket saker samtidigt och det krävs noggrann planering för att
allt ska löpa smidigt och i enlighet med höga säkerhetsstandarder, för att såväl besökare
som evenemangsorganisationen och artisterna ska känna sig säkra. Ingången till
festivalområdet

är

en

av

de

viktigaste

och

för

besökaren

mest

synliga

säkerhetsarrangemangen, poängterar Jimi. Säkerhetskontrollen vid ingången kan
visserligen kännas jobbig för besökaren, som vid den värsta rusningstiden kan hamna köa
länge, men med tanke på att finländska evenemangsorganisationer lyckats undvika
terrordåd och andra olyckor med hjälp av den här säkerhetskontrollen så är det inte så
farligt, konstaterar Jimi. Också känslan av trygghet är viktig, både för att besökaren ska
kunna koppla av på festivalområdet och för att evenemangsorganisationens medlemmar
ska känna sig trygg i att utföra sitt arbete. I själva verket är säkerheten en så stor faktor i
besökarens festivalupplevelse att den också bör kommuniceras till besökarna både före
och under festivalen, påpekar Jimi.
Apropå kommunikationen handlar kompetensen av evenemangsorganisationen väldigt
mycket om marknadsföring, det vill säga hur evenemangets marknadsföringsplan ser ut,
hur den utförs och vilka som utför den i praktiken. Idag är vanligt att stora evenemang
använder sig av utomstående marknadsförings- och mediebyråer för sin marknadsföring,
tillägger Jimi. Och så finns det såklart artisterna, som nuförtiden är väldigt kloka och
engagerade i sitt arbete. Jimi menar att musiken i dagens liveuppträdanden spelas med
känsla, men utmärks också av hög professionalitet. Den användning av diverse substanser
som var väldigt närvarande i musikevenemangen förut, syns eller hörs numera sällan
varken på scenen eller på backstage. Den förändrade konsumtionen av alkohol kan för
övrigt iakttas också i publiken, poängterar Jimi. Enligt honom kan till exempel
evenemanget som är känt under namnet “Kaljakellunta” och andra icke-organiserade
sommarevenemang, som utmärks av berusade folkmassor, liknas med hur festivaler såg
ut i Finland för cirka 15 år sedan.
47

Planeringen av artistprogrammet och bokningen av artister överlag innebär mycket arbete
och deltagande i en hård tävling. Vanligen planerar de så kallade stora publikens artister,
såsom festivalartister och sådana artister som lätt kan fylla en hel arena med publik, sin
kalender färdigt för ett eller till och med två år åt gången. I praktiken kan det innebära att
de till exempel planerar in en Europa-turné som inkluderar 10 konserter. Därefter är det
upp till de intresserade länderna och evenemangsorganisationerna att tävla om vem som
ska få artisten. På grund av sin geografiska position får evenemangsorganisationer i
Finland ofta kämpa lite hårdare än i andra europeiska länder för att besökas av den här
typen av artister, eftersom Finland alltsomoftast innebär en omväg för artisten och den
parad av lastbilar som transporterar allt som behövs för att producera showen. Utöver
detta är Finlands huvudstad Helsingfors inte heller en hemskt festivalvänlig stad, noterar
Jimi, och många av de etablerade festivalerna organiseras därför utanför
huvudstadsregionen. För artisten kommer detta ibland som en överraskning, eftersom
bara det att artisten och hela köret kommer till Finland innebär ungefär två dagar av
resande. När artisten sedan är i Finland och får höra att hen inte ska spela i huvudstaden
utan måste resa vidare inom landet, upplevs det ibland som en besvikelse. Av den här
orsaken måste evenemangsorganisatörer i Finland satsa ganska mycket på att övertyga
artister om att evenemangen i fråga är värda att resa till och uppträda i.
Oberoende om det handlar om ett engångsevenemang eller en årligen återkommande
festival så början man i princip alltid från noll, konstaterar Jimi. Organiseringen av
upplägget kan givetvis bli lättare när man arbetar med ett återkommande evenemang, då
man kanske har samarbetspartners och leverantörer som känner till organisationen,
processerna och människorna från förut – vilket säkert också blir förmånligare än
engångsevenemang i längden. Men i princip innebär ett stort evenemang ändå alltid ett
lika massivt arbete, påpekar han. Vidare innebär organiseringen av en festival en stor
investering såväl ekonomiskt som tidsmässigt. Jimi förmodar att åtminstone de två-tre
första åren av en evenemangsorganisations verksamhet, som organiserar större festivaler,
generellt är ekonomiskt förlustbringande. Enligt honom får man lägga ut ganska mycket
pengar för att täcka alla förluster innan man kommit till den punkt där man har hittat sin
verkliga målgrupp och gjort ett namn av sig. Jimi menar att det kan ta upp till tio år innan
man har en sådan målgrupp, som köper biljetter till festivalen redan innan en enda artist
i programmet har publicerats. Men när man väl uppnår den positionen har man gjort ett
48

väldigt fint arbete, tillägger Jimi. När målgruppen köper festivalbiljetter utan att veta vem
som ska uppträda, innebär det att de litar på evenemangsorganisationens beslut i den
bemärkelsen att de åtminstone till största delen kommer att tycka om den musik som
spelas, oberoende vem det är som spelar, konstaterar Jimi.
Runtom i Europa organiseras det många festivaler som till och med säljer slut före de har
publicerat en enda artist. Utöver förtroendet till evenemangsorganisationen har detta att
göra med den sociala aspekten av festivalen. Jimi påstår att de möten mellan människor
och den gemensamma festen som uppstår i en festival, är till och med viktigare än
artisterna. Enligt honom är det sociala sammanhanget i verkligheten den främsta orsaken
till att besökare köper festivalbiljetter. Artisternas betydelse skapas främst av de facto att
de representerar en viss genre som besökaren och hens vänner lyssnar på. Ett slutsålt
evenemang är givetvis positivt för festivalens framgång i en ekonomisk bemärkelse, men
också för den stämning som skapas under själva tillställningen, påstår Jimi. Detta
förklarar han med att ett slutsålt evenemang alltid betyder att man har lyckats erbjuda
artisten en spelplats av rätt storlek och att prissättningen av biljetterna har varit korrekt,
vilket vidare fungerar som underlag för den stämning som skapas under själva
uppträdandet.
Den unika stämningen som Jimi syftar på innebär egentligen den växelverkan som
uppstår mellan artisten och publiken under uppträdandet, som hos såväl besökaren och
artisten konkretiseras som en upplevelse. Ett misslyckat evenemang är däremot sådant,
som inte uppnår den speciella stämning som alla hoppas på att ska skapas av publikens
och artistens växelverkan. Ibland kan det bero på att artisten helt tydligt stigit upp på
scenen för att dra sitt set på rutin och bryr sig inte om att ta kontakt till publiken. Då
skapas det inte heller växelverkan mellan artist och publik. Ibland kan det tvärtom bero
på att publiken inte engagerar sig tillräckligt. Jimi berättar att en del artister i själva verket
undviker att uppträda i Finland på vardagar, eftersom finländare har en tendens att vara
ganska dystra då. Däremot föredrar de att uppträda för den finska publiken på lördagar
och under sommartid, då publiken är på ett mycket mer glädjefyllt och firande humör.
Enligt Jimi kan samtidens festivaler väldigt tydligt delas upp i två olika typer av festivaler,
utgående från vad festivalbesökaren vill ha utav sin festivalupplevelse. Den ena typen är
så kallade stadsfestivaler. Besökarna i stadsfestivaler utmärks av en viss grad av
49

bekvämlighet, vilket kanske delvis kommer med åldern, konstaterar Jimi. Det är kul att
gå på festival med sina kompisar, men det är också skönt att komma hem till natten och
sova i sin egen säng. Den andra typen av festivaler är speciellt populära runtom i Europa,
där man med avsikt organiserar festivaler mitt i ingenting, på ställen som man når bara
om man är färdig att ta sig dit via en utmanande resa, berättar Jimi. Resan dit, den
traditionella tältkulturen och lyssnandet på musiken är det som utmärker den här typen av
festivaler.
Det finns dock en oro över att ungdomar och unga vuxna alienerar sig från känslan av att
möta människor i olika omgivningar och således i olika evenemang, berättar Jimi. Det
talas nämligen om att det inte finns tillräckligt med besökare för alla evenemang, eftersom
unga människor hellre lyssnar på musik och kommunicerar med sina kompisar från soffan
i sitt eget hem. På grund av detta sägs det att livemusikbranschen är i en kamp mot sociala
medier. I festivaler syns ungdomarnas frånvaro enligt Jimi framför allt i besökarnas
medelålder, som är betydligt högre nuförtiden, än den var exempelvis i Ruisrock för 40
år sedan, då publiken bestod nästan helt av tonåringar. Situationen i nuläget är dock
intressant för att festivalerna generellt sett har mer festivalbesökare nu än någonsin förut.
Något som man kanske inte skulle ha trott för 40 år sedan i samband med Ruisrock är att
det överhuvudtaget skulle finnas pensionärsbiljetter, och att de dessutom skulle bli
slutsålda, skrattar Jimi. Att aktivera ungdomar och få dem att engagera sig i evenemang
är ändå en viktig utmaning för musik- och evenemangsbranschen, framför allt för att det
är av dem som framtidens festivalbesökare kommer att bestå av.
Festivalinnehållet måste givetvis utvecklas för att ungdomarna ska bli intresserade, men
också för att ju mer den flitiga festivalbesökaren ser och upplever, desto mer förväntar
hen sig av sitt följande festivalbesök. Det räcker alltså inte längre att
evenemangsorganisationen bygger upp en scen för artister att uppträda på och bjuder på
lite korv, utan besökaren vill ha mer. Fyrverkerierna, explosionerna, röken och de fina
bildskärmarna är också “old news”. Festivalen måste erbjuda något extra varje år, som
gör upplevelsen annorlunda från den i en vanlig konsert. Vidare påpekar Jimi att det finns
ett tydligt sammanhang mellan utvecklandet av festivalinnehållet och den konstant
utvecklande musikbranschen. Människor lyssnar nämligen nuförtiden mer på musik än
förut, men sätten att konsumera musik har förändrats. För musikbranschen, som
fortfarande kämpar med att de facto att människor inte längre köper skivor, innebär de
50

nya sätten att konsumera musik kanske inte en bra sak, men för evenemangsbranschen
innebär det definitivt goda nyheter och mera möjligheter.

4.4 Intervju med Laura
Den fjärde informanten har fått sin alias efter Laura Nyro, som uppträdde i Monterey Pop
Festival 17.6.1967. Laura insåg redan i ungdomen att organiseringen av evenemang är
någonting som hon gärna engagerar sig i och som hon till och med har en viss fallenhet
för. Hon trivs med att ha ratten i egna händer, organisera, administrera och fixa
evenemang. Laura har utbildat sig i bland annat kulturproduktion, konst och musik, och
har erfarenhet i musik- och evenemangsbranschen från perspektiv av både organisering
och artistskap. Eftersom Laura ofta under veckosluten befinner sig på scenen själv, så
besöker hon inte längre så många festivaler på sin fritid. När hon väljer att gå på ett
evenemang så motiveras hon dock allt som oftast av artisten eller bandet, som högst
antagligen är en gammal favorit som hon vill se ännu en gång före karriären slutar.
Festivalen som Laura själv arbetat med mest, organiseras ibland med ett års mellanrum
och ibland mellan några års mellanrum. Det här skiljer sig lite från de flesta
återkommande evenemang och beror på att evenemangsorganisationen är verksam under
ett förbund, menar Laura. I praktiken innebär det att organisationen måste finansiera sin
verksamhet med hjälp av projektunderstöd, som vidare betyder att organisationen i regel
får en viss summa per år att arbeta med. Varje gång organisationen väljer att ansöka om
understöd till organiseringen av festivalen så äter den alltså av budgeten från något annat
projekt. I och med att förbundet inte strävar till ekonomisk vinst och det finns en del andra
projekt att prioritera, så väljer de att med jämna mellanrum ta paus i organiseringen av
festivalen och istället prioritera de andra projekten.
Speciellt för den festivalen som Laura ansvarar för är också att den inte är bunden till en
specifik plats eller ort, utan organiseras på olika ställen runt om i landet. Laura berättar
att det inte finns en viss plats eller ort som är utmärkande för festivalen, även om en viss
stad ibland benämns som festivalens hemstad, i och med att den organiserades där den
51

allra första gången. Den här rotationen är en del av den tradition och det koncept som
skapades när festivalen grundades, då festivalplatsen valdes på basen av var besökarna
fanns. Laura berättar dock att det under det senaste decenniet skett en förändring i
målgruppens beteende angående beslutet att besöka festivalen eller inte. Tidigare
motiverades målgruppen att köpa biljetter framför allt för att de ville uppleva det
samkväm som uppstår på festivalen, men nuförtiden motiveras de mycket mer av
artistprogrammet. För organiseraren av festivalen är det å ena sidan problematiskt på
grund av prissättningen av artisterna, men å andra sidan spelar det mindre roll var
evenemanget organiseras, konstaterar Laura.
Hinder för organiseringen av evenemang är enlig Laura bland annat att det mellan några
års mellanrum kan komma väldigt mycket nytt reglemente, som man som
evenemangsorganisatör måste bekanta sig med och ta i beaktande varje gång som man
ska organisera sitt evenemang. Den byråkratikultur som den finska staten gärna
upprätthåller är således något som försvårar för alla evenemangsorganisationers arbete,
menar Laura. Apropå problem i organiseringen av festivaler så beskriver Laura bokandet
av artister som ett evinnerligt sudoku, och markerar att det i själva verket ligger mycket
mera arbete bakom att boka artister än människor i allmänhet tror. Dels måste man ta i
beaktande att alla artister inte spelar varje sommar och att den artisten som man skulle
vilja boka för sin festival kanske redan är bokad av en annan evenemangsorganisation.
Dels kan man hamna förhandla och vänta på svar från artisten i en väldigt lång tid. Även
om organiseringen av ett så stort evenemang som en festival börjar i god tid så är en 2,5
månads väntetid eller förhandling en lång tid, påpekar Laura. Prissättningen av artisterna
är en annan faktor med avgörande betydelse. En artist som man skulle vilja boka kostar
kanske mycket mer än den finska publiken är villig att betala för. Detta kan till exempel
bero på att artisten är mycket mer känd någon annanstans än i Finland. Ibland kan det
dock hända att en artist i själva verket är mer känd i Finland än där hen kommer ifrån och
då kan priset bli en positiv överraskning. Samtidigt måste man se till att artistprogrammet
fungerar som en helhet, så att besökarna ska få rätt känsla redan då de bekantar sig med
festivalens artistprogram.
Även om det är kul att organisera stora evenemang såsom festivaler, så konstaterar Laura
att 2010-talet inte har varit evenemangsorganisatörens tidevarv. Förutom att
organiseringen av festivaler innebär väldigt mycket arbete, innebär det också väldigt
52

mycket kostnader. Och i och med att det organiseras mer festivaler i dagens Finland än
någonsin förut, är konkurrensen på festivalmarknaden väldigt hård. Generellt sett är
konkurrensen givetvis en bra sak, men i det här fallet innebär i det att
evenemangsorganisationerna är tvungna att tävla sinsemellan om både artister och
besökare, menar Laura. Vidare innebär detta att evenemangsorganisationer måste vara
noggranna med att inte lägga för höga pris festivalbiljetterna, vilket delvis påverkar valet
av artister som festivalen kan erbjuda i sitt artistprogram. Det här är problematiskt, anser
Laura, eftersom den finska festivalbesökaren har en ganska låg smärtgräns gällande just
festivalbiljetter – även om de gärna spenderar pengar på andra typer av upplevelser. De
potentiella festivalbesökarna är således tvungna att göra sina beslut mellan festivaler som
kanske ordnas samtidigt, på basen av artistprogrammet samt priset. Utöver detta kan
också vädret vara avgörande, eftersom sommaren i Finland är kort och regnig, och det är
inte alla som vill stå i regnet ens om det var för en festival, konstaterar Laura.
De höga priserna på artisterna hänger givetvis ihop med den försämrade
skivförsäljningen, men enligt Laura finns det också ett annat betydligt problem i den
finska evenemangsbranschen, som mer specifikt påverkar artistkostnaderna. Laura
berättar att det i Finland finns en programbyrå som har monopol på de utländska
artisterna, vilket orsakar problematik när man som evenemangsorganisatör ska planera
sitt artistprogram. I praktiken innebär det att man som evenemangsorganisatör är tvungen
att vända sig till byrån i fråga när man planerar att ha med utländska artister i sitt
artistprogram, för att via dem få reda på vilken typ av artister man över huvud taget har
råd med. Laura är ganska säker på att det måste ske en betydlig förändring i det här
systemet i framtiden, för om det inte sker så kommer det enligt henne att synas som en
avsevärd, fastän tillfällig, negativ effekt i hela evenemangsbranschen. Det kanske börjar
med att tillräckligt många evenemangsorganisatörer tröttnar på systemet och helt enkelt
lägger av. När det sedan inte finns en tillräckligt stor efterfrågan på artister längre, måste
programbyråerna tänka om. Vidare kommer det att resultera i en gynnsam spridning av
artister bland fler programbyråer, vilket innebär att priserna faller till en moderat nivå,
spekulerar Laura.
Även om situationen i den finska musik- och evenemangsbranschen av vissa praktiska
skäl inte är helt optimal, tycker Laura att festivalmarknaden lever och mår bra. Delvis
motiverar hon sin åsikt med den grad och utbud av utbildningar som nuförtiden erbjuds i
53

både yrkesskolor och på universitet. Laura konstaterar också att det stora utbudet på
festivaler

i

bästa

fall

innebär

att

det

finns

en

förståelse

mellan

såväl

evenemangsorganisatörer, fonder, stiftelser som också staten, med en förståelse för hur
kämpigt organiseringen av festivaler kan vara. Det positivaste av allt har ändå att göra
med människors vilja att över huvud taget spendera pengar på livemusik. Det var inte
länge sedan som den generella åsikten bland såväl artisterna som också publiken var att
en finländsk artist inte kan fylla en hel arena med publik, minns Laura. Slutligen visade
det sig att det bara krävdes en artist som vågade ta det första steget och bevisade att det
är fullständigt möjligt och numera uppträder var och varannan finsk artist i sina egna
arenakonserter, som den finska publiken gladeligen betalar för. Den här villigheten att
betala för livemusik är viktig att hålla vid liv, konstaterar Laura.
När man har ett återkommande festivalkoncept, det vill säga en festival som organiseras
på nytt mellan ett eller två års mellanrum, måste man se till att skapa variation. I ett
återkommande evenemang, såsom en festival, måste man alltså förutom den ursprungliga
helheten också fundera på hur man ska nå upp till förväntningarna även följande gång,
berättar Laura. Det handlar nämligen mycket om att bygga förväntningar, poängterar hon.
Har man exempelvis under föregående år haft ett väldigt lyckat artistprogram, som
målgruppen varit väldigt nöjd med, måste man i princip nå upp till minst samma standard
också följande år. Annars kan det tolkas som ett misslyckande. Vidare berättar hon att om
man inte når upp till samma standard så innebär det en stöt för evenemangsorganisationen
i form av lägre biljettpris eller mindre biljettförsäljning. I den här typen av festivaler, där
målgruppen prioriterar artistprogrammet och förväntningarna på festivalstämningen blir
sekundär, är det enligt Laura lätt för evenemangsorganisatören att välja ett tydligt fokus
för sitt arbete. I samband med organiseringen av återkommande evenemang vinner man
lyckligtvis tid i själva organisationen och administrationen, då man redan från början vet
vem man ska ringa till och hur hela processen fungerar, vidareutvecklar Laura.
Även om evenemangsorganisatörer ofta hör till dem som får betala för den försämrade
skivförsäljningen i och med att artisterna tar mer betalt för sina uppträdanden, ger de nya
formerna av musikkonsumtion också möjligheter till att lära känna sin målgrupp bättre,
konstaterar Laura. Till exempel med hjälp av streamingtjänster såsom Spotify, kan man i
realtid få riktgivande information om vilka artister som just då är de mest populära i
Finland. Spotify ger visserligen inte någon noggrann demografisk information eller
54

dylikt, men kan ändå bidra med en del information som evenemangsorganisatörer kan ha
användning av i planerandet av artistprogrammet och i samband med förhandlingarna om
bokandet av artister. Vissa av de bästa besluten angående artistprogrammet kan man dock
göra endast på basen av den kunskap som man själv har om sin målgrupp, tillägger Laura.
Det kan till exempel hända att målgruppen är villig att betala ett högre pris för en äldre
artist som uppnått en viss status bland målgruppen, även om de inte aktivt lyssnar på
artisten i fråga. För att kunna ha kända artister i sitt artistprogram, måste man enligt Laura
tjäna in pengar på biljettförsäljningen. Ett knep som evenemangsorganisatörer ofta
använder sig av, är att sälja så kallade early bird -biljetter. Det kan innebära att biljetten
säljs för en rabatt på till exempel 50 procent. Nackdelen för dem som köper early bird biljetter är dock den att artistprogrammet inte ännu offentliggjorts. Även om den
målgruppen som Laura har att jobba med motiveras mest av artisten så har det visat sig
möjligt att aktivera besökare med hjälp av den här typen av biljetter, och Laura menar att
det har att göra med den så kallade djungeltrumman. Hon påpekar nämligen att det sällan
är någon som besöker festivaler ensam, och har man då lyckats övertyga en person om att
köpa en early bird -biljett, så är det sannolikt att den besökaren tar med sig åtminstone en
kompis. Hon konstaterar till och med att om man får igång djungeltrumman så är det
sannolikt att den är effektivare än marknadsföring i till exempel tidningar, radio och på
nätet.
Även om festivalens målgrupp motiveras främst av artistprogrammet och de flesta
frågorna därför kretsar kring dem, så berättar Laura att evenemangsorganisationen ofta
inleder planeringsarbetet med att göra en lång önskelista, med saker som de skulle villa
göra i festivalen för att ytterligare dryga ut festivalupplevelsen. Den bittra sanningen är
dock ofta att när de väl börjar närma sig tidpunkten av festivalen, och de vet ungefär hur
mycket biljetter som slutligen kommer att gå åt, är de tvungna att skära på kostnaderna,
vilket gör att de hamnar lämna bort allt som anses vara extra. Utöver detta finns det alltid
en risk för att man i planeringsskedet blivit ivrig på att prova på någonting nytt i sin
festival, som vid tillfället av planeringen har känts intressant, men som vid tidpunkten av
festivalen inte längre känns så nytt. Då upplever inte heller besökaren det önskade värdet
i det.
Under själva evenemanget finns det förstås också en hel del andra saker som håller
evenemangsorganisatörer upptagna. Samtidigt som de försöker se till att alla trivs och har
55

det bra, så är det helt klart att de kommer att få höra kritik från något håll oberoende vad
man gör, berättar Laura. Ibland kan det bero på att besökarna blir för fulla och det uppstår
störningar på grund av det, men lika väl kan evenemangsorganisatörer eller någon
samarbetspartner vara orsaken till sådana misstag, som ibland uppstår och påverkar
besökarnas upplevelser negativt. Ett exempel skulle kunna vara att drycken som säljs i
evenemanget tar slut. Det är inte heller alltid man kan göra någonting konkret för att
korrigera misstaget i den stunden som misstaget upptäcks och då gäller det bara att ta
ansvar för saken och informera besökarna om situationen, konstaterar Laura.
Festivalens resultat avgörs enligt Laura lättast utgående från den finansiella framgången,
men det finns också andra måttstockar, speciellt då evenemangsorganisationen inte
strävar till ekonomisk vinst. I ekonomiska termer räcker det i princip att pengarna räcker
till att täcka alla kostnader, medan andra viktiga måttstockar för framgången är
feedbacken, hur mycket det skrivs om evenemanget i media och vad som skrivs i media.
Också den omedelbara feedbacken som man får under själva festivalens gång är viktig,
främst för att den är genuin och också för att känslan som man som
evenemangsorganisatör får under festivalens gång är det som högst antagligen håller
många evenemangorganisatörer i branschen, konstaterar Laura.
Vidare berättar hon att en festival är en väldigt tung tillställning att ansvara för, men
slutligen också väldigt belönande. En evenemangsorganisation får ofta feedback av
besökarna också efteråt, oberoende om man har bett om det eller inte. För att kunna ta
fasta på de verkliga problemområden och prestera bättre i dem följande gång, så lönar det
sig ändå att vända sig till dem som varit med och organiserat evenemanget, och begära
feedback av dem. Laura påpekar att dessa personer kan vara mer neutrala i sin feedback,
i jämförelse med den feedback som man får av besökarna i efterhand, som man ibland får
ta med lite is i hatten. Hon konstaterar att det nämligen sällan är de nöjda besökarna som
ger feedback. De som är nöjda håller oftast tyst, medan de som upplevt ett starkt missnöje
angående någonting ser till att höra av sig, fortsätter Laura. Feedbacken från de missnöjda
besökarna är givetvis viktig också, men den berättar i slutändan sällan om det verkliga
resultatet. Det som skrivs och visas i press och media är däremot viktigt på grund av att
det bygger starkt på följande festival, som ju som sagt bygger mycket på det föregående
evenemanget och på förväntningarna inför nästa. Slutligen konstaterar Laura skrattandes

56

att det nog är en hel del som man får stå ut med och som inte är trevligt när man
organiserar festivaler, men visst är det häftigt ändå.

57

5 ANALYS
I det här kapitlet fogar jag samman den teoretiska referensramen och det empiriska
materialet via en diskussion, där jag med hjälp av ett tolkande synsätt strävar efter att
skapa förståelse för den samtida evenemangsorganisationens organisationsprocess, med
avseende till upplevelsen. Uppbyggnaden av analysen reflekterar den övergripande
organisationsprocessen i en evenemangsorganisation och börjar således i planeringen, går
sedan över till utförandet och avslutas i utvärderingen.

5.1 Planering
Den generella definitionen på musikfestivaler förklaras bland annat enligt Getz och Page
(2016)

som

ett

återkommande

performansevenemang

med

två

eller

flera

liveuppträdanden, som utspelar sig under en eller flera dagar och som paketeras till en
sammanhängande helhet. Enligt den här beskrivningen skapas musikfestivalen alltså som
ett resultat av upprepning. Till en början organiserar man således ett evenemang, som
först efter att man har organiserat det minst två gånger, kan kallas för en musikfestival.
Exempelvis Janis beskriver organiseringen av helt nya evenemang som pilotprojekt, på
grund av att man inte på förhand vet vad resultatet kommer att vara. På basen av intervjun
skulle jag säga att resultatet, som avgör huruvida evenemanget organiseras på nytt eller
inte, i detta fall innebär målgruppens respons och reaktionerna bland potentiella
sponsorer. Således skulle man kunna konstatera att festivaler uppstår som en följd av
lyckade engångsevenemang, i alla fall om resultatet avgörs på basen av ett tillräckligt
stort besökarantal och sponsorernas intresse gentemot evenemanget. Sammanfattningsvis
skulle detta innebära en viss nivå av finansiell framgång eller ekonomisk hållbarhet.
Emellertid förmodar Jimi att upptill tre av de första åren i en större
evenemangsorganisation är ekonomiskt förlustbringande. På grund av detta får man enligt
honom lägga ut ganska mycket pengar för att täcka alla förluster innan man kommit till
den punkt där man så att säga har hittat sin sanna målgrupp och gjort ett namn av sig.

58

Enligt Pegg och Patterson (2010) är festivalens framgång beroende av hur väl den lyckas
matcha besökarnas förväntningar och upplevelser med festivalens service- och
produktutbud. Också enligt teorin som understöds av bland annat Ellert et al. (2015),
Manners et al. (2016), Goldblatt (2002), Morgan (2008), Pine och Gilmore (1999) samt
Bowen och Daniels (2005), handlar organiseringen av evenemang i grunden om att svara
på efterfrågan. Utöver att möta konsumenternas behov och den allmänna efterfrågan tar
teorin dock inte ställning till hur evenemang såsom festivaler får sin början, det vill säga
hur man identifierar besökarna, alltså målgruppen, och den efterfrågan som de ger upphov
till. Trots detta ger Janis och Carlos i sina intervjuer en inblick i var hela processen enligt
deras egna erfarenheter egentligen får sin början.
För både Carlos och Janis uppstod gnistan till organiseringen av helt nya evenemang ur
viljan att förverkliga sina visioner. Utöver detta utgår Janis dessutom ofta från sitt eget
intresse också i den bemärkelsen att hon förutsätter att det finns andra som hon, som gärna
skulle besöka den typ av evenemang som hon har en vision om, men som ingen annan
ännu organiserar. Hon menar att hon på detta sätt identifierar luckor på marknaden.
Organiseringen av helt nya evenemang på basen av sådana antaganden involverar givetvis
stora risker, men Janis understryker att organiseringen av helt nya evenemang alltid
involverar risker och det finns aldrig en garanti på att de ska lyckas. Således innebär
organiseringen av nya evenemang alltid även osäkerhet. Enligt Ellert et al. (2015) är den
ökande

graden

osäkerhet

i

organiseringen

av

evenemang

en

effekt

av

evenemangsbranschens professionalisering. Detta kan förklaras bland annat av den
ökande diversiteten på marknaden (Getz & Page, 2016), förändringarna och den bristande
kunskapen i människors motivation att besöka musikfestivaler (Bowen & Daniels, 2005;
Manners et al., 2016; Pegg & Patterson, 2010), samt hur väl man lyckas i den design som
har som avsikt att skapa ett unikt och minnesvärt intryck i konsumentens sinne (Morgan,
2008).
Samtidigt som osäkerheten och komplexiteten i branschen ökar som en följd av
professionaliseringen, har den gett upphov till en rad nya utbildningar, som förbereder för
organiseringen av evenemang av olika slag (Ellert et al., 2015). Både Jimi och Laura, som
båda

varit

aktiva

i

evenemangsbranschen

såväl

innan

som

också

under

professionaliseringen, instämmer i detta påstående. Med grund i sina egna personliga
erfarenheter anser de att till exempel antalet kulturproducenter är ett konkret exempel på
59

den här utvecklingen. Speciellt Jimi understryker att detta är en direkt följd av den
efterfrågan på struktur och organisering som uppstått i branschen. Enligt Laura kan också
evenemangsbranschens välmående till viss mån tillskrivas den här utvecklingen.
För Jimi har en strävan efter att göra musik- och evenemangsbranschen business i samma
mån som andra etablerade affärsverksamheter, i själva verket varit det som drivit honom
framåt i sin karriär. För övrigt är en förkärlek för att organisera evenemang, en gemensam
nämnare

för

alla

informanter.

Både

Janis

och

Laura

har

fått

utöva

evenemangsorganisatörskap i en tidig ålder och redan då insett att organiseringen av
evenemang är någonting som intresserar dem. Medan Jimis och Lauras intressen har
riktats till ett mer administrativt och businessinriktat perspektiv, drivs såväl Janis som
också Carlos av att skapa omgivningar där människor kan uppleva firande, gemenskap
och överraskningar tillsammans. Det känns väldigt fint att samhället har reagerat till detta
och börjat erbjuda sådana utbildningar, som förbereder för organiseringen av kulturella
evenemang. Men med tanke på att Getz och Page (2016) samt Ellert et al. (2015)
framhåller att professionaliseringen fått upphov i samband med att evenemangsbranschen
etablerat sig i samhället, kan man dock konstatera att professionaliseringen snarare skett
på grund av att samhället noterat den ekonomiska och kulturella potentialen i evenemang,
än på grund av den efterfrågan på struktur som både Jimi och Laura beskriver.
Planeringen av evenemang börjar enligt Jimi i princip alltid från noll, oberoende om man
har att göra med ett engångsevenemang eller en årligen återkommande festival, medan
Bowdin et al. (2011) samt Manners et al. (2016) påpekar att planeringsprocessen varierar
beroende på om evenemanget organiseras för första gången eller om det är frågan om ett
redan existerande evenemang. Enligt Carlos och Janis innebär planeringsskedet av ett
återkommande evenemang framför allt ett tillfälle att göra saker och ting bättre, men
Carlos och Laura påpekar också att det i själva verket kräver mer planeringsarbete än ett
engångsevenemang. Detta förklarar både Carlos och Laura med att besökare generellt
förväntar sig att festivalen ska bjuda på någonting nytt och spännande varje år, vilket
innebär att man måste skapa variation i det återkommande festivalkonceptet för att nå upp
till förväntningarna även följande gång. Enligt Jimi och Laura kan själva organiseringen
dock bli lättare om man arbetar med ett återkommande evenemang, eftersom de
samarbetspartners och leverantörer som man arbetar med ofta redan känner till
organisationen, processerna och människorna från förut. Liksom Laura konstaterar, och
60

såsom också begreppets definition lyder, baserar sig festivalen på ett koncept som
paketerar ihop festivalinnehållet till en sammanhängande helhet. Utgående från den
diskussion som uppstod med informanterna i fråga om planeringen, verkar det som att det
största arbetet i planeringsskedet går åt till de förbättringar och nya idéer som man
implementerar i festivalkonceptet — åtminstone om man håller fast vid bekanta
samarbetspartners och leverantörer.
I samband med planeringsarbetet framhåller Toraldo och Islam (2019), att
evenemangsorganisationer som organiserar återkommande evenemang, i själva verket
befinner sig i en ambivalens mellan produktionens linjära tid och reproduktionens
cyklicitet. Med detta avser de att det finns en spänning mellan den evenemangsorienterade
och projektbaserade naturen av festivaler, samt festivalens kontinuitet över tiden (ibid).
Man skulle kunna säga att Carlos bekräftar detta genom att konstatera att en
evenemangsorganisations förberedelser inför kommande evenemang börjar nästan genast
efter att det förra har avslutats. I det här sammanhanget innebär dessa förberedelser såväl
hela planeringsprocessen inför följande evenemang, som också marknadsföringen av det
kommande evenemanget, eftersom besökarna måste påminnas om att festivalen är värd
att besöka även i fortsättningen. Således är evenemangsorganisationen inaktiv i den
bemärkelsen att evenemanget endast kan besökas eller konsumeras under den tidpunkt då
evenemanget utförs, samtidigt som den är aktiv i sitt förberedande arbete inför kommande
evenemang. Därmed kan den projektbaserade naturen förklaras exempelvis med hänsyn
till att evenemanget som ett projekt och som en tillställning har en tydlig början och ett
tydligt slut. Kontinuiteten däremot har att göra med de facto att festivalen organiseras om
och om igen.
Bland annat Bowen och Daniels (2005) samt Manners et al. (2016) understryker vikten
av att skapa mer kunskap om besökarnas motivationer till att besöka evenemang såsom
musikfestivaler, bland annat för att evenemangsorganisatörer bättre ska kunna identifiera,
förstå och överträffa besökarnas förväntningar, samt konceptualisera upplevelser via
design (Manners et al., 2012; Berridge, 2007). Evenemang är trots allt beroende av sina
besökare och därför måste alla evenemangsorganisationer klara av att attrahera sin
målgrupp, påpekar Getz (2002). Enligt Morgan (2008) kan man anpassa de traditionella
pull- och push-faktorerna på förståelsen av festivalupplevelsen, för att bättre tolka
människors motivationer att besöka musikfestivaler. Push- och pull-faktorerna samt deras
61

inverkan på den uppfattade festivalupplevelsen kan enligt Morgan (2008) studeras
noggrannare med hjälp av Kapferers (1998) modell för varumärkesidentiteten, där pullfaktorerna står för de element som ingår i evenemangets design, medan push-faktorerna
står för de personliga behoven, som besökaren söker tillfredsställelse till i evenemanget.
De främsta pull-faktorerna, enligt den här anpassade modellen för att förstå
festivalupplevelsen, är den fysiska organisationen och designpersonligheten (Morgan,
2008).
Enligt modellen består den fysiska organisationen av de administrativa och praktiska
attributen av evenemanget (Morgan, 2008). Morgan (2008) och Goldblatt (2002) påpekar
att det är just den operativa och administrativa effektiviteten, som är den främsta och mest
fundamentala framgångsfaktorn för en festival. Kraven på goda ledaskapsförmågor är
således viktiga för evenemangsorganisatörer, som i sitt arbete bör leda den sociala helhet
som utgör evenemangsorganisationen, med hänsyn till en hela tiden växande
komplexiteten, påpekar såväl Ellert et al. (2015), Manners et al. (2016) som också Getz
et

al.

(2010).

Goldblatt

(2002)

beskriver

evenemangsorganisatörers

främsta

ansvarsuppgifter som hanteringen av tid, ekonomi, teknik och resurser, medan Quinns
(2013) beskrivning tar i beaktande även ansvaret för design och planering,
marknadsföring, iscensättning av shower, hantering av logistik, försäkring av att
lagstiftning efterlevs, riskhantering samt utvärdering och rapportering av evenemang. I
enlighet med dessa beskrivningar handlar evenemangsorganisatörskap också enligt Jimi
om hur man som evenemangsorganisatör tar olika aspekter i beaktande. Såsom även
Morgan (2008) konstaterar, inverkar nämligen alla dessa aspekter på besökarnas
festivalupplevelser. Således skulle man kunna konstatera att majoriteten av
evenemangsorganisatörens arbete är osynligt för besökaren, som så att säga konsumerar
den färdiga produkten. Vidare skulle man kunna säga att den fysiska organisationen, det
vill säga de administrativa och praktiska attributen, utgör grunden för festivalen, som man
sedan bygger på med elementen i designen, med vilka man ämnar skapa
festivalupplevelser.
Vidare påpekar Andersson och Getz (2007) att festivalens framgång till hög grad avgörs
av förhandlingsprocesserna mellan evenemangsorganisatörer och intressenter. Dessa
utmärks enligt dem av kontrakt, makt och förtroende (ibid). Såväl Janis, Carlos som också
Laura är överens om att detta till en stor del beror på att organiseringen av festivaler
62

innebär mycket kostnader. Dels kan detta alltså förklaras med att festivaler är ytterst
beroende av leverantörer, som de facto har makt att förhandla om priser till sin egen fördel
(Getz, 2002). I värsta fall bidrar dessa förhandlingar till förhöjda biljettpris (ibid), vilket
kan påverka festivalens finansiella framgång. Dels har detta att göra med att allting sällan
går helt som planerat, vilket innebär att man måste få saker och ting att fungera oberoende
av omständigheterna, vilket enligt Carlos till exempel kan innebära att se till att alla
inblandade parter får betalt för sin insats. Utöver detta poängterar Pielichaty (2015) samt
Andersson och Getz (2007) att den allt mer utmärkande kommersialiseringen av festivaler
också resulterat i ett tryck att möta behoven av en allt bredare skara intressenter, som
bland annat kan bestå av ägare, anställda, leverantörer, besökare och det övriga samhället.
Ofta resulterar detta i ett finansiellt tryck på att skaffa utomstående sponsring (ibid), med
vilket det följer ytterligare maktförhållanden mellan evenemangsorganisationen och dess
externa källor (Andersson & Getz, 2007). Det här kan till exempel ha att göra med att det
ibland kan uppstå situationer där de externa källorna använder festivalen som ett
kommunikationsverktyg eller kommunikationsmedel (Manners, 2016; Schaaf, 1995),
som nödvändigtvis inte beaktar festivalens kärnvärden (Anderton, 2011). Jag skulle vilja
påstå att detta är en av orsakerna till att Janis konstaterar att ju mera samarbetspartners
man har, desto bättre blir evenemanget, men i verkligheten diskuterades inte
maktförhållanden närmare under intervjun. Istället för att ha varit med om en situation
där en eller några få sponsorer skulle ha utövat makt på evenemangsorganisatören, har
Janis endast positiva erfarenheter av externa källor, som inte krävde någonting i gengäld
för sitt finansiella stöd.
När man har och göra med en hög grad osäkerhet och stora summor pengar är det
dessutom inte så underligt att såväl Ellert et al. (2015), Dinsmore (1999), Getz et al.
(2007) samt Carlos poängterar att evenemangsorganisatörer måste klara av att övertyga
och skapa förtroende till alla andra parter. Carlos understryker också kravet på
noggrannhet och tålamod hos evenemangsorganisatören, speciellt i sin växelverkan med
de människor och samarbetspartners som evenemangsorganisationen har att göra med.
Han menar nämligen att man som evenemangsorganisatör har att göra med ett stort
maskineri bestående av en väldigt stor mängd människor, som behövs för att organisera
en festival. Vidare lyfter Carlos fram utnyttjandet av volontärer, vilket är väldigt typiskt
i organiseringen av festivaler, som en till viktig aspekt i den så kallade fysiska
organisationen, med hänsyn till den sociala aspekten. När man utnyttjar volontärer i sin
63

evenemangsorganisation betonas ett rättvist och vänligt agerande, vilket innebär att
evenemangsorganisatören genuint måste visa sin respekt för arbetsinsatsen av var och en
av evenemangsorganisationens frivilliga medlemmar, hävdar Carlos. I överensstämmelse
med Getz et al. (2010) känns det ganska korrekt att utgående från detta beskriva
evenemangsorganisatörskap som handskande av en social helhet eller ett helt ekosystem
av intressenter.
I planeringen av helheten är framför allt ett vettigt biljettpris, en passlig kapacitet och
intressanta artister viktiga, menar Janis. Enligt henne hör dessa också till
evenemangsorganisatörens allra svåraste uppgifter, speciellt när det handlar om att
organisera ett helt nytt evenemang. För att underlätta arbetet hjälper det att fastställa ett
tydligt mål, såsom till exempel att hålla fast vid ett lågt biljettpris, som enligt Janis avgör
hur resten av aspekterna i organiseringen av evenemanget löser sig. I Janis
evenemangsorganisation underlättades arbetet bland annat av samarbetet med kommunen
och diverse bidragsgivare, bestående av stiftelser och fonder. Värt att notera är att externa
källor inte alltid utnyttjar den makt som de har, utan de kan också hjälpa till att förverkliga
ett evenemang på basen av dess syfte.
Apropå bidragsgivare och sponsorer, påpekar Manners et al. (2016) och Schaaf (1995) att
om festivalen lyckas behålla sina besökare år efter år, tenderar de att investera i dem
upprepade gånger. Vidare konstaterar Pielichaty (2015) att festivaler nuförtiden utmärks
av en allt högre kommersialisering, vilket skulle kunna ses som en följd av detta. Bland
annat Janis konstaterar att de stora sponsorerna i dagens festivaler ofta är väldigt synliga
i form av till exempel de alkoholdrycker som säljs på festivalområdet, vilket skulle kunna
fungera som ett ganska tydligt exempel på ett sätt hur företag använder festivaler som
kommunikationsverktyg eller kommunikationsmedel. Janis konstaterar också att det nog
är väldigt vanligt att de intressenter som bidrar till evenemanget finansiellt kräver
synlighet i samband med evenemanget. I det evenemang som Janis organiserar har
bidragsgivarna inte krävt synlighet, men hon har ändå velat visa sin tacksamhet till dem
genom att ge dem synlighet på evenemangets affischer och i sociala medier.
Utöver

diverse

kontrakt-,

makt-

och

förtroendeförhållanden

mellan

evenemangsorganisationen och dess intressenter, berättar Laura att det mellan några års
mellanrum

kan

komma

väldigt

mycket
64

nytt

reglemente,

som

man

som

evenemangsorganisatör måste bekanta sig med och ta i beaktande varje gång som man
ska påbörja organiseringen av evenemang. Quinn (2013) konstaterar att det hör till
evenemangsorganisatörens viktigaste ansvarsuppgifter att försäkra att lagstiftning
efterlevs, medan Getz och Page (2016) förhåller sig till den här typen av regleringar, som
åläggs av regeringen, som ytterligare en konsekvens av branschens professionalisering.
Enligt Laura försvårar den här så kallade byråkratikulturen evenemangsorganisationers
arbete betydligt. Getz och Page (2016) framhåller också att en del besökare, ofta sådana
som identifierar sig med olika subkulturer och alternativkulturer, visar missnöje till
regleringarna som åläggs av staten, och på så sätt kan man konstatera att även dessa kan
ha en viss inverkan på hur en del besökare förhåller sig till och upplevelser festivalen.
För

evenemangsorganisatörer

innebär

trenderna

som

driver

utvecklingen

i

evenemangsbranschen att de kontinuerligt bör uppdatera sin kunskap och förståelse i
evenemangs- och musikbranschens struktur och funktion, för att kunna skapa och
organisera fungerande festivaler i samtiden, menar Manners et al. (2016) samt Saayman
(2004). Vidare knyter dessa trender ihop den fysiska organisationen med
designpersonligheten i Kapferers (1998) anpassade modell för förståelsen av
festivalupplevelsen.

Enligt

Morgan

(2008)

omfattar

designpersonligheten

det

helhetsintryck som skapas som resultat av planering och marknadsföring av
festivalprogrammet. Effektiviteten i designen är enligt Morgan (2008) också det andra
kriteriet för ett framgångsrikt evenemang, eftersom den har som avsikt att skapa ett unikt
och minnesvärt intryck i konsumentens sinne. Vidare skulle man kanske kunna säga att
designpersonligheten tar två aspekter i designen i beaktande. För det första fungerar
designpersonligheten som ett verktyg för att motivera människor till att köpa biljetter och
attrahera

dem

till

designpersonligheten

evenemanget.
till

att

För

det

andra

festivalupplevelser

över

bidrar
huvud

användningen
taget

skapas

av
i

evenemangskontexten.
Utöver planeringen och marknadsföringen av festivalprogrammet fokuserar designen på
den konstnärliga tolkningen och uttrycket av evenemangets mål och syften via noggrann
planering av tema, underhållning, innehåll, catering och miljö. Enligt Morgan (2008)
förstärker dessa upplevelserna hos besökarna. På tal om trenderna som driver
utvecklingen i evenemangsbranschen och som också inverkar på designpersonligheten,
inleder Carlos en diskussion om inkomstslogiken i musikbranschen. Han påpekar att
65

inkomstslogiken i musikbranschen under det senaste decenniet har ändrats på ett sätt som
framhäver vikten av liveuppträdanden. Även om utvecklingen bland annat bidragit till
förhöjda biljettpris och artistkostnader, såsom såväl Carlos, Janis som också Laura
konstaterar, anser Carlos att utvecklingen, just på grund av fokus på liveuppträdanden,
också har positiva effekter på designen av evenemang. Han menar nämligen att
musikevenemang på grund av detta nuförtiden organiseras allt oftare och att man i allt
större grad har börjat organisera dem i olika typer av omgivningar och lokaliteter, men
också i form av gemensamma uppträdanden mellan olika artister och band. Enligt Carlos
är dessa effekter fina både på grund av att artisterna så att säga hålls igång och för att
publiken får mer möjligheter att uppleva den gemenskap som bara kan skapas under
uppträdanden, mellan artist och publik. Carlos verkar således se nyhetsvärdet i den
utveckling som skett i samband med att liveuppträdanden prioriteras högre än förut, även
om det beror på pengar.
Janis poängterar att förändringen i inkomstslogiken i musikbranschen, som gjort att fokus
flyttats

till

liveuppträdanden,

också

har

lett

till

att

det

numera

är

evenemangsorganisatörerna som står för de kostnader som artisterna och skivbolagen gått
miste om i samband med den sjunkande skivförsäljningen. Förutom att själva artisten ska
få betalt så inkluderar de artistkostnader som evenemangsorganisatörer betalar, även den
andel som går till ledningen och bolaget samt artistens team, berättar Janis. Vidare
konstaterar Bowen och Daniels (2005) att största delen av musikfestivalens budget
generellt allokeras till att boka artister, vilket utgående från intervjuerna med Janis, Carlos
och Laura skulle kunna motiveras med att en välgjord plan och ett skickligt utförande av
evenemang är effektiva endast om själva festivalprogrammet intresserar konsumenterna.
Dessutom konstaterar alla informanter att även om besökare visserligen kan motiveras till
festivalbesök också med andra medel än artistprogrammet, så har artisterna en stor
betydelse för festivalens framgång i och med att den finska publiken generellt väljer att
besöka festivaler just på basen av artistprogrammet.
Bowen och Daniels (2005) påpekar också att till skillnad från enskilda konserter, som
snarast lockar besökare för att höra och se en viss artist, erbjuder musikfestivaler i
allmänhet ett program som inte är bundet till en viss genre av musik. Utgående från
intervjuerna verkar det dock ännu finnas en viss uppdelning mellan till exempel
rockfestivaler, popfestivaler och andra ospecificerade festivaler i Finland. Men trots det
66

så skulle man kunna se en frihet i detta för de evenemangsorganisatörer som inte planerar
sitt artistprogram utgående från en viss musikgenre. Enligt Janis, Jimi och Laura innebär
dock planeringen av artistprogrammet samt bokningen av artister överlag mycket mera
arbete än människor i allmänhet tror och man kan inte heller påstå att arbetet utmärks av
frihet. Enligt Jimi och Laura är det exempelvis vanligt att inhemska så kallade arena- och
festivalartister samt utländska artister är fullbokade upp till två år i förväg, vilket ofta
beror på inplanerade turnéer, som inkluderar ett visst antal uppträdanden och väldigt lite
utrymme för flexibilitet. För evenemangsorganisatörer, som är intresserade av att boka
dessa artister, innebär detta ett deltagande i en tävling om de begränsade uppträdandena,
som planerats in till exempel i en Europa-turné, berättar Jimi.
I Finland innebär processen av att boka utländska artister i regel att man är tvungen att
vända sig till programbyråer för att ta reda på vad man över huvud taget har råd med,
berättar Laura. Enligt henne inverkar detta ytterligare på artistkostnaderna och orsakar
problematik i planeringen av artistprogrammet. Utöver programbyråernas egna
prissättningar så händer det ibland att artister prissätter sig själv knasigt, poängterar både
Laura och Janis. Detta har att göra med att artistkostnaden ofta är densamma oberoende
vilken publik som artisten ska spela för. Ofta beror dessa situationer på att artisten inte är
känd bland publiken på den ort som uppträdandet ska ske på, men det beaktas inte i priset,
förklarar Laura. Vidare konstaterar Janis att evenemangsorganisatörer i sådana situationer
är tvungna att noggrant överväga besökarnas villighet att betala för sina biljetter. Trots
noggrant övervägande av biljettpriset får man dock nästan alltid gissa sig fram, eftersom
det enligt Janis är väldigt svårt att minimera sina risker och landa på ett korrekt beslut.
Utöver tävlingen om artisterna och den prisrelaterade problematiken gäller det att vara
ute i god tid, konstaterar både Jimi och Laura, eftersom evenemangsorganisatörer kan
vara tvungna att vänta långa tider på svar och bekräftelse från de artister som de önskar
boka. Tidigare nämndes att evenemangsorganisatören bör ha goda kunskaper i
evenemangs- och musikbranschens struktur och funktion samt klara av att hänga med i
trenderna, för att kunna skapa och organisera fungerande festivaler i samtiden (Manners
et al., 2016; Saayman, 2004), och utgående från intervjuerna verkar det som att dessa
kunskaper är kritiska bland annat i förhandlingarna med artisterna.
En annan trend som inverkar på utvecklingen i musik- och evenemangsbranschen är de
nya formerna av att konsumera musik, som enligt Laura kan skapa möjligheter till att lära
67

känna sin målgrupp bättre. För även om man via streamingtjänster så som till exempel
Spotify, inte kan få någon exakt demografisk information, så kan man enligt henne få en
överblick i vad finländare lyssnar på och hur musiktrenderna utvecklas över tiden. Laura
menar att detta kan vara hjälpsamt i planeringen av artistprogrammet och också i
förhandlingarna med artister. Vissa av de bästa besluten angående artistprogrammet kan
man dock göra endast på basen av sin egen kunskap om målgruppen, tillägger hon.
Med grund i Newell och Simons (1972) beskrivning om den komplexa
problemlösningsprocessen som evenemangsorganisatörskap i allmänhet innebär, skulle
jag vilja påstå att planeringen av artistprogrammet är ett viktigt steg för att komma från
nuläget till det önskade måltillståndet. Såsom Ellert et al. (2015) påpekar, inverkar både
explicit och implicit kunskap på den strategi som krävs för att komma till måltillståndet.
Således skulle man kunna säga att till exempel den information som finns i Spotify eller
hos programbyråer är så kallad explicit kunskap, som är tillgänglig för hela
evenemangsorganisationen. Däremot kan den implicita kunskapen i planeringen av
artistprogram till exempel bestå av evenemangsorganisatörens egen erfarenhet, på basen
av vilken hen kan ta beslut som de facto motsvarar målgruppens preferenser. Värt att
notera är dock att det finns skillnader i dessa problemlösningsprocesser också bland
evenemangsorganisationerna som mina informanter berättar om. Medan till exempel
Janis i sin evenemangsorganisation har tagit ansvaret över såväl den så kallade fysiska
organisationen som också designen, har ansvaret för den fysiska organisationen i en annan
evenemangsorganisation delats upp mellan Carlos och James. Som konstnärlig ledare
ansvarade Carlos således för bland annat planeringen och iscensättandet av
designpersonligheten, eftersom han har den implicita kunskapen för det. Den kunskap
som Carlos delade med sitt team var däremot explicit, dels på grund av att han delade
med sig av sin egen kunskap, dels på grund av att medlemmarnas uppgifter kanske inte
krävde expertis. I praktiken stod ändå James för planeringen av artistprogrammet och
bokandet av artisterna, vilket berodde på hans personliga kunskaper och kontaktnätverk.
Även om bokandet av artister innebär väldigt mycket kostnader och arbete, är det enligt
Bowen och Daniels (2005) riskabelt att förlita sig endast på musiken eller på specifika
artister för att locka stora massor av besökare till festivaler. Enligt dem är det extremt
viktigt för evenemangsorganisatörer att fatta sådana artist- och marknadsföringsbeslut
som maximerar festivalers dragningskraft. I intervjun med Laura blir det väldigt tydlig
68

att det till en stor del handlar om att skapa förväntningar och planera artistprogrammet så
att besökarna får rätt känsla, då de innan konsumtionsbeslutet bekantar sig med
festivalens artistprogram. Har man i ett återkommande evenemang under det föregående
året haft ett väldigt lyckat artistprogram, det vill säga ett sådant som besökarna tyckt
mycket om, måste man enligt henne nå upp till minst samma standard också följande år.
Om man inte lyckas nå upp till minst samma standard så kan det tolkas som ett
misslyckande, som avspeglas till exempel i ett lägre biljettpris eller mindre
biljettförsäljning, menar Laura. Emellertid skapade Carlos och James en strategi som såg
lite annorlunda ut, eftersom de istället för att boka artister med en viss status eller
dragningskraft, bokade artister som de hoppades att ingen skulle känna till från förut.
Även om dessa två strategier skiljer sig från varandra på ett stort sätt, så grundar sig båda
strategierna på tanken om att skapa en viss typ av förväntning hos den potentiella
besökaren. I Carlos och James strategi innebar förväntningen nyfikenhet och förundran,
medan den i Lauras strategi snarast innebar en glädje för att få se en viss typ av show eller
en specifik artist uppträda.
Utöver att evenemangsorganisatören hela tiden bör följa med de senaste trenderna,
påpekar Manners et al. (2016) att evenemangsorganisatörer dessutom hela tiden måste
sträva efter att vara ett steg före, i hopp om att inte bara möta besökarnas förväntningar
utan också överträffa dem. I enlighet med Morgan (2008), som påpekar att
designpersonligheten handlar om att skapa ett festivalinnehåll som lockar målgruppen
och

ger

upphov

till

förväntningar,

konstaterar

Jimi

att

kompetensen

av

evenemangsorganisationen rent konkret avspeglas i marknadsföringen av festivalen.
Detta innebär hur festivalens marknadsföringsplan ser ut, hur den utförs, vilka som utför
den i praktiken och vilka förväntningar den väcker. Enligt Jimi är det vanligt att stora
evenemangsorganisationer använder sig av utomstående marknadsförings- och
mediebyråer. Också Carlos framhåller att det starka fokuset på upplevelser i dagens
samhälle inte endast berör den absoluta festivalomgivningen, utan framför allt också
kommunikationen och marknadsföringen av dem.
Enligt Laura har också djungeltrumman, det vill säga att människor som köpt
festivalbiljetter sprider ordet om evenemanget i sitt sociala nätverk, en stor betydelse i att
skapa förväntningar inför festivalen. Enligt Laura kan man så att säga få igång
djungeltrumman med hjälp av marknadsföring, men Carlos påpekar också att besökare
69

som tidigare upplevt en lyckad festival gärna sprider ordet om evenemanget till sina
kompisar. Således menar Carlos att också besökarnas engagemang är avgörande för
festivalens framgång, i och med att besökare av lyckade festivaler sannolikt besöker
festivalen på nytt och tar ofta med sig sina vänner, som kanske inte besökt festivalen förut.
Utgående från detta skulle man kunna konstatera att den sociala aspekten har en stor
betydelse för marknadsföringen och förväntningarna inför festivaler.
Musikfestivalen beskrivs såväl av Bowen och Daniels (2005) som också av Gelder och
Robinson (2009) som en unik typ av specialevenemang, där musiken är karaktäristisk
eftersom den är en integrerad del av kulturen. Enligt Getz och Page (2016) utmärks
musikfestivalen dessutom av att musiken är det universella språket för fest och
underhållning. Således blir firande, som Getz et al. (2010) konstaterar är festivalens
främsta kännetecken, en viktig aspekt även i designen. Till exempel Janis berättar att även
om hon själv generellt motiveras av artistprogrammet när hon besluter sig för att besöka
en festival, kan man inte förbise den sociala aspekten som uppstår i samband med
festivalen. I en festivalomgivning är det enligt henne kul att umgås med såväl gamla
vänner som också nya bekanta, och hon beskriver därför evenemanget som ett stort socialt
kalas. Också Carlos berättar att den kanske största orsaken till att besökare återvänder till
den festival som han har varit med och grundat, är den stämning som de lyckats skapa.
Janis framhäver också att etablerade festivaler, såsom till exempel Ruisrock, ofta blir
traditioner som genomförs en gång om året, eftersom besökare vill uppleva just det
sociala umgänget, festivalplatsen och stämningen på nytt.
Vidare påstår Jimi att de möten mellan människor samt den gemensamma festen som
uppstår i en festivalomgivning, i själva verket är viktigare än artisterna. Enligt honom är
det sociala sammanhanget slutligen den främsta orsaken till att besökare köper
festivalbiljetter och artisternas betydelse skapas främst av att de representerar en viss typ
av musik, som besökarna lyssnar på. Utgående från en social och kulturell aspekt av tiden
utmärks den här typen av fenomen enligt Getz och Page (2016) av att festivalen skapar
ett speciellt tillfälle i tid och rum, som befinner sig utanför den vanliga vardagsstrukturen
och som kännetecknas av en speciell typ av gemenskap och frihet från sociala normer
(Turner, 1969; Pielichaty, 2015). Baserat på detta skulle man kunna säga att
artistprogrammet fortsättningsvis är viktigt, speciellt i beslutet att köpa biljetter till
festivalen. I vissa fall blir ändå musiken underordnat de andra motiven att delta, som ofta
70

har att göra med andra faktorer än artisterna, såsom till exempel det sociala
sammanhanget och den gemensamma festen.
Utöver de musikaliska framträdandena kan musikfestivaler innehålla inslag av
underhållande, kreativt, välgörande och konst, vilket enligt Bowen och Daniels (2005)
kan vara en orsak till musikfestivalens unika dragningskraft. Jimi konstaterar att det inte
längre räcker att evenemangsorganisationer bygger upp en scen för artister att uppträda
på, utan besökare förväntar sig mer. Fyrverkerierna, explosionerna, röken och fina
bildskärmar är dessutom “old news”, tillägger han. Enligt Jimi måste festivalen erbjuda
något nytt och spännande varje år, som gör att upplevelsen blir annorlunda från den i en
vanlig konsert. Han menar dessutom att det finns ett tydligt sammanhang mellan
utvecklingen av festivalinnehållet och musikbranschen, för i och med att människor
lyssnar på mer musik än förut så har också sätten att konsumera musik förändrats.
Även om musikbranschen fortfarande kämpar med de facto att människor inte längre
köper skivor, skapar det möjligheter för evenemangsorganisatörer, konstaterar såväl Jimi
som också Carlos. För designen innebär det enligt Carlos att man på ett genuint sätt bör
implementera upplevelse-tänkandet utöver marknadsföringen och artistprogrammet, även
på den övriga festivalomgivningen. Också Bowen och Daniels (2005) påpekar att nya
icke-musikaliska upplevelser är en alldeles lika viktig aspekt i festivalens framgång som
att välja rätt artister till huvudscenen. Enligt Carlos är det fullt möjligt att fylla
festivalomgivningen med sådan typ av konst, som erbjuder besökare möjligheter till
upplevelser också i andra former och platser än de som sker i samband med artisternas
uppträdanden. Carlos nämner Ruisrock som ett exempel på en etablerad festival som
lyckats implementera icke-musikaliska upplevelser i en välfungerande helhet. Vidare
påpekar Morgan (2008) att en sådan konsumtionsupplevelse som ett festivalbesök, kan
behandlas

som

ett

kognitivt

svar

på

de

yttre

stimuli

som

förses

av

evenemangsorganisationer, som bland annat inkluderar estetiska kriterier. Således skulle
man kunna säga att man med hjälp av olika former av konst kan förvandla och skapa
omgivningar, som förstärker eller skapar variation i festivalupplevelser.
Pine och Gilmore (1999) resonerar kring att den designade upplevelsen kan delas upp i
två olika typer av deltagande. Med hänsyn till Carlos beskrivning om skapandet av
festivalupplevelser via kombinationer av till exempel musik, scenkonst, bildkonst och
71

alternativa program, skulle man kunna säga att evenemangsorganisationer kan erbjuda
besökare möjligheter till såväl passivt som också aktivt deltagande, genom utnyttjandet
av olika typer av konst. För övrigt berättar Carlos att han undviker att dela upp
festivalupplevelser i så kallade traditionella och nya upplevelser, eftersom han anser att
alla typer av upplevelser egentligen hör hemma under en och samma definition av
festivalupplevelsen. Av informanterna är Carlos den som berättar mest om designen som
en helhet, som också består av annat än artister och iscensättning av shower, vilket kanske
beror på att han själv specialiserat sig på det. Dessutom tycker Carlos tycker också själv
särskilt mycket om att besöka just sådana festivaler som erbjuder möjligheter till
överraskningar och upptäckandet av någonting nytt i form av konst och alternativa
program, vilket han även i sitt eget arbete får möjlighet att fokusera på.
Enligt Getz och Page (2016) är den designade upplevelsen det mest grundläggande i
planerade evenemang, för med den avser man att skapa, forma eller främja individuella
samt kollektiva upplevelser hos besökarna. Enligt Carlos kan den överraskande
egenskapen i designen till exempel bestå av artister och konstnärer som besökaren inte
känner till från förut, men den kan också uppstå i form av alternativa aktiviteter, som
grundar sig i organisatörens lust att experimentera. I och med att framgången för Carlos
festival inte baserade sig på kända artister, passade Carlos på att skapa en design som
betonade den experimentella festivalomgivningen och som kom att skapa möjligheter till
unika festivalupplevelser.
Också Getz och Page (2016) betonar platsens betydelse i den designade upplevelsen,
vilket syftar såväl på den geografiska positionen, kulturen som också den lokalitet som
evenemanget ordnas i. Till exempel festivaler utmärks ofta av att de omvandlar platser
till tillfälliga omgivningar, som bidrar till produktionen, bearbetningen och konsumtionen
av kultur, som är bunden till både tid och rum (Getz & Page, 2016). Enligt Manners et al.
(2016) är det också viktigt att platsen väcker förväntningar hos besökaren. I båda
festivalerna som Janis och Carlos berättar om under intervjuerna betonas platsens
betydelse i såväl ett geografiskt perspektiv som också i ett praktiskt perspektiv. Dessutom
berättar de att platsen hade betydelse även för marknadsföringen och förväntningarna,
som speciellt Janis påpekar är en relevant del av festivalupplevelsen. I Carlos
evenemangsorganisation uppfylldes de ovannämnda kriterierna i samband med att
festivalplatsen befann sig i en intressant och spännande lokalitet, som möjliggjorde
72

skapandet av en helt unik, om än för Carlos utmanande, festivalomgivning.
Festivalplatsen fanns också belägen utanför huvudstadsregionen, vilket enligt Carlos å
ena sidan hade att göra med att den vi-anda, som eftersträvades bland
evenemangsorganisationens medlemmar och besökare, är lättare att skapa på en mindre
ort. Å andra sidan hade det att göra med att festivalmarknaden är väldigt konkurrensutsatt,
vilket i huvudstadsregionen skulle ha kunnat leda till att evenemanget skulle ha drunknat
i mängden andra evenemang.
För Janis utgjorde den geografiska och fysiska festivalplatsen grundstenarna för den
vision som hon hade bestämt sig för att förverkliga. Dels hade hon noterat en potentiell
lucka på marknaden på just den orten, dels hade hon hittat en väldigt vacker plats som i
samband med andra evenemang hade visat sig fungera också med tanke på infrastruktur
och modifiering av kapaciteten. En gemensam nämnare gällande festivalplatsen för både
Janis och Carlos var av festivalplatsen hade förutsättningarna för att den stämning som
de ämnade att skapa fanns där. Apropå den fysiska festivalplatsen poängterar både Janis
och Carlos dessutom att planeringen och organiseringen av infrastrukturen innebär ett
oerhört stort arbete, oberoende var man organiserar evenemanget. Speciellt i
organiseringen av utomhusfestivaler får man allt som oftast bygga upp allt själv, eftersom
det sällan finns tillgång till eller tillräckligt av exempelvis toaletter eller restauranger på
det kommande festivalområdet.
Även om bland annat Carlos konstaterar att utbudet av evenemang i huvudstadsregionen
är stort, påpekar Jimi att Helsingfors nog inte alls är en speciellt festivalvänlig stad. Själv
tror han att det är en orsak till att så stor del av de etablerade festivalerna organiseras
utanför huvudstadsregionen. Vidare berättar han artister ganska ofta förhåller sig till detta
som en tråkig överraskning, eftersom det kräver så mycket resande. På grund av detta
måste evenemangsorganisatörer i Finland satsa ganska mycket på att övertyga artister om
att dessa festivaler verkligen är värda att resa till och uppträda på, berättar Jimi. För
orterna utanför huvudstadsregionen, där festivalerna organiseras, är festivaler nuförtiden
viktiga element i attraktiviteten av en stad eller en ort, påpekar bland annat Andersson
och Getz (2007). Således menar de också att den ekonomiska hållbarheten ofta är i
värdortens intresse (ibid).

73

Av informanterna berättar Janis att kommunens positiva förhållande till evenemanget
varit rentav avgörande för att evenemanget över huvud taget organiserades. I samband
med att kulturutbudet enligt henne förblivit obefintligt på orten i fråga, gissar jag att Janis
haft nytta av sitt kulturella och ekonomiska syfte, i sina förhandlingar med festivalens
bidragsgivare, som främst bestod av stiftelser och fonder. Trots detta påpekar Janis att
mer samarbete mellan sponsorer och lokala företag i samband med organiseringen av
evenemang vore önskvärt. Också enligt Carlsen et al. (2010), är det relativt sällsynt med
samarbete mellan evenemangsorganisationer samt destination- och turismorganisationer,
speciellt med anknytning till de industriella, kulturella, sociala och hållbara
förändringarna i festivaler. Emellertid berättar Carlos att användningen av festivalplatsen
krävde lov av staden, som vanligen inte hyr ut lokaliteten i fråga, men det ledde också till
att staden noterade festivalen som en viktig kulturell aktör. Ifall detta ledde till finansiella
bidrag vet jag inte, men i alla fall innebär en sådan notering att evenemanget får positiv
synlighet i lokala medier.
Falkheimer (2007) lyfter fram två argument för att organiseringen av evenemang ska få
stödet av orten eller staden, där man ämnar organisera sitt evenemang på. Han menar att
evenemanget antingen kommer att medföra ekonomiska fördelar eller så kommer
evenemanget att locka journalister och få medieexponering, som i sin tur medför en
positiv image till världsstaden (ibid). Av informanterna är det egentligen bara Laura som
konstaterar att platsen inte alltid har en så stor betydelse för varken designen eller
festivalens framgång. Hon berättar dock att det i målgruppen för festivalen skett en tydlig
förändring och att besökarna numera motiveras betydligt mer av artistprogrammet än av
festivalstämningen och platsen, vilket enligt henne har lett till att det för besökarna har
mindre betydelse var festivalen organiseras. Det här tycker jag är intressant av två orsaker.
För det första innebär besök till festivaler som organiseras på andra orter än den ort som
man själv bor på, såväl en resa som också boende, vilket generellt innebär mera kostnader.
Ifall målgruppen är känslig för biljettpriset, är de då inte känsliga också för kostnaderna
som uppstår i samband med resan? För det andra är festivaler ofta ganska starkt bundna
till den stad där de organiseras och i vissa fall skulle man skulle till och med kunna säga
det utgör en del av festivalens identitet. Tar då inte Lauras festival skada för att
festivalplatsen ändrar, eller är det kanske tvärtom en fördel?

74

Enligt Getz och Page (2016), men också alla informanter, är det typiskt för festivaler att
de ordnas utomhus under sommartid. Enligt Janis beror det på att sommaren är den bästa
tiden för att organisera festivaler i Finland, eftersom människor är mer öppna för och
intresserade av att delta i olika sorters evenemang, än de är under övriga årstider. Också
Jimi berättar att den finska publiken på sommaren är betydligt mer glädjefyllt och ofta på
firande humör. Jimi berättar också att finländare enligt en del artister har en tendens att
vara dystra under vardagar och att de därför undviker att uppträda i Finland på vardagar.
Utöver att den finska publiken inte är lika engagerade på vintern, påpekar Janis att vintern
också är en problematisk tid för evenemangsorganisatörer, eftersom möjligheterna i de
praktiska

aspekterna

begränsas.

Såsom

Janis

påpekar,

kan

resan

till

festivaldestionationen, förväntningarna, det sociala sammanhanget och campingområdets
aktiviteter vara lika viktiga faktorer i festivalupplevelsen som artistprogrammet och
uppträdandena, och på vintern begränsas möjligheterna för evenemangsorganisatörer att
erbjuda besökarna sådana upplevelser.

5.2 Utförande
Enligt Pine och Gilmore (1999) samt Morgan (2008) är designen, som har som avsikt att
skapa en unik och minnesvärd kundupplevelse (Pine & Gilmore,1999), det enda sättet att
erhålla en hållbar konkurrensfördel. Utmärkande för den designade upplevelsen, det vill
säga den unika och minnesvärda kundupplevelsen, är dock att den kräver samtidig
närvaro av producent och konsument (Getz & Page, 2016). I och med att evenemang är
bundna till en viss tid och plats, måste man således befinna sig i festivalomgivningen för
att kunna få den unika upplevelsen, som man annars går miste om (Getz, 2008). Av den
här orsaken fokuserar den här delen av analysen framför allt på festivalupplevelsen. Enligt
Boswijk et al. (2007) handlar det om en psykologisk händelse, som börjar i varseblivning
och ger upphov till emotioner, kan väcka känslor och skapa mening för individen, samt
varierar i graden komplexitet. Dessutom omformas den beroende på de interaktioner som
individen har med sin omgivning och hur mycket tankeverksamhet individen ägnar åt den
(ibid).

75

I Kapferers (1998) anpassade modell för att förstå festivalupplevelsen skapar de
administrativa och praktiska attributen samt designen tillsammans möjligheter för att det
ska ske social interaktion samt kommunikation av delade kulturella betydelser (Morgan,
2008).

Enligt

Morgan

(2008)

finns

det

delade

åsikter

om

hur

långt

evenemangsorganisationer kan designa upplevelsen. På grund av att de operativa
elementen och designen är effektiva endast om de stimulerar en positiv intern upplevelse
i sinnet på besökaren, är man dock i stort sett överens om att upplevelsen skapas
tillsammans av organisationen och besökaren (ibid). Också enligt Povey och Van Wyk
(2010) samt Manners et al. (2016) är det centrala i besökarens festivalupplevelse den
interaktion som sker mellan besökaren och evenemangsvärden, det vill säga
evenemangsorganisationen.
Carlos understryker att evenemangsorganisationen och festivalomgivningen har väldigt
goda förutsättningar att överraska och på så sätt ge besökaren nya upplevelser. Också Jimi
pratar om en unik typ av stämning som skapas i samband med just musikevenemang, med
vilket han menar den växelverkan som uppstår mellan artist och publik under
uppträdanden. Enligt honom konkretiseras den som en upplevelse såväl i besökaren som
också i artisten. Bland annat Carlos och Getz (2008) spekulerar därför att en del av
festivalers attraktion kanske ligger i att de aldrig är helt lika varandra, utan de varierar
alltid åtminstone i de interaktioner som sker i festivalomgivningen. Således består pushfaktorerna i den anpassade modellen för att förstå festivalupplevelsen bättre av sådana
personliga fördelar, som skapas från hedonistiska tillfredsställelser och kan innebära till
exempel glädje och självutveckling, samt symboliska betydelser, som kan handla om
känslor av integration och identifiering med evenemangets yttre betydelser och värde
(Morgan, 2008).
Enligt Getz och Page (2016) har Turners teorier om liminalitet haft en enorm inverkan på
såväl den teoretiska som också den praktiska aspekten av planerade evenemang. De
övergångsriter som Turner (1969) har tagit fasta på i van Genneps trepartsmodell, som
också inkluderar den liminala fasen, kan även användas för att bättre förstå de symboliska
aspekterna av festivalupplevelsen. Symboliken i den första fasen, det vill säga
separeringen, skulle i ett festivalsamband kunna kopplas till exempel till det moment där
besökaren får tillgång till festivalomgivningen. Enligt bland annat Turner (1969) samt
Toraldo och Islam (2019) är det kännetecknande för festivaler att de ger möjlighet till en
76

flykt från social ordning och ett ögonblick av frihet från restriktioner. Således skulle man
kanske kunna säga att besökaren vid ingången separeras från sin vanliga plats i samhällets
sociala konstruktioner, från vissa kulturella omständigheter eller både och, och kliver
istället in i festivalomgivningen, som erbjuder en speciell typ av frihet.
I och med att det i ett stort evenemang händer mycket saker samtidigt, krävs det enligt
Jimi väldigt noggrann planering för att allt ska löpa så smidigt som möjligt och i enlighet
med exempelvis höga säkerhetsstandarder. Ingången till festivalområdet beskriver han
som ett av de viktigaste och för besökaren synligaste säkerhetsarrangemangen. Även om
själva säkerhetskontrollen kan känns jobbig för besökaren då besökaren befinner sig där,
skapar den enligt Jimi en känsla av trygghet. Känslan av trygghet är enligt honom viktig
för både besökarna, som ska kunna koppla av på festivalområdet, och för
evenemangsorganisationens medlemmar samt artisterna i utförandet av sitt arbete. Vidare
berättar Jimi att den här känslan av säkerhet i själva verket är en så viktig aspekt i
festivalupplevelsen att den bör kommuniceras till besökarna såväl före som också under
festivalens gång. På basen av detta skulle man kunna konstatera att det krävs att alla
individer känner sig trygga för att den känsla av frihet som är utmärkande för festivaler
ska uppstå.
Vidare anser Carlos att människor har ett behov av att uppleva den typen av frihet som
endast är möjlig i en festivalomgivning, även om den frihet från restriktioner som
behandlas i teorin enligt Toraldo och Islam (2019) numera existerar snarast i en symbolisk
bemärkelse. Såsom Jimi konstaterar, menar även Toraldo och Islam (2019) att festivalen
trots allt kräver noggrann organisering och övervakning av gränser under hela
tillställningen. Enligt Janis och Jimi kan festivalupplevelser dessutom börja i
förväntningarna som besökarna har om festivalen och i resan till festivalen, som också
skulle kunna fungera som symboler för separeringsfasen. På sätt och vis befinner man sig
ju redan då i ett tillstånd där man lämnar den vanliga vardagsstrukturen och förflyttar sig
till en speciell plats i tid och rum (Turner, 1969; Pielichaty, 2015), som Carlos beskriver
som en motsats till det normala livet. Jimi berättar också om sådana festivaler i Europa
som så att säga organiseras mitt i ingenstans, då den utmanande resan till festivalen i
själva verket blir en viktig del av festivalupplevelsen. Separeringsfasen är ju trots allt en
subjektiv upplevelse och således skulle man kanske kunna säga att även de subjektiva
förväntningarna och den konkreta resan till festivalen kan ingå i separeringsfasen.
77

Efter separeringsfasen följer mellanfasen, som också innebär den liminala fasen.
Dessutom innebär mellanfasen enligt Turner (1969) att ritualsubjektets, eller i detta fall
festivalbesökarens, egenskaper blir tvetydiga och att hen genomgår ett sådant tillstånd,
som definieras av bara få eller inga sådana egenskaper, som karaktäriserar det föregående
eller det framtida tillståndet. Vidare kännetecknas liminaliteten i mellanfasen i allmänhet
av en stark känsla av gemenskap och jämlikhet (Turner, 1969). Även om denna känsla av
gemenskap och jämlikhet inte i en modern festivalomgivning kännetecknas av att
individer saknar status, egendom, kännetecken eller värdeposition, så befinner de sig
tillsammans i ett speciellt utrymme utanför den vanliga vardagsstrukturen. Speciellt med
tanke på den VIP-kultur, som bland annat Janis beskriver, uppfylls inte denna definition
av liminaliteten åtminstone i alla festivaler, eftersom den de facto ger vissa
festivalbesökare en viss status, som på ett väldigt tydligt sätt skiljer dem åt från resten av
besökarna. Däremot berättar till exempel Carlos att en av hans egna mest minnesvärda
festivalupplevelser bestod just av en stämning som var oerhört gemenskaplig. I och med
att Carlos redan vid detta tillfälle separerat sig från den vanliga vardagsstrukturen och
befann sig en festivalomgivning, skulle jag säga att upplevelsen liknar det som enligt
Turner (1969) uppstår i mellanfasen och som han kallar för communitas. Enligt Turner
(1969) kan nämligen den gemenskap som bildas bland individer i den liminala fasen, som
så att säga har genomgått samma ritual, ge upphov till communitas.
Gemenskapen, eller vi-andan som Carlos kallar den, är för övrigt något som medvetet
tagits i beaktande också i organiseringen av den festival som Carlos berättar om. Ett
medvetet val som evenemangsorganisationen gjort i hänsyn till gemenskapen är ju att
planera ett så spretigt artistprogram att potentiella festivalbesökare inte på något vis skulle
kunna känna till alla artister och band från förut. Tanken bakom detta var att kommunicera
om en spännande ny festival, som skulle locka nyfikna besökare utan några egentliga
förväntningar eller kunskaper om festivalinnehållet. Carlos menar nämligen att
människor som inte har några egentliga förväntningar är mottagliga för överraskningar
och nya upplevelser. Gemenskapens betydelse var för övrigt inte avsedd bara för
festivalbesökarna, utan Carlos poängterar även vikten av gemenskapen bland
evenemangsorganisationens medlemmar. Enligt honom är det sannolikt att känslan av
gemenskap

förmedlas

till

festivalbesökarna

om

den

är

stark

bland

evenemangsorganisationens medlemmar. I och med att besökarna, enligt den feedback
78

som Carlos evenemangsorganisation fick, delade en känsla av att känna sig hemma i
festivalomgivningen, verkade en sorts gemenskap eller till och med communitas
uppfyllas.
Turner (1969) påpekar att så kallade moderna communitas framför allt utmärks av
spontanitet och av att leva i stunden. Carlos betonar att festivalomgivningen generellt
erbjuder en helt unik möjlighet att så att säga stanna upp och vara närvarande i just den
stunden. Och genom att leva i stunden är man enligt Carlos ofta öppen för starka
upplevelser, då man till exempel glömmer bort att följa med i vad som händer i sociala
medierna just i den stunden. En annan aspekt som har att göra med spontanitet och
överraskningar i samband med evenemang är de spontana mötena med såväl främmande
artister som också andra besökare, som enligt Carlos ofta sker i samband med mindre
evenemang. Enligt honom sker sådana möten naturligare i mindre evenemang, eftersom
en mindre mängd människor befinner sig i ett mindre område. Således påpekar han att
även om framgångsrika festivaler har en tendens att bli större för varje år som går, så
kommer den typ av gemenskap som uppstår i mindre festivaler att efterfrågas även i
framtiden. Med andra ord skulle man kunna säga att storleken på den konkreta
festivalomgivningen påverkar den typ av gemenskap och möten som skapas.
Festivalstämningen som uppstår i mellanfasen beskrivs också mera vardagligt av Janis,
Carlos och Jimi, som en jättestor hemmafest. Enligt Getz och Page (2016) kan den
mänskliga sidan av festivaler kallas för karnevalen, som exempelvis tillåter
rollomvandling, maskerad och innebär generellt någon form av spektakel. Med tanke på
att festivalomgivningen erbjuder ett liminalt tillstånd, som tillåter besökare att vara och
bete sig på ett sätt som kanske normalt skulle stämplas som onormalt (Turner, 1969; Getz
& Page, 2016), känns det vettigt att festivalomgivningen utmärks av en plats för karneval.
Karnevalen kan enligt Getz och Page (2016) också innebära en rad ritualer och festiviteter
samt extas. Carlos förmodar att det kanske just på grund detta är en del festivalbesökare
som absolut vill delta i så att säga underliga aktiviteter under sina festivalbesök. Såväl
Janis, Carlos som också Jimi poängterar dessutom att det är det sociala sammanhanget
och den gemensamma festen som i verkligheten är den främsta orsaken till att människor
så att säga konsumerar festivaler. Detta stöder Getz och Pages (2016) samt Pielichatys
(2015) påståenden om att det är i den liminala zonen eller i sambandet av liminaliteten
och karnevalen, som den så kallade moderna festivalupplevelsen uppstår.
79

Även om upplevelsen i samband med liminaliteten och karnevalen innebär en individuell
psykologisk händelse, så är den liksom Boswijk et al. (2007) konstaterar, i hög grad
beroende av omgivningen och den övergripande kontexten, som bland annat skapas i
växelverkan mellan evenemangsorganisationen och besökarna. Utöver att gemenskapen
i mellanfasen kan skapas i en gemensam fest, kan man i musikfestivaler enligt Carlos och
Jimi också uppleva en alldeles unik gemenskap mellan artist och publik. Den här
gemenskapen skapas enligt dem i en växelverkan som uppstår mellan artisten och
publiken under uppträdandet. För att detta ska ske, påpekar Jimi att det behövs
engagemang från både publik och artist, vilket Pine och Gilmore (1999) skulle kalla för
ett interaktivt deltagande. Upplevelsen i fråga skapas med andra ord inte om artisten låter
bli att ta kontakt med sin publik eller om publiken inte engagerar sig i uppträdandet, då
det naturligtvis inte heller uppstår en fungerande växelverkan. Dessutom menar Turner
(1969) att så kallade spontana communitas kan uppstå med hjälp av instrumenten i
musiken. Utöver att uppträdandet kan ge upphov till en speciell typ av gemenskap mellan
artist och publik, bidra till den gemensamma festen och spontana communitas, innebär
artisternas uppträdanden ofta en show, vilket också uppfyller aspekten av spektakel, som
en del av karnevalen (Getz & Page, 2016).
Den tredje fasen i Turners (1969) anpassning av van Genneps trepartsmodell innebär en
återanslutning. Ritualsubjektet övergår då tillbaka till ett relativt stabilt tillstånd, som
utmärks av en grupp tydligt definierade strukturella rättigheter och skyldigheter gentemot
andra medlemmar av samhället, och ritualsubjektet förväntas åter bete sig enligt
etablerade normer samt etiska regler. Vidare påpekar Getz och Page (2016) att samhället
ju som sagt har gett tiden ett värde, vilket innebär att festivalbesöket, som kräver såväl
tid som också pengar, kan tolkas som en investering i upplevelser. I samband med den
här typen av investering eller konsumtionsbeslut framhåller Janis att förväntningar, resan
till och från evenemanget samt minnesbilder blir centrala. Emellertid påminner Carlos
om att de upplevelser som festivaler ger upphov till omöjligen kan sparas eller förmedlas
via video eller ljudinspelning, utan kräver fysisk närvaro, såsom även Getz och Page
(2016) konstaterar. Enligt min tolkning blir minnesbilder väldigt centrala i fasen av
återanslutning, när allt annat återgår till det normala förutom de minnesbilder som
besökaren bär med sig om de festivalupplevelser som uppstått.

80

Utgående från den information som sammanställts i samband med festivalens planering
och utförande skulle jag våga påstå att push-faktorerna i modellen i själva verket utgör de
främsta motivationerna för att människors över huvud taget har ett intresse att besöka och
engagera sig i festivaler. Kort sagt skapas dessa enligt Morgan (2008) från hedonistiska
tillfredsställelser, såsom glädje och självutveckling. Men för att det ska uppstå
tillfredställelser så måste det finnas behov, oberoende om det till exempel grundar sig i
en personlig önskan hos individen eller uppstår som ett resultat av välgjord
marknadsföring.
Getz och Page (2016) påpekar att orsaken till att den liminala dimensionen av evenemang
har blivit aktuell i den postmoderna västvärlden är de facto att människor allt mer
medvetet söker sig till evenemang och efterfrågar bland annat eskapism,
fritidssysselsättningar, hedonism och underhållning. Den gemensamma upplevelsen, som
i festivalen betonas både av en intensifieringsrit och en integrationsrit (Turner, 1969;
Morgan, 2008), verkar vara det som för samman och förenar människor i festivaler.
Intensifieringsriten kan via känslomässiga eller fysiska upplevelser leda exempelvis till
ökad självkännedom, medan integrationsriten utmärks av upplevelsen av gemensamma
kulturella värden och en tillfällig känsla av närhet (ibid). Såsom bland annat Arnould och
Price (1993), Morgan (2008), Pielichaty (2015), Ravenscroft och Matteucci (2003) samt
Turner (1969) konstaterar, har festivalen som evenemang sitt ursprung i religiösa och
spirituella ritualer samt folksamlingar, vilket man onekligen kan se spår av i festivaler
ännu idag.

5.3 Utvärdering
Generellt kan festivalers misslyckanden avgöras på basen av en lång rad olika orsaker. På
grund av detta understryker Getz (2002) nödvändigheten av att beakta alla intressenters
inställningar i samband med avgörandet av en festivals resultat. Dessa inställningar
reflekterar nämligen intressenternas förväntningar, målsättningar och syften, som kan
skilja sig mycket från varandra (ibid). För att behandla utvärderingen av festivaler utgår
jag från Resource Dependency Theory samt Populationsekologi, som enligt Getz (2002)
är de två skolbildningar som bäst kan användas i fråga om avgörandet av festivalers
81

resultat. Av dessa bygger Resource Dependency Theory på förutsättningen att
evenemangsorganisationer kan anpassa sig och bestämma sin egen förändringsprocess
genom strategisk planering (Getz, 2002).
Modellen Resource Dependency Theory framhäver speciellt den finansiella aspekten
samt resurserna, med hänsyn till evenemangsorganisatörens kompetens i att säkra och
behålla evenemangsorganisationens ofta väldigt knappa resurser i förändrade
miljöförhållanden (ibid). Detta är en aspekt som också framhävs av informanterna, i och
med att de beskriver uppgifterna som har att göra med evenemangsorganisationens
resurser som stora och kluriga. Resurserna i denna bemärkelse har ofta att göra med de
finansiella aspekterna, men i en studie utförd av Getz (2002), visade sig också aspekter
som kopplar till de mänskliga resurserna vara bland de viktigaste orsakerna till en
festivals misslyckande. Dessa inkluderade bland annat inkompetent ledarskap, oskicklig
organisering och volontärernas utbrändhet. Såsom också Jimi konstaterar så är det av
avgörande betydelse på vilket sätt man som evenemangsorganisatörer tar i beaktande alla
de aspekter som formar helheten, som i detta avseende innebär de finansiella och
mänskliga resurserna. I och med att evenemangsorganisatörskap kräver noggrannhet och
tålamod med de människor och samarbetspartners som man har att göra med,
understryker speciellt Carlos den mänskliga sidan av resurserna. Enligt Jimi är också den
stämning som skapas i evenemanget ett resultat på lyckat evenemangsorganisatörskap.
Speciellt i slutsålda evenemang har man enligt Jimi lyckats erbjuda artisten en spelplats
av rätt storlek och prissättningen av biljetterna har varit korrekt, vilket fungerar som
underlag för den stämning som skapas under uppträdandena. Givetvis är det även positivt
för festivalens framgång i ett ekonomiskt perspektiv. Utöver ett välplanerat artistprogram
framhåller Janis vikten av att välja rätt plats och tid för att evenemanget ska bli lyckat.
Carlos däremot betonar gemenskapens betydelse i den strategiska planeringen, med tanke
på de mänskliga resurserna och designen.
En annan definitiv risk enligt Resource Dependency Theory är att förlita sig på endast en
eller

några

få

källor

till

finansiella

resurser,

eftersom

sponsorer

lämnar

evenemangsorganisationen i stora problem ifall de bestämmer sig för att dra sig undan
(Getz, 2002). Utöver den ekonomiska aspekten, kan en sådan situation medföra att
evenemangsorganisationen blir tvungen att böja sig efter sponsorers syften och
målsättningar (ibid), som man då kan anta att skilja sig från evenemangsorganisationens
82

egna målsättningar och syften. Om intressenters, såsom sponsorers, syften och
målsättningar skiljer sig betydligt från evenemangsorganisationens, kan det uppstå
konflikter i evenemangets resultat, menar Getz och Page (2016). Också de facto att
musikfestivaler generellt är ytterst beroende av leverantörer ger upphov till situationer
där leverantörer har möjlighet att förhandla om kostnader till sin egen fördel, vilket
exempelvis kan bidra till förhöjda biljettpris, som för övrigt är en av de viktigaste
inkomstkällorna för en festival, påpekar Getz (2002). I och med att evenemangsbranschen
blivit allt mer businessinriktat och det organiseras allt fler evenemang hela tiden, så skulle
man

dock

kunna

tänka

sig

att

det

också

finns

fler

leverantörer

för

evenemangsorganisationer att välja mellan. Nu ligger detta utanför ramarna av den här
avhandlingen, men om situationen vore den att det fanns ett ökat antal leverantörer så
borde också evenemangsorganisatörer ha möjlighet att förhandla om till exempel
kostnader till sin egen fördel.
Apropå biljettförsäljningen framhåller speciellt Laura att det i fråga om prissättningen av
festivalbiljetter råder en hel del problematik. Enligt henne har den finska
festivalbesökaren en ganska låg smärtgräns gällande just festivalbiljetter, vilket innebär
att evenemangsorganisatörer måste vara noggranna med att priset inte blir för högt.
Vidare påverkar graden försiktighet i avgörandet av biljettpriset, valet av artister som man
kan erbjuda i sitt artistprogram, påpekar Laura. Den främsta problematiken ligger enligt
henne i att man måste tjäna in pengar på biljettförsäljning, för att kunna ha kända artister
i sitt artistprogram. För en utomstående låter det som att evenemangsorganisationens
budget i sådana tillfällen baseras på ett antagande om hur mycket biljetter som kommer
att gå åt till ett visst pris. Ett knep som evenemangsorganisatörer enligt Laura ofta
använder sig av för att undvika detta är att sälja så kallade early bird-biljetter, som säljs
för en iögonfallande rabatt långt innan själva festivalen kan besökas. I själva verket har
artistprogrammet generellt inte ännu offentliggjorts under den tidpunkt som man säljer
early bird-biljetter, vilket enligt Laura skulle kunna ses som en nackdel för konsumenten.
Har man då en målgrupp som främst avgör sitt festivalbesök på basen av
artistprogrammet, skulle man kunna anta att detta är en teknik som inte fungerar.
Vidare påpekar Jimi att i en situation där målgruppen faktiskt köper festivalbiljetter utan
att veta vem som ska uppträda, har evenemangsorganisationen nått upp till en sådan
status, där besökarna litar på att evenemangsorganisationen kommer att erbjuda ett
83

artistprogram som motsvarar deras förväntningar. Han berättar också att det runtom i
Europa organiseras en stor mängd festivaler, som i själva verket säljer slut på biljetterna
före de har offentliggjort en enda artist i sitt program. Enligt Jimi har detta att göra med
den sociala aspekten av festivalen och således påstår Jimi även att den främsta orsaken
till att besökare köper festivalbiljetter till sådana festivaler är just det sociala
sammanhanget. I sådana fall är den gemensamma festen en viktigare motivation till
festivalbesök än artistprogrammet. Laura konstaterar också att även om den målgrupp
som hon har att göra med motiveras till festivalbesök främst av artistprogrammet,
fungerar försäljningen av early bird-biljetter också bland dem. Enligt henne är orsaken
till att den här strategin fungerar den så kallade djungeltrumman, som diskuterades i
samband med marknadsföringens betydelse som en del av designen.
Alla evenemangsorganisationer är dock inte lika beroende av biljettförsäljningen som
inkomstkälla, menar Getz (2002). Till exempel i sådana evenemangsorganisationer som
befinner sig i den offentliga och ideella sektorn, skiljer sig standarderna för succé och
misslyckande från dem i kommersiella organisationer (ibid). Janis konstaterar dock att
även om hennes evenemangsorganisation är verksam under en förening, så finns det en
press på att prissätta festivalbiljetterna korrekt för att klara av att täcka alla kostnader. De
facto att evenemangsorganisationen är verksam under en förening möjliggör visserligen
att hon kan ta emot de bidrag som diverse stiftelser och fonder beviljar, men eftersom det
är väldigt dyrt att skapa utomhusfestivaler så krävs det också att man tar i beaktande
biljettförsäljningens andel av budgeten.
Ett knep som Janis använt sig av i sin strävan efter att hålla biljettpriset så lågt som möjligt
är ett modifierbart festivalområde. Området möjliggjorde nämligen en ökning av
kapaciteten i samband med att biljettförsäljningen överskred förväntningarna. Vidare
påpekar hon att det är lättare att hålla priset lågt om kapaciteten är hög. Andersson och
Getz (2007) påpekar också att evenemangsorganisatörer måste se till att balansen mellan
kostnader och intäkter är så gynnsam för evenemangsorganisationen som möjligt,
samtidigt som den är acceptabel för intressenterna. I Janis fall krävde bidragsgivarna inte
någonting i gengäld för sitt finansiella stöd, men hon var ändå noggrann med att visa sin
tacksamhet till dem genom att ge dem synlighet i form av logon på festivalaffischer och
i sociala medier. På samma sätt som Janis, poängterar även Carlos och Laura att trots att

84

en festival inte har några kommersiella mål, så finns det en press på
evenemangsorganisatören att nå break-even och täcka alla kostnader.
Att det idag finns mer diversitet på festivalmarknaden än någonsin förut, såsom Getz och
Page (2016) konstaterar, beror enligt Janis på att festivalen har blivit en trend. Med andra
ord skulle man kunna säga att utbudet på festivaler har ökat markant, som en reaktion på
att allt fler människor är intresserade av att besöka festivaler. Apropå den stora efterfrågan
konstaterar Laura att det är oerhört positivt att människor över huvud taget har en vilja att
spendera pengar på livemusik och framhåller vikten av att hålla i liv den villigheten, för
att evenemangsbranschen ska må bra även i framtiden. Konkurrensen, som i detta fall kan
bestå av såväl andra festivaler som också andra organisationer som söker samma
finansiella bidrag för sina artistiska eller kulturella syften (Getz, 2002), växer konstant.
Såsom Getz (2002) konstaterar, har företagssponsring samtidigt stimulerat den kraftiga
expansionen av festivalmarknaden, men också resulterat i att allt fler organisationer
strävar efter samma pengar. Liksom Janis evenemangsorganisation så är även Lauras
evenemangsorganisation verksam under ett förbund, vilket i Lauras fall betyder att
evenemangsorganisationen finansierar sin verksamhet med hjälp av ett projektunderstöd,
som är ungefär lika stort varje år. I praktiken innebär det att förbundet antingen stöder
organiseringen av festivalen eller så går bidraget åt till att förverkliga något annat projekt,
berättar Laura. Utöver detta konstaterar hon att den hårdnade konkurrensen på den finska
festivalmarknaden har gett upphov till en tävling om artister och besökare, även om
konkurrens egentligen är en bra sak. I och med att Laura trots allt berättar att
biljettförsäljningen är viktig för festivalens framgång, skulle man kunna konstatera att
dess betydelse bäst syns i artistprogrammet.
Vidare konstaterar Getz (2002) att även om konkurrens i teorin borde resultera i
innovation, kvalitetsförbättringar och differentiering på marknaden, misslyckas
evenemangsorganisatörer i praktiken ofta. Detta beror på att de misslyckas att inse att
deras produkt enligt målgruppen inte är en nödvändighet, utan i själva verket väldigt
utbytbar (ibid). Speciellt sådana evenemangsorganisatörer som lyckas inse att deras
festival är utbytbar mot andra evenemang och fritidssysselsättningar, vänder sig
exempelvis till bidragsgivare för finansiellt stöd, för att undvika att biljettpriset stiger över
smärtgränsen hos målgruppen (ibid). Detta är precis vad Janis gjorde i samband med sin
85

festival, där målet var att hålla ett så lågt biljettpris som möjligt, så att alla intresserade
skulle ha möjlighet att besöka evenemanget och inte utebli på grund av priset på biljetten.
Janis konstaterar nämligen att festivalers och andra evenemangs biljettpris ofta är så högt
att en stor del besökare uteblir på grund av att det är för dyrt för dem att delta. Emellertid
noterar Laura att den potentiella festivalbesökaren ofta är tvungen att välja mellan olika
festivalbesök på grund av att de ordnas samtidigt. I sådana situationer menar Laura att
artistprogrammet och priset är det som avgör vilken festival som kommer att besökas.
Också enligt Populationsekologin kan densiteten, det vill säga hur många liknande
organisationer som existerar i samma omgivning, vara en aspekt som påverkar en festivals
framgång (Getz, 2002). Då handlar det dock mer om att de nya evenemangen inte klarar
sig mot de evenemangsorganisationer som redan existerar på marknaden och som uppnått
en viss status (Getz, 2002). Således föreslår Populationsekologin att orsaken till att vissa
festivaler överlever och andra misslyckas snarare beror på populationens dynamik än på
ledarskapet i den enskilda evenemangsorganisationen (Getz, 2002). Vidare är äldre
organisationer

enligt

Populationsekologin

sannolika

att

överleva,

eftersom

tillförlitligheten till deras prestationer uppmuntrar andra att bidra med resurser (ibid). På
grund av detta möter många nya evenemangsorganisationer problem i samband med att
skaffa tillräckliga resurser (ibid).
Getz (2002) påpekar dock att bristen på resurser ändå snarare är ett symptom än den
verkliga orsaken till en misslyckad festival, eftersom också evenemangsorganisationer
med tillräcklig finansiering möter motgångar. Skillnaden mellan dem är bara den att
evenemangsorganisationer med tillräckliga resurser har möjlighet att överkomma de
motgångar eller till och med ignorera de kriser som de möter (ibid). Med andra ord är de
inte lika sårbara som evenemangsorganisationer med mer begränsade resurser (ibid). Jimi
förmodar att upp till tre av de första åren i en större evenemangsorganisation är
ekonomiskt förlustbringande. Enligt honom får man således lägga ut ganska mycket
pengar för att täcka alla förluster innan man kommer till den punkt där man har hittat sin
sanna målgrupp.
Även inträdeshinder, såsom stigande kostnader, rättsliga begränsningar, tillgången till
resurser och de existerande festivalernas reaktioner till nya evenemang bör enligt
Resource Dependency Theory beaktas i resultatet (Getz, 2002). På samma sätt som i
86

nästan allt man gör, så finns det enligt Janis och Carlos risker i att organisera evenemang
— speciellt då det handlar om ett nytt evenemang. Man skulle också kunna säga att Laura
berättar om just dessa inträdeshinder när hon talar om den byråkratikultur som enligt
henne försvårar evenemangsorganisatörers arbete i Finland. Enligt henne handlar det
framför

allt

om

kontinuerligt

föränderliga

reglemente,

vilka

man

som

evenemangsorganisatör måste bekanta sig med och ta i beaktande i planeringen samt
utförandet av varje evenemang.
Getz (2002) argumenterar för att dessa inträdesbarriärer resulterar i en viss stabilitet på
marknaden, vilket i samband med festivaler medför mindre innovation. Apropå detta
berättar Laura att hennes evenemangsorganisation ofta inleder planeringsskedet med att
göra en så kallad önskelista med saker som evenemangsorganisationens medlemmar
skulle vilja ha med i festivalen, för att ytterligare dryga ut festivalupplevelsen. Listan
innehåller ofta spännande och innovativa förslag, men i samband med utförandet av
festivalen är evenemangsorganisationen vanligtvis tvungen att lämna bort majoriteten av
förslagen på önskelistan, för att klara av att täcka alla kostnader utan att avsevärt påverka
den essentiella festivalupplevelsen. Saayman (2004) understryker att just detta fokus på
målgruppen och uppmärksamhet för kundnöjdheten i kombination med hanteringen av
kostnader och intäkter är avgörande för festivalens framgång. Vidare tillägger Laura att i
och med att planeringsskedet påbörjas en lång tid innan själva evenemanget, kan en del
av förslagen som varit aktuella i planeringsskedet, kanske inte alls känns nya och
spännande vid tidpunkten av festivalen. Då uppskattas de inte heller av besökarna på det
avsedda sättet.
I populationsekologin kallas en sådan situation där evenemangsorganisationen
misslyckas att reagera på omgivningen, för strukturell tröghet (Getz, 2002). Den
strukturella trögheten innebär att organisationer som är högt specialiserade, inkompetenta
att övervaka eller bedöma förändring, eller hindras av allvarliga politiska eller juridiska
begränsningar, är oförmögna att förändras (ibid). Enligt Carlsen et al. (2010) är det givet
att evenemangsorganisationers konkurrenskraftiga och kreativa natur gör att det finns ett
ständigt behov att förnya evenemangsorganisationen i avseende till hela festivalens
värdekedja. Vidare anser Carlos att evenemangsorganisationen måste reagera på att
individer och festivalbesökare har olika preferenser och således erbjuda dem olika sätt att
njuta av samma festival. Enligt Carlos innebär detta att evenemangsorganisationer bör
87

befinna sig i konstant förändring, för att kunna förhålla sig reaktiva till sin omgivning och
människorna i den. Således är innovation i evenemangsorganisationen viktig för dess
framgång beträffande såväl evenemangsorganisationens ledning, processer, program,
service, upplevelser, marknadsinnovationer, finansiering som också deltagare, menar
Carlsen et al. (2010).
Med tanke på att de största problemen eller hindren för en evenemangsorganisation i sin
process av förnyelse och innovation verkar vara finansieringen, skulle det vara positivt
med mer samarbete inom branschen, liksom bland annat Janis konstaterar. I samband med
intervjuerna blev det väldigt tydligt för mig att organiseringen av musikevenemang är
kostsamt. Trots att till exempel Janis tagit endast små personliga risker i samband med
organiseringen av sin festival, kritiserar hon musik- och evenemangsbranschen för att den
är orättvis mot evenemangsorganisatörer. Det är inte alls underligt att Janis känner så,
eftersom evenemangsorganisatören ansvarar för precis alla kostnader och risker.
Dessutom verkar det som att evenemangsorganisatörer sällan är de som så att säga blir
rika på sina evenemang.
Enligt Resource Dependency Theory bör evenemangsorganisationer också försöka
påverka sin omgivning och hitta nya sätt att utnyttja förändringarna till sin fördel, snarare
än att bara reagera på den (Getz, 2002). I den här bemärkelsen betonas positionering, det
vill säga att evenemangsorganisationen klarar av att ockupera en unik och attraktiv plats
i tankarna på de potentiella intressenterna, festivalbesökarna och leverantörerna, i
förhållande till konkurrenterna (ibid). Ibland misslyckas evenemangsorganisationer på
grund av att festivalerna inte passar in i sin omgivning, vilket enligt Getz (2002) oftast
beror på ett bristande intresse och stöd i målgruppen. Såsom Carlos konstaterar, är
besökarnas engagemang avgörande speciellt i organiseringen av återkommande
evenemang såsom festivaler. Detta beror på att besökare som upplevt en lyckad festival
gärna berättar om den till sina kompisar, vilket gör att ordet sprids.
Vidare tar Populationsekologin i beaktande festivalens hela livscykel, som består av fyra
stadier: introduktion, tillväxt, mognad och avtagande, varav de mest avgörande stadierna
enligt Getz (2002) är introduktionen och tillväxten. Introduktionen är avgörande eftersom
de flesta nya festivaler grundas i en omgivning där det redan existerar flera liknande
evenemang (ibid). I Getz (2002) studie visade det sig också vädret vara en viktig faktor i
88

festivalens resultat i introduktionsstadiet, vilket även understöds av Laura. Hon nämner
nämligen den korta och regniga sommaren som ett problem i Finland, i och med att det
inte är alla som vill stå ute i regnet ens om de befinner sig på en festival. Även Manners
et al. (2016) konstaterar att sådana externa faktorer såsom vädret, juridiska förändringar,
ekonomiska omständigheter, sociokulturella trender, innovationer i teknik samt
människors allmänna medvetenhet i miljöfrågor, kan påverka festivalens framgång och
måste tas i beaktande i resultatet. Enligt Manners et al. (2016) påverkar dessa faktorer
festivalens framgång trots att evenemangsorganisatörer inte kan påverka orsakerna till att
de uppstår. Evenemangsorganisatörer kan dock försöka förebygga de externa faktorerna
som påverkar festivalens framgång bland annat genom målinriktad marknadsföring och
val av datum för festivalen, även om det inte är givet att det räcker (Getz, 2002).
Även om det finns ett hela tiden växande utbud på festivaler så verkar alla informanter ha
noterat vissa luckor på marknaden. Ett exempel som dyker upp i intervjuerna med Janis,
Carlos och Jimi är att det inte organiseras speciellt mycket musikevenemang som riktar
sig till ungdomar. Janis poängterar att den här bristen i utbudet råder speciellt utanför
huvudstadsregionen, men att åldersbegränsningarna även i huvudstadsregionen ofta
utesluter en stor del potentiella besökare. Enligt Jimi finns det till och med en allmän oro
över att ungdomar och unga vuxna alienerar sig från känslan av att möta människor i olika
omgivningar, vilket bör tas i hänsyn också i samband med organiseringen av festivaler.
Enligt honom bör man ta ungdomarna i hänsyn dels för att det finns en oro över att det
inte finns tillräckligt med besökare för alla evenemang, dels för det är av ungdomarna
som framtidens festivalbesökare kommer att bestå av. Jimi berättar att ungdomarnas
frånvaro syns väldigt tydligt i festivalbesökarnas medelålder, som nuförtiden är betydligt
högre än den varit då när de moderna musikfestivalerna strandsatt sig i Finland.
Från att tidigare ha erbjudit en plats för ungdomar, säljer etablerade festivaler såsom
Ruisrock nuförtiden pensionärsbiljetter — som till och med blir slutsålda, konstaterar
Jimi. Att aktivera ungdomar och engagera dem i musikevenemang är en utmaning för
hela musik- och evenemangsbranschen, poängterar han. Vidare påpekar Jimi att
festivalinnehållet måste utvecklas för att den ska bli attraktiv för ungdomarna. Dels för
att evenemangsorganisatörer över huvud taget ska få dem att besöka festivalen, dels för
att ju mer de upplever och ser, desto mer förväntar de sig av evenemangen i fortsättningen.
Emellertid har Carlos noterat att festivalbesökarnas beteende helt konkret har förändrats
89

i samband med att unga vuxna konsumerar mindre alkohol i jämförelse med de äldre
besökarna. Enligt Carlos är visserligen är den så att säga traditionella synen av berusade
festivalbesökare ännu möjlig att stöta på speciellt i de större och etablerade festivalerna,
men även där har evenemangsorganisationerna noterat att de måste skapa utrymmen som
gör det möjligt att njuta av festivalen också utan en rejäl berusning.
I samband med det andra stadiet i Populationsekologin, det vill säga tillväxten,
argumenterar Hall (1992) att festivaler generellt löper risk för att mista sin gemenskapliga
identitet, eftersom tillväxten ofta resulterar i förlust av sådana drag som i första hand gjort
evenemanget populärt. Carlos berättar att detta skett i en del festivaler som han själv tyckt
om att besöka. I hans fall har det ändå inte lett till att han slutat besöka festivalerna, men
orsaken till att besöka dem har ändrat. Med andra ord förväntar sig inte Carlos samma
saker av festivaler som genomgått en kraftig tillväxt, som han förväntar av mindre
festivaler, som för honom kännetecknas av till exempel spontana möten med andra
besökare. Apropå tillväxten påpekar Anderton (2011) att evenemangsorganisatörer måste
vara försiktiga med att inte kommersialisera festivalen på bekostnad av samtliga delar av
det arv som av vissa betraktas som essentiella för festivalkulturen.
Emellertid påstår Wicks (1995) att såväl tillväxten som också mognaden är avgörande för
festivalens framgång, eftersom evenemangsorganisationer på grund av festivalbesökarnas
ständigt växande förväntningar måste klara av att hålla sig tillräckligt moderna och
attraktiva, med betoning på servicens kvalitet. Både Janis och Carlos lyfter fram VIPkulturen som ett exempel på en reaktion på festivalbesökarnas förändrade och förhöjda
förväntningar i servicen. Apropå detta finns det inte heller längre någon specifik typ av
festivalbesökare, eftersom det nuförtiden finns festivaler för så gott som alla preferenser.
I samband med detta menar Janis att tröskeln att besöka festivaler blivit lägre. Hon
berättar nämligen att många av hennes vänner tidigare inte besökt festivaler på grund av
att de enligt sig själva inte är så kallade festivalmänniskor, medan de idag besöker
festivaler hur gärna som helst.
I det avtagande stadiet kan ett totalt bortfall eller försvinnande av festivalen tolkas som
ett misslyckande, konstaterar Getz (2002). Det samma gäller ofta i samband med
förnyelse av festivalens form eller plats, även om det är fullt möjligt att festivaler flyttas
spatialt och temporärt, är inaktiva i ett eller flera år i rad, eller återföds som ett svar på
90

olika miljörelaterade eller interna problem, utan att festivalen nödvändigtvis tar skada för
det (ibid). I Lauras fall organiseras festivalen i fråga på grund av praktiska samt finansiella
skäl ibland med ett års mellanrum och ibland med flera års mellanrum. I och med att
förbundet som evenemangsorganisationen tillhör inte strävar till ekonomisk vinst och det
finns en hel del andra projekt att prioritera, så väljer de att med jämna mellanrum ta paus
i organiseringen av festivalen och istället prioritera de andra projekten. Festivalen tar
således inte skada, åtminstone i ekonomisk bemärkelse. Eftersom festivaler i regel
organiseras årligen, kunde man kanske ändå ifrågasätta huruvida pauserna i
organiseringen av festivalen påverkar målgruppens motivation att delta. Kanske
motivationen bland festivalbesökarna ökar när festivalen blir en konsumtionsupplevelse
som inte är tillgänglig årligen? Eller hittar målgruppen andra festivaler att delta i under
tiden av inaktivitet, som motiverar dem mer och bidrar till att nya traditioner skapas?
Laura berättar också att det varierar var festivalen organiseras, vilket utgående från
hennes beskrivning inte heller påverkar festivalens framgång. I samband med detta undrar
jag dock på vilket sätt målgruppen reagerar till evenemangsorganisationens beslut om
värdstad till festivalen. I och med att Laura berättade att festivalen organiseras där
målgruppen finns, så kan man tänka sig att målgruppen på den orten förhåller sig positivt,
men hur är det med resten? Intressant vore också att veta hur värdstäderna förhåller sig
till den här typen av variation i festivalplatsen. Emellertid berättar Carlos att den
evenemangsorganisation som han var med och grundade, nuförtiden organiseras under
ett annat namn, i mindre skala och på en annan plats. Trots detta har inte festivalen enligt
honom tagit skada i och med att mycket av det goda i festivalen bevarats. Med det goda
syftar han till den hemtrevliga feststämningen. I kommersiella sammanhang är konkursen
enligt Getz (2002) en tydlig indikator på ett misslyckande, men värt att notera är också
att evenemangsorganisationer ibland avslutar sin verksamhet helt enkelt på grund av att
ägarna vill investera på något annat (Getz, 2002).
Vidare konstaterar Laura att även om festivalens resultat lättast avgörs utgående från den
finansiella framgången, finns det också andra måttstockar på framgång – speciellt för en
evenemangsorganisation som inte strävar till ekonomisk vinst. I ekonomiska termer kan
man säga att det duger om pengarna räcker till att täcka alla kostnader, menar Laura.
Också Getz (2002) konstaterar att även om festivalens finansiering är kritisk för
festivalens framgång, eftersom den i allmänhet är extremt beroende av externa resurser,
91

kan resultatet också avgöras till exempel på basen av besökarantal. Antalet besökare kan
då ses som det bästa måttet på att man svarat på efterfrågan, poängterar såväl Getz (2002)
och Carlsen et al. (2010). I sådana fall är det dock viktigt att specificera om besökarna är
lokala invånare eller turister och om de har besökt evenemanget tidigare, vilket har att
göra med att festivaler spelar en nyckelroll i att omvandla destinationer och organisationer
via ekonomiska, sociala och politiska processer, såsom Andersson och Getz (2007)
poängterar. Vidare innebär detta att festivalen har en viss betydelse för attraktiviteten av
en stad eller en ort, då festivalens ekonomiska hållbarhet också borde vara i staden eller
ortens intresse (Andersson & Getz, 2007).
Carlos berättar att en måttstock för festivalens framgång i hans fall varit den stämning
som de lyckats uppnå enligt evenemangsorganisationens medlemmar samt utgående från
den feedback som de fått av artisterna och besökarna. Carlos berättar att utmärkande i
feedbacken varit att besökarna oberoende varifrån de kommit känt sig hemma i
festivalomgivningen. I själva verket ledde den här stämningen till att det som till en början
planerats vara ett engångsevenemang, utvecklades till en återkommande festival som
lockade festivalbesökare i och till orten under flera somrar i rad.
För en del festivaler är däremot det upplevda värdet av servicen hos målgruppen samt
kommunikationens effektivitet lämpliga mått för framgång (Getz, 2002). Detta innebär
exempelvis hur mycket det skrivs om evenemanget i media (ibid). Bland annat
Falkheimer (2007) påstår att organiseringen av evenemang nuförtiden också måste ses
som en proaktiv strategi för att hantera mediesynlighet. Detta påstående grundar sig i hans
argument om att människors uppfattningar om saker och ting påverkas och förändras allt
mer av vad de ser och läser i media (ibid). Utgående från Falkheimers beskrivning om
hanterandet av mediesynlighet kan man konstatera att evenemangsorganisationer bör vara
förberedda på att hantera såväl bra som också dålig publicitet, som direkt eller indirekt
kan påverka evenemangsorganisationens resultat, men också intressenterna och
värdstaden.
Även om stämningen som skapas i festivalen är det allra viktigaste, eftersom den är
avgörande för ordet sprids, anser Carlos att festivalens resultat också påverkas av hur
mycket det skrivs om festivalen i media samt av hur mycket material festivalbesökare
delar med sig i sociala medier. Vidare påpekar Jimi att ett sådant evenemang som inte
92

lyckas uppnå den unika stämningen, som alla hoppas på att skapas i publikens och
artistens växelverkan, är ett misslyckat evenemang. Enligt honom kan sådana
misslyckanden ibland bero på att artisten inte bryr sig inte om att ta kontakt till publiken
och ibland på att publiken inte engagerar sig tillräckligt i uppträdandet. Också Laura
poängterar att det som skrivs och visas i press och media är viktigt för att det bygger starkt
på följande festival samt förväntningarna inför den.
Vidare understryker Laura vikten av den omedelbara feedbacken, som man får under
själva festivalens gång, för att den är genuin och för att det enligt henne ger upphov till
den känslan, som högst antagligen håller många evenemangsorganisatörer i branschen.
Som sagt är festivalen en väldigt tung tillställning att ansvara för, men enligt Laura också
väldigt belönande. När man i sitt arbete behandlar den feedback som besökarna ger efter
festivalen, bör man dock enligt henne inte avskräckas. Det är sällan de nöjda besökarna
som besvärar sig för att skicka feedback i efterhand, poängterar hon. För att kunna ta fasta
på problemområden och prestera bättre följande gång, så lönar det sig därför att vända sig
till dem som varit med och organiserat evenemanget, menar Laura. Enligt henne kan dessa
personer vara mer neutrala i sin feedback. I sådana fall att negativ feedback uppstår under
festivalens gång, så gäller det i allmänhet att reagera med det samma, menar Laura. Enligt
henne handlar det generellt om att det skett sådana misstag som man sällan i det tillfället
kan göra något åt. Då gäller det att ta ansvar för det som skett och informera besökarna
om situationen för att den inte ska eskalera.

93

6 SAMMANFATTNING OCH SLUTSATSER
Syftet med min avhandling är att ge en inblick i organiseringen av musikfestivaler i
Finland på 2010-talet, med avseende till upplevelsen. Med upplevelseekonomin och den
turbulenta evenemangsbranschen i åtanke strävar jag således efter att skapa en bättre
förståelse för organiseringen av festivaler i samtiden, från perspektivet av producenten.
Problemområdet som jag har valt att studera är relativt komplext och dessutom kan själva
upplevelsen framstå som något ganska abstrakt. Därför har jag valt ut ett brett sortiment
av teoretiska verktyg, som jag sedan använt mig av för att klargöra och förklara det
perspektiv på organiseringen av festivaler som jag studerat. I samband med detta gjorde
jag mycket avgränsningar, men möjliggjorde även ett tydligare fokus på organiseringen
av festivaler och festivalupplevelsen specifikt från producentens perspektiv. Även om jag
med hjälp av den teoretiska referensramen strävar efter att upprätthålla ett tydligt fokus,
följer den teoretiska referensramen inte en genomgående teoretisk röd tråd, utan jag
använder mig istället av ett flertal olika teorier, som enligt min egen åsikt stöder det syfte
som jag har för min avhandling.
Värt att notera är dessutom att det teoretiska materialet som jag har använt mig av inte är
inhemskt, trots att jag i min studie intresserar mig för att studera just
evenemangsbranschen i Finland, vilket eventuellt kan påverka studiens kvalitet. De facto
att mitt empiriska material grundar sig på information genererat från intervjuer med
evenemangsorganisatörer i Finland, skapar dock förutsättningar för en bättre förståelse
om organiseringen av festivaler i Finland på 2010-talet. I början av avhandlingen ställde
jag några frågor, som jag har som avsikt att diskutera till näst.

Vilka faktorer är utmärkande i organiseringen av festivaler?
Man skulle kunna säga att organiseringen av musikevenemang i grund och botten handlar
om att svara på efterfrågan samt bidra till att skapa upplevelser. Samtidigt understryks
framför allt det risktagande och den osäkerhet som kännetecknar skapandet av nya
festivaler. Till att börja med så beror detta på att kunskapen om de potentiella besökarnas
motivationer är tunn, kanske till och med bristfällig. I princip innebär detta att
94

evenemangsorganisatörer på ett generellt plan vet att det finns en efterfrågan på festivaler,
men de verkar ändå inte riktigt kunna sätta fingret på vad det är som egentligen får de
potentiella besökarna att delta i evenemang. I studien visade det sig också att det finns en
allmän oro om att det inte räcker besökare till alla evenemang som organiseras, vilket
skulle kunna innebära att det finns ett större utbud än efterfrågan på festivaler. Utöver
detta beror osäkerheten i organiseringen av festivaler på professionaliseringen och den
ökande komplexiteten av evenemangsbranschen samt utvecklingen i musikbranschen,
som påverkar evenemangsbranschen på ett väldigt direkt sätt och medför framför allt
ekonomisk osäkerhet och risktagande.
Organiseringen av festivaler kräver också oerhört mycket tid och arbete — kanske mycket
mer än den typiska besökaren är medveten om. Speciellt prissättningen på biljetten visade
sig höra till evenemangsorganisatörens svåraste uppgifter. Detta beror på att
musikbranschens struktur och de trender som påverkar målgruppens preferenser ofta
höjer evenemangsorganisationens utgifter, samtidigt som besökarna är väldigt
priskänsliga. Utgående från studien undrar jag om det kanske finns ett samband mellan
besökarnas kunskap om musik- och evenemangsbranschens komplexitet och struktur
samt priskänsligheten för just festivalbiljetter. Om den priskänsliga besökaren till
exempel inte är medveten om musikbranschens struktur och hur mycket arbete och tid
som krävs för att organisera en musikfestival, är besökaren kanske inte villig att acceptera
de stigande biljettpriserna. Det skulle således vara intressant att undersöka om
festivalbesökarna skulle vara mer villiga att betala ett högre pris för sina festivalbiljetter
om de hade en bättre kunskap om vad priset bestod av.
Utöver osäkerhet, risktagande och arbetsamhet, utmärks organiseringen av festivaler på
2010-talet av evenemangsorganisatörens kunskaper i ledarskap, strategi och
problemlösning. Dessutom skulle jag påstå att en gemensam nämnare hos
evenemangsorganisatörer är en passion för att skapa något så tillfälligt som en festival,
samt en villighet att anstränga sig för det allmänna bästa. Man skulle kunna säga att
evenemangsorganisatören är den främsta representanten av såväl den fysiska
organisationen, det vill säga de administrativa och praktiska attributen av evenemanget,
som också designen. Med tanke på festivalens framgång skulle man kunna säga att den
fysiska organisationen rentav är fundamental, eftersom den ser till att precis allting
fungerar smidigt. Även om det mesta som sker i samband med de administrativa och
95

praktiska aspekterna i organiseringen av evenemang inte är synligt för festivalbesökaren,
grundar de det ramverk som gör att festivalupplevelserna i växelverkan med
festivalomgivningen, evenemangsorganisationen, andra festivalbesökare och artisterna,
över huvud taget ska kunna uppstå. När de administrativa och praktiska aspekterna av
organiseringen är i skick, kan man med hjälp av en välplanerad design skapa möjligheter
för att besökare ska få så unika och minnesvärda festivalupplevelser som möjligt.
Dessutom bidrar designen till festivalens framgång genom att med hjälp av
festivalprogrammet och marknadsföringen skapa förväntningar hos besökare och öka
deras engagemang i festivalen.

Vilka är de största utmaningarna och var finns möjligheterna i samband med
organiseringen av festivaler?
När människor besöker festivaler så förväntar de sig upplevelser av olika slag, men det
varierar hur evenemangsorganisatörer tar dessa förväntningar i beaktande. Empirin tyder
på att evenemangsorganisatörer i allmänhet har en uppfattning om att festivalbesökare
höjer sina förväntningar om festivalen efter varje år som går. Således anser
evenemangsorganisatörerna att besökaren förväntar sig att festivalen ska bjuda på
någonting nytt och spännande varje år, vilket avspeglas i festivalens design. Det råder
också en överensstämmelse i teorin och empirin om förväntningarnas betydelse i
marknadsföringen av evenemanget. Dels är förväntningarna avgörande för att besökare
över huvud taget ska blir intresserade för att köpa biljetter och besöka festivalen. Dels är
förväntningarna viktiga eftersom de skapar en förutsättning för festivalupplevelser i
sinnet på besökaren. I organiseringen av festivaler är det således viktigt att ta
förväntningarna i beaktandet såväl i de praktiska aspekterna och i designen, och med hjälp
av dem påverka vilken typ av förväntningar som skapas.
Att organisera ett evenemang på nytt innebär alltid en möjlighet att göra saker och ting
bättre, men samtidigt finns det också alltid en risk att misslyckas ifall man inte lyckas
överskrida besökarnas och intressenternas förväntningar. I och med att festivalen utmärks
av musiken, är betydelsen av ett lockande artistprogram stort. I studien framgick det dock
att det också är fullt möjligt att organisera lyckade festivaler utan att tävla om de
populäraste artisterna och betala ett högt pris för dem. Med hjälp av konst, alternativa
96

aktiviteter och överraskningar kan man också skapa en design och en festivalomgivning
som intresserar såväl besökare som också intressenter. Dessutom kan man med hjälp av
dessa medel skapa en unik stämning och ett utrymme som erbjuder möjligheter till
upplevelser utöver dem som uppstår i samband med artisternas uppträdanden. Samtidigt
understryks också kravet av att festivalomgivningen ska kännas trygg och säker, för att
festivalbesökarna ska kunna slappna av och på så sätt vara mottagliga för de avsedda och
designade upplevelserna.
I och med att besökarnas preferenser och motivationer att besöka festivaler förändras i en
allt snabbare takt, skulle man kunna säga att spektret av det som nuförtiden kan kallas
festivalupplevelser hela tiden ökar, liksom också spektret av festivaler och
festivalbesökare. Utöver att evenemangsorganisatörer lockar sina festivalbesökare med
hjälp av bland annat artistprogrammet eller det sociala umgänget, måste
evenemangsorganisationer anpassa sig till de facto att dessa besökare kan se fram emot
väldigt olika saker i sitt festivalbesök. En del kanske deltar för att de vill delta i det sociala
kalaset, medan andra kanske vill bli överraskade av antingen spontana möten, nya artister
eller konst. För en del innebär festivalen kanske främst en plats för frihet och fest, medan
det för andra besökare kanske inte innebär så mycket mer än ett sätt att konsumera
livemusik. Att utveckla festivalomgivningen enligt alla de preferenser som
evenemangsorganisatören antar att besökarna har, dessutom i enlighet med aktuellt
reglemente, innebär ett klurigt arbete med mycket utmaningar och möjligheter.
Betydelsen av den fysiska platsen som festivalen organiseras på visade sig vara viktig
framför allt för att den möjliggör festivalen och innebär möjligheter till att skapa unika
upplevelser när den utnyttjas på bästa möjliga sätt. Dessutom kan festivalplatsen i sig kan
skapa förväntningar hos besökare och intressenter, vilket i bästa fall resulterar i
exempelvis finansiellt stöd eller synlighet i media. Utöver detta kan platsen givetvis också
innebära ekonomiska utmaningar, vilket dock är en aspekt som evenemangsorganisatörer
alltid möter i organiseringen av evenemang. Värt att notera är ändå att evenemang såsom
utomhusfestivaler generellt är dyra att organisera, eftersom det sällan finns infrastruktur
färdigt på festivalplatsen. Att festivaler i allmänhet organiseras utomhus på sommaren
beror emellertid på att den största delen av besökarna har mer fritid då, men möjligen
också på att finländare generellt är på bättre humör under sommartid än till exempel på
vintern. Detta påverkar givetvis festivalupplevelserna, som skapas i sinnet på besökaren
97

och påverkas av alla de interaktioner som besökaren har med sin fysiska och sociala
omgivning.
Utvecklingen i musikbranschen, som framför allt beror på de förändrade sätten att
konsumera musik och som lett till en förändrad inkomstslogik i musikbranschen, visade
sig vara en utmaning för den finska evenemangsbranschen. Detta beror bland annat på de
förhöjda artistkostnaderna, tävlingen om artisterna och de facto att bokandet av artister
ofta följer en annan rytm än organiseringen av de årligen återkommande festivalerna. För
tillfället verkar det nästan som att evenemangsorganisatörer på ett allmänt plan accepterar
att de betalar för denna utveckling i musikbranschens inkomstslogik — kanske för att de
inte har något val.

Samtidigt kan man kanske också säga att

en del

evenemangsorganisatörer förhåller sig optimistiskt till utvecklingen, eftersom den har
ökat betydelsen av liveuppträdanden för artisterna och de bolag som representerar dem.
Sist och slutligen visade det sig att ungdomarna bildar ett segment av besökare som å ena
sidan verkar vara intresserade av musikfestivaler, men som å andra sidan inte engagerar
sig i festivaler, åtminstone i den mån som evenemangsorganisatörer hoppas på. Den
sociokulturella trenden av åldrande befolkning syns således tydligt också i
festivalomgivningen. Detta kanske kan bero på att festivalen som en social tillställning
eller tradition etablerat sig hos dessa människor eller möjligen för att ungdomar inte har
lika mycket pengar som den äldre befolkningen och har således inte råd att betala för sina
festivalbesök. Samtidens ungdom växer dessutom upp i en alldeles annorlunda värld än
dem som nu utgör den största delen av dagens festivalbesökare, och det verkar som att
det krävs helt nya idéer och ett annat tillvägagångssätt för att skapa förväntningar hos
dagens ungdom och locka dem till att bli framtidens festivalbesökare. Ungdomarna är
således en stor utmaning för hela evenemangsbranschen.

Vilka faktorer är framträdande för festivalens resultat?
Evenemangsorganisatörers arbetsmiljö har utvecklats drastiskt i samband med
utvecklingen av upplevelseekonomin, vilket kan sägas bero på att ett lyckat festivalbesök
borde synas som en ökning av den ekonomiska vinsten samt som en tillfredsställelse av
alla parter. I studien framhävs vikten av att förbättra såväl designen som också de
98

administrativa och praktiska aspekterna i organiseringen av festivaler, framför allt för att
lyckas attrahera och motivera besökare till festivalen samt överskrida deras förväntningar
också i fortsättningen.
I de administrativa och praktiska aspekterna betonas evenemangsorganisatörens förmåga
att införskaffa, säkra och behålla evenemangsorganisationens finansiella och mänskliga
resurser, vilka också relaterar till de maktförhållanden som uppstår i samband med
organiseringen av festivaler. På vilket sätt det finansiella resultatet av ett nytt evenemang
påverkar omorganiseringen av evenemanget, förblir dock obesvarad. Orsaken till att jag
intresserar mig för detta är att det i studien visade sig att stora evenemangsorganisationer
under sina första år generellt är förlustbringande, men samtidigt är de tvungna att se till
att åtminstone nätverket av samarbetspartners och artister får betalt.
Samtidigt som evenemangsorganisatörer försöker få evenemangsorganisationens budget
att möta bland annat artistkostnaderna, finns det en press på att utveckla designen och
därmed festivalupplevelserna ytterligare. I samband med detta verkar strukturen i
samarbetet mellan musik- och evenemangsbranschen inte hållbar. Apropå strukturen och
hållbarheten, understryks musikfestivalens betydelse för samhället i teorin, men den
förblir relativt otydlig i empirin. När jag påbörjade arbetsprocessen med min studie år
2017, var jag fascinerad över de facto att upplevelsen blivit så viktig för samhället att man
till och med talar om en upplevelseekonomi. När avhandlingen nu blir klar, har
Coronapandemin påverkat åtminstone den ekonomiska framgången för majoriteten av de
evenemangsorganisationer som organiserar musikfestivaler i Finland. Huruvida skadan
är bestående eller tillfällig för dessa evenemangsorganisationer återstår att se.
I samband med vikten av att förbättra såväl designen, understryker studien stämningens
betydelse för festivalens resultat. Lyckas evenemangsorganisatörer år efter år att skapa
unika festivalstämningar, verkar det som att besökarna återvänder och sprider ordet också
till sitt sociala nätverk, vilket gör att sponsorer fortsätter investera i festivalen. I bästa fall
lyckas evenemangsorganisationer uppnå en sådan status, där festivalbiljetterna går åt
redan innan marknadsföringen av artistprogrammet påbörjats. Detta kan till exempel bero
på att festivalen har etablerats som en årligt återkommande tradition eller på att besökarna
har en så stor tillit till evenemangsorganisationen att de vet att de kommer att vara nöjda
med sitt festivalbesök oberoende av vilka artister artistprogrammet består av.
99

Under tiden av pandemin har dock virtuella evenemang blivit allt vanligare. Detta är
visserligen ett sätt att erbjuda möjligheter att delta i evenemang, skapar nya möjligheter
till växelverkan mellan artist och publik samt sänker tröskeln att delta ytterligare, men
festivalupplevelser går tyvärr inte att skapas virtuellt. Således har pandemin orsakat
motgångar för dem som arbetar inom evenemangs- och musikbranschen. Således blir det
intressant att se huruvida pandemin påverkar organiseringen av evenemang i framtiden,
speciellt gällande de praktiska och administrativa aspekterna, designen samt förhållandet
till och avgörandet av festivalens resultat.

100

7 REFERENSER
Ahrne, Göran & Svensson, Peter (red.) (2016) Handbok i kvalitativa metoder. Liber:
Stockholm.
Allen, J., O’Toole, W., Harris, R. & McDonnell, I. (2008) Festival & special event
management, 4:e upplagan, Milton, Qld: Wiley.
Alvesson, Mats & Sköldberg, Kaj (1994) Tolkning och reflektion – vetenskapsfilosofi och
kvalitativ metod, Studentlitteratur, Lund.
Andersson, A. (1987) Culture, creativity and economic development in a regional
context, Strasbourg: Council of Europe Press.
Andersson, Tommy & Getz, Donald (2007) Resource dependency, costs and revenues of
a street festival, Tourism Economics, 13(1), 143–162.
Anderton, C. (2011) Music festival sponsorship: Between commerce and carnival, Arts
Marketing: An International Journal, 1(2), 145–158.
Arnould, E. J. & Price, L. L (1993) River magic: Extraordinary experience and the
extended service encounter, Journal of Consumer Research, 20, 24–35.
Attali, J. (1985) Noise: The political economy of music, Minneapolis/London: University
of Minnesota Press.
Berridge, G. (2007) Event design and experience, Oxford, UK: Elsevier.
Boswijk, Albert, Thijssen, Thomas & Peelen, Ed (2007) The Experience Economy: A New
Perspective, Pearson Education Benelux, Amsterdam.

101

Bowdin, G., Allen, J., O’Toole, W., Harris, R. & McDonnell, I. (2006) Event
management, 2:a upplagan, Oxford, UK: Elsevier.
Bowdin, G., Allen, J., O’Toole, W., Harris, R. & McDonnell, I. (2011) Event
management, 3:e upplagan, Oxford: Elsevier.
Bowen, Heather & Daniels, Margaret (2005) Does the music matter? Motivations for
attending a music festival, Event Management, 9, 155–164.
Brown, M. D., Var, T., & Lee, S. (2002) Messina hot wine and jazz festival: An economic
impact analysis, Tourism Economics, 8(3), 273–279.
Bryman, Alan & Bell, Emma (2011) Business Research Methods, Third Edition, Oxford
University Press.
Bryman, Alan & Bell, Emma (2013) Företagsekonomiska forskningsmetoder, 2:a
upplagan, Liber, Malmö.
Carlsen, Jack, Andersson, Tommy, Ali‐Knight, Jane, Jaeger, Kari & Taylor, Ruth (2010)
Festival management innovation and failure, International Journal of Event and Festival
Management, 1(2), 120–131.
Chen, K. K. (2009) Enabling creative chaos: The organization behind the Burning Man
event, Chicago: University of Chicago Press.
Chen, K. K. (2012) Artistic prosumption: Cocreative destruction at Burning Man,
American Behavioral Scientist, 56, 570–595.
Dinsmore, P.C. (1999) Winning in Business with Enterprise Project Management,
American Management Association, New York, NY.
Ellert, Guido, Schafmeister, Guido, Wawrzinek, David & Gassner, Heike (2015) “Expect
the unexpected”: New perspectives on uncertainty management and value logics in event
management, International Journal of Event and Festival Management, 6(1), 54–72.
102

Falkheimer, Jesper (2007) Events framed by the mass media: Media coverage and effects
of America’s Cup preregatta in Sweden, Event Management, 11, 81–88.
Fisher, C. M., Pearson, M. & Barnes, J. (2002) A study of strength of relationship between
music groups and their external service providers, Service Marketing Quarterly, 22(3),
43–60.
Gelder, Gemma & Robinson, Peter (2009) A critical comparative study of visitor
motivations for attending music festivals: A case study of Glastonbury and V Festival,
Event Management, 13, 181–196.
Getz, Donald (2002) Why festivals fail, Event Management, 7, 209–219.
Getz, Donald (2008) Event tourism: Definition, evolution, and research, Tourism
Management, 29, 403–428.
Getz, Donald, Andersson, Tommy & Carlsen, J. (2010) Festival management studies:
Developing a framework and priorities for comparative and cross‐cultural research,
International Journal of Event and Festival Management, 1(1), 29–59.
Getz, Donald, Andersson, Tommy & Larson, Mia (2007) Festival stakeholder roles:
Concepts and case studies, Event Management, 10, 103–122.
Getz, Donald & Page, Stephen J. (2016) Event Studies: Theory, research and policy for
planned events, 3:e upplagan, Routledge.
Goldblatt J. J. (2002) Special events: 21st century global event management, 3:e
upplagan, New York: Wiley.
Hall, M. (1992) Hallmark tourist events, London: Belhaven.
Hausman, A. (2011) Attribute satisfaction and experiential involvement in evaluations of
live musical performance: Theory and managerial implications for services, Journal of
Retailing and Consumer Services, 18(1), 210–217.
103

Hesmondhalgh, D. (2007) The cultural industries, London: SAGE Publications.
Holbrook, M. & Hirschman, E. (1982) The experiential aspects of consumption:
Consumer fantasies, feelings and fun, Journal of Consumer Research, 9(2), 132.
Johansson, M. & Toraldo, M. L. (2017) ‘From mosh pit to posh pit’: Festival imagery in
the context of the boutique festival, Culture & Organization, 23, 220–237.
Kapferer, J.-N. (1998) Strategic brand management, London: Kogan Page.
Kim, K., Uysal, M. & Chen, J. S. (2002) Festival visitor motivation from the organizers’
points of view, Event Management, 7(2), 127–134.
Lade, C., & Jackson, J. (2004) Key success factors in regional festivals, Event
Management, 9(1–2), 1–11.
Manners, Bianca, Kruger, Martinette & Saayman, Melville (2012) Managing the
Beautiful Noise: Evidence from the Neil Diamond Show!, Journal of Convention & Event
Tourism, 13(2), 100–120.
Manners, Bianca, Kruger, Martinette & Saayman, Melville (2016) Managing live music
performances: A demand and supply analysis, Event Management, 20, 147–163.
Matheson, C. (2005) Festivity and sociability: A study of a Celtic music festival, Tourism,
Culture & Communications, 5(3), 149–163.
Matthews, D. (2008) Special event production: The process. Oxford: ButterworthHeinemann.
Morgan, Michael (2008) What makes a good festival? Understanding the event
experience, Event Management, 12, 81–93.

104

Newell, A. och Simon, H.A. (1972) Human Problem Solving, Prentice Hall, Englewood
Cliffs, NJ.
Page, J. P. & Connell, C. (2009) Tourism a Modern Synthesis, 3:e upplagan, Hampshire,
UK: Cengage Learning EMEA.
Pegg, Shane & Patterson, Ian (2010) Rethinking Music Festivals as a Staged Event:
Gaining Insights from Understanding Visitor Motivations and the Experiences They
Seek, Journal of Convention & Event Tourism, 11(2), 85–99.
Pielichaty, Hanya (2015) Festival space: gender, liminality and the carnivalesque,
International Journal of Event and Festival Management, 6(3), 235–250.
Pine, B. & Gilmore, J. (1998) Welcome to the experience economy, Harvard Business
Review, 76(4), 97–105.
Pine, B. & Gilmore, J. (1999) The Experience Economy: Work is Theatre and Every
Business a Stage, Boston, MA: Harvard Business School Press.
Povey, G. & Van Wyk, J. (2010) Culture and the event experience, i P. Robinson, D.
Wale & G. Dickson (Eds.), Event management, 1–18, Cambridge, UK: CABI
International.
Pyörälä, Eeva (1995) Kvalitatiivisen tutkimuksen metodologiaa, i Leskinen, Jaakko,
Laadullisen tutkimuksen risteysasemalla, Kuluttajatutkimuskeskus, Helsingfors.
Quinn, Bernadette (2013) Key concepts in Event Management, Sage.
Raj, Razaq, Walters, Paul & Rashid, Tahir (2013) Events management: Principles and
practice, 2:a upplagan, Sage.
Ravenscroft, N. och Matteucci, X. (2003) The festival as carnivalesque: social
governance and control at Pamplona’s San Fermin fiesta, Tourism, Culture &
Communication, 4(1), 1–15.
105

Saayman, M. (2004) An introduction to sports tourism and event management, 2:a
upplagan, Potchefstroom: Institute for Tourism and Leisure Studies.
Schaaf, P. (1995) Sports marketing: It’s not just a game anymore, Amherst, NY:
Prometheus Books.
Sharpe, Erin K. (2008) Festivals and Social Change: Intersections of Pleasure and Politics
at a Community Music Festival, Leisure Sciences, 30(3), 217–234.
Silvers, J. (2004) Professional event co-ordination, Hoboken, NJ: Wiley.
Sonder, M. (2004) Event entertainment and production. New Jersey: John Wiley & Sons.
Thompson, J. (1995) The media and modernity: A social theory of the media, Cambridge:
Polity Press.
Toraldo, Maria-Laura & Islam, Gazi (2019) Festival and Organization Studies,
Organization Studies, 40(3), 309–322.
Turner, Victor (1969) The Ritual Process: Structure and anti-structure, Transaction
Publishers, New Jersey. Finsk översättning: Maarit Forde (2007) Rituaali: Rakenne ja
communitas, Summa, Helsinki.
Turner, Victor W. (1975) Revelation and divination in Ndembu ritual, Cornell University
Press.
Van Zyl, C. & Botha, C. (2003) Motivational factors of local residents to attend the
Aardklop National Arts Festival, Event Management, 8(4), 213–222.
Walker, J. R. & Walker, J. T. (2011) Tourism concepts and practices, New Jersey:
Prentice Hall.

106

Wels, Harry, van der Waal, Kees, Spiegel, Andrew & Kamsteeg, Frans (2011) Victor
Turner and liminality: An introduction, Anthropology Southern Africa, 34(1–2), 1–4.
Wicks, B. (1995) Celebrating festivals of the future, Trends, 20(2), 12–19.
Yeoman, I., Robertson, M., Ali-Knight, J., Drummond, S. & McMahon-Beattie, U.
(2004) Festival and events management: An international arts and culture perspective,
Oxford, UK: Elsevier.

107

