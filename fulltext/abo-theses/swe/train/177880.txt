Föräldrasyn på språkduschtandem

Nea Vihtalahti

Magisteravhandling i
pedagogik
Fakulteten för pedagogik och
välfärdsstudier
Åbo Akademi
Vasa, 2020

Abstrakt
Författare

Årtal

Vihtalahti Nea

2020

Arbetets titel

Föräldrasyn på språkduschtandem.
Opublicerad magisteravhandling i pedagogik

Vasa: Åbo Akademi. Fakulteten för pedagogik och välfärdsstudier

Sidantal

71

Projekt inom vilket arbetet gjorts

Språkduschtandem
Referat

Avhandlingen skrivs inom projektet Språkduschtandem som är ett tandemprojekt
vars strävan är att utveckla tandempedagogik inom småbarnspedagogik, förskola
och för åk 1–6.
Tandem är en språkinlärningsmetod där språket inlärs genom att ömsesidigt
samarbete mellan två parter och där parterna undervisar varandra i sitt modersmål.
Eftersom de tidigare metoderna för tandemundervisning är utvecklade för vuxna
och studerande kan de inte tillämpas som sådana för barn inom
småbarnspedagogiken, förskolan eller åk 1–6.
Språkduschtandem är ett tandemprojekt där en svenskspråkig skola samarbetar
med en finskspråkig skola och där eleverna ska lära sig varandras språk genom
lärarledda och lekfulla aktiviteter.
Syftet med avhandlingen är att undersöka föräldrars förväntningar på och
erfarenheter av språkduschtandem. Forskningsfrågorna för avhandlingen är:
1. Hurdana förväntningar har föräldrar på språkduschtandem med tanke på
attityder, samarbete och språkfärdigheter?
2. Hurdana erfarenheter har föräldrarna av språkduschtandem i relation till
förväntningarna?
3. Hurdan inverkan har språkduschtandem enligt föräldrarna haft på barnets
språk?
Resultatet visar att föräldrarna har en hel del förväntningar gällande
språkduschtandem. Föräldrarna förväntar sig mer information om
språkduschtandem. De vill veta hur språkduschtandem genomförs och på vilka
pedagogiska grunder språkduschtandem görs. Förutom information förväntar sig

föräldrarna att språkduschtandem ska ge barnen mod att använda det andra
inhemska språket, att barnen ska få komma i kontakt med det andra inhemska
språket och med representanter för det andra inhemska språket.
Förutom mod att använda och kontakt till det andra inhemska språket förväntar
sig föräldrarna att barnets attityd gentemot det andra inhemska språket ska
förbättras. Föräldrarna önskar också fler tandemträffar och mer samarbete mellan
de två skolorna. Föräldrarna förväntar sig också att barnen ska lära sig det andra
språket, men svaren genomsyras i stor mån av att språkkunskaperna och det
grammatiskt rätta språket inte enligt föräldrarna är det viktigaste i
språkduschtandem.
Föräldrarna förväntar sig även att språkduschtandem ska bidra till att barnen blir
motiverade att studera det andra inhemska språket i fortsättningen. En stor del av
föräldrarna anser att språkduschtandem nog inverkat på barnet, men någon
slutsats om hur språkduschtandem påverkat språket är svår att dra.
Föräldrarnas erfarenheter av språkduschtandem är i allmänhet positiva. De har
märkt att barnen i viss mån har börjat använda det andra inhemska språket till
följd av språkduschtandem.
Resultatet visar även att det inte finns stora skillnader bland de svenskspråkiga
och de finskspråkiga föräldrarnas förväntningar och erfarenheter. Det finns heller
inte några avgörande skillnader mellan årskurs 2 och årskurs 3, även om årkurs 3
varit med om språkduschtandem under en längre tid. Däremot hänger de
förväntningar föräldrar för elever i årskurs 2 har ihop med de erfarenheter
föräldrar för elever i åk 3 har.
Sökord/indexord
Tandem, förväntningar, odotukset, erfarenheter, kokemukset, Språkduschtandem,
Kielisuihkutandem

Innehåll
Abstrakt
1 Bakgrund ............................................................................................................... 1
1.1 Syfte och forskningsfrågor ............................................................................... 3
1.2 Disposition ........................................................................................................ 3
2 Andraspråksundervisning .................................................................................... 5
3 Tandempedagogik ................................................................................................. 8
3.1 Tandem som språkinlärningsmetod .................................................................. 8
3.2 Tandem i skolkontext ..................................................................................... 12
3.3 Språkduschtandem........................................................................................... 15
3.4 Andraspråksinlärning i skolkontext med språkduschtandem i åtanke ............ 16
4 Föräldrakontakt och samarbete mellan hem och skola....................................19
4.1 Förväntningar och erfarenheter........................................................................ 21
5 Metod och genomförande…………………………………………………….... 24
5.1 Val av metod……………………………………………………………….... 24
5.2 Enkät som datainsamlingsmetod……………………………………………. 25
5.3 Urval och avgränsningar…………………………………………………….. 27
5.4 Genomförande……………………………………………………………..... 27
5.5 Reliabilitet, validitet och etik………………………………………………… 28
6 Resultatredovisning ……………………………………………………………30
6.1 Bakgrundsinformation åk 3 .............................................................................. 31

6.1.1 Föräldrars förväntningar på och erfarenheter av språkduschtandem .......... 33
6.1.2 Språkduschtandems inverkan på barns språk ............................................... 35
6.2 Bakgrundsinformation åk 2 .............................................................................. 37
6.3 Likheter och skillnader mellan svensk- och finskspråkiga respektive årskurs 2
och årskurs 3 svar ..................................................................................................... 45
7 Diskussion ............................................................................................................ 47
7.1 Resultatdiskussion ........................................................................................... 47
7.2 Metoddiskussion .............................................................................................. 54
7.3 Sammanfattande diskussion ............................................................................. 56
8 Litteratur ............................................................................................................. 58
Bilagor
Bilaga 1: Meddelande till föräldrarna på svenska:
Bilaga 2: Enkätfrågor på svenska
Bilaga 3: Kyselylomake suomeksi

1 Bakgrund
Denna

magisteravhandling

skrivs

inom

projektet

Språkduschtandem.

Avhandlingens fokus ligger på föräldraperspektiv vilket mera specifikt innebär
erfarenheter och förväntningar föräldrar till elever som är med i språkduschtandem
har om tandemarbetet. I avhandlingen skrivs begreppet Språkduschtandem med stor
bokstav i början då det syftar på projektet i fråga medan språkduschtandem som
skrivs med liten bokstav i början syftar på själva språkinlärningsmetoden.
Mitt intresse för projektet ifråga har sin bakgrund i att jag gått i en svenskspråkig
skola på en språkö. För mig har detta inneburit att jag är tvåspråkig och anser att jag
har två modersmål; svenska och finska. Som framtida finsklärare ser jag dessutom
nytta

i

att

forska

inom

språkundervisning

och

få

förståelse

för

andraspråksundervisningen och andraspråksinlärningen för enspråkigt svensk- och
finskspråkiga elever.
Eftersom kontakten och samarbetet mellan hem och skola är av stor vikt i mitt
framtida klass- och finskläraryrke vill jag fokusera på föräldrarnas förväntningar på
och erfarenheter av språkduschtandem.
För att förstå begreppet språkduschtandem är det viktigt att begreppet tandem
klargörs. Löf, Koskinen m.fl. definierar tandem som ett pedagogiskt arbetssätt där
elever med olika modersmål tillsammans lär sig varandras språk (Löf, Koskinen
m.fl., 2016, s. 6). Inom tandempedagogiken sker språkinlärningen alltså genom att
eleverna interagerar och samarbetar med varandra.
Enligt Holstein och Oomen-Welke (2006) är tandem ett utbyte mellan två parter där
parterna har ett gemensamt mål. Eftersom det är frågan om ett utbyte bör tandem
alltså innebära att båda parterna kan dra nytta av utbytet. Tandem skiljer sig från
vanlig klassrumsundervisning i att utbytet mellan de två parterna inom tandem är
autentiskt. Helt praktiskt innebär utbytet vardagliga situationer där parterna får
interagera sinsemellan och lära sig från varandra. (Holstein & Oomen-Welke, 2006,
s. 9, 12.)

1

Tandemutbytet kan sägas ge frihet till parterna i att de själv kan utforma sitt utbyte.
Denna frihet skapar i viss mån också ett ansvar eftersom parterna då själva är
ansvariga för sin inlärning och tillsammans måste komma överens om gemensamma
spelregler och mål för tandemutbytet. Målen och spelreglerna är överenskommelser
om t.ex. var tandemutbytet sker, vad tandemutbytet innebär för parterna och hur
tandemutbytet genomförs. (Holstein & Oomen-Welke, 2006, s.12.)
Klasstandem är en tillämpning av språkinlärning genom tandem som utvecklades
för gymnasiestuderande medan Språkduschtandem är ett lärarstyrt tandemprojekt
inom småbarnspedagogik, förskola och årskurserna 1–6. (Språkduschtandem,
2019.) Därmed skiljer sig språkduschtandem från klasstandem redan i att eleverna
som deltar är i olika ålder och går på olika skolstadier. I teoridelen av avhandlingen
klargör jag vidare för de väsentliga begreppen inom tandempedagogik.
Under det senaste året har jag arbetat som klasslärare och fått mera erfarenhet om
samarbetet som pågår mellan hem och skola och speciellt det samarbete som
klasslärare har med sina elevers föräldrar. Utöver erfarenhet har jag även fått
förståelse för föräldrarnas förväntningar på skolan och speciellt klassläraren. Denna
erfarenhet och förståelse för föräldrarna anser jag vara en stor fördel när jag skriver
denna avhandling.
Den uppfattning jag fått är att de flesta föräldrarna är intresserade av sina barns
skolgång och över sina barns inlärning. Föräldrar vill gärna uttrycka sina åsikter och
bli hörda. Tilliten till skolan är väldigt mycket beroende på hur bra föräldrarna
känner sina barns lärare och hur mycket information föräldrarna får om barnets
skolgång. Eftersom jag arbetat på en skola där de flesta föräldrarna inte har
skolspråket som modersmål eller ens nödvändigtvis förstår skolspråket själv anser
jag också att jag har erfarenhet om föräldrar med positiv attityd gentemot det andra
inhemska språket och en vilja att stöda sina barns språk.
Enligt Jensen & Jensen (2008) är ett bra och fungerande föräldrasamarbete beroende
av lärarens förmåga att upprätthålla ömsesidiga förhållanden till föräldrarna (Jensen
& Jensen, 2008, s. 13). Projektet Språkduschtandem handlar om språköverskridande
samarbeten mellan svenskspråkiga och finskspråkiga skolor där kommunikation,
ämnesövergripande undervisning och temaundervisning tillämpas medan denna
2

avhandling har sitt fokus på föräldrars förväntningar på och erfarenheter av
språkduschtandem. För att kunna genomföra denna forskning och undersöka dessa
aspekter måste det finnas samarbete mellan medverkande lärare och föräldrar vars
barn är med eller varit med i språkduschtandem. Därmed anser jag att denna
avhandling lika väl har att göra med det samarbete som upprätthålls av lärare och
föräldrar. Forskningen kunde inte genomföras om inte föräldrarna fått information
om projektet och om inte lärarna vidarebefordrat forskningen till föräldrarna.

1.1 Syfte och forskningsfrågor
Syftet med avhandlingen är att ta reda på föräldrarnas förväntningar på och
erfarenheter av språkduschtandem.
Jag strävar efter att få reda på svar på följande forskningsfrågor:
1. Hurdana förväntningar har föräldrar på språkduschtandem med tanke på
attityder, samarbete och språkfärdigheter?
2. Hurdana erfarenheter har föräldrarna av språkduschtandem i relation till
förväntningarna?
3. Hurdan inverkan har språkduschtandem enligt föräldrarna haft på barnets
språk?

1.2 Disposition
Avhandlingen inleds med en teoretisk referensram där för avhandlingen centrala
begrepp som andraspråk, tandem och föräldrasamverkan redogörs med
avhandlingens syfte och forskningsfrågor som bakgrund.
Den teoretiska referensramen börjar med ett kapitel om andraspråk och
andraspråksinlärning. I kapitlet diskuteras andraspråk och andraspråksinlärning i
skolkontext och synen på andraspråksinlärning med tanke på språkinlärning genom
tandem. Kapitlet behandlar också hur andraspråksinlärning och språkinlärning i
allmänhet kommer fram i Grunderna för läroplanen för den grundläggande
utbildningen 2014 (hädanefter Glgu 2014) och hur begreppet språklig medvetenhet
3

och ämnesövergripande undervisning framkommer i läroplansdokumentet med
tandeminlärning och speciellt språkduschtandem i åtanke.
I det andra teorikapitlet presenteras bakgrunden till tandempedagogik, tandem som
språkinlärningsmetod och tandems olika former i skolkontext. De olika
tandemformerna som presenteras i kapitlet är FinTandem, Klasstandem,
Eklasstandem och Språkduschtandem.
Den teoretiska referensramen avslutas med ett kapitel om föräldrasamverkan och
kontakten mellan hem och skola där för denna forsknings natur relevanta aspekter
presenteras.
Avhandlingen fortsätter med ett metodkapitel där metoden och genomförandet av
avhandlingen beskrivs. Kapitlet innehåller en motivering till valet av metod,
beskrivning av själva metoden, hur urvalet och avgränsningarna gjorts och hur
databearbetningen och analysen genomförts. Dessutom beskrivs tillförlitligheten,
trovärdigheten och de etiska aspekterna för avhandlingen.
Metodkapitlet följs av en resultatredovisning där forskningens resultat redovisas.
Resultatet redovisas kopplade till forskningsfrågorna. Resultatredovisningen följs
av

ett

diskussionskapitel

där

både

metod

och

resultat

diskuteras.

I

resultatdiskussionen kopplas resultatet ihop med den presenterade teorin samt syftet
och forskningsfrågorna. Diskussionskapitlet avslutas med en sammanfattande
diskussion med en sammanfattning av resultaten och metoden samt förslag på
fortsatt forskning.

4

2 Andraspråksundervisning
Eftersom denna avhandling skrivs inom ett tandemprojekt i Finland och för att
Finland är ett land med två nationalspråk är begrepp som andraspråk,
andraspråksinlärning och andraspråksundervisning väsentliga.
Enligt Svensk Ordbok är en inlärares andraspråk inte personens modersmål men ett
språk som lärs i en miljö där språket är ett naturligt kommunikationsspråk (Svenska
Akademien, 2009). Abrahamsson (2009) hävdar att en individs andraspråk är det
språk som hen lärt sig som sitt andra språk. Detta innebär att en individs modersmål
oftast är hens förstaspråk och både termerna förstaspråk och andraspråk syftar på
ordningsföljden i vilken individen utsatts för språken i fråga. (Abrahamsson, 2009,
s. 14.)
Begreppen förstaspråk eller andraspråk berättar dock inte hur bra individen är på
respektive språk eller individens egen uppfattning om sitt förhållande till språket.
Det är ändå viktigt att skilja åt begreppet andraspråk från begreppet främmande
språk. Ett främmande språk kan vara vilket språk som helst som inlärs i en miljö där
språket inte används av majoriteten. I Finland som är ett officiellt tvåspråkigt land
anses t.ex. engelska, franska och tyska vara främmande språk. Däremot anses
svenska och finska vara andraspråk i Finland eftersom dessa används och är så
kallade ”huvudsakliga kommunikationsspråk” i den miljö de inlärs i som
andraspråk. (Abrahamsson, 2009, s. 14.)
Även Hammarberg (2013) skiljer på andraspråk och främmande språk. Han påpekar
också att inlärningen av ett andraspråk sker i en miljö där språket talas, medan ett
främmande språk inlärs i en miljö där inlärningsspråket inte är ett så kallat
huvudsakligt kommunikationsspråk. Ett exempel på en sådan inlärningsmiljö som
Hammarberg nämner är skolor och högskolor. (Hammarberg, 2013, s. 28.)
Vid andraspråksinlärningen sker enligt Hammarberg (2013) en så kallad
socialisation. I Svensk ordbok definieras begreppet socialisation som ”anpassning
av barns beteende till gällande mönster i samhället” (Svenska Akademien, 2020).
Begreppets innebörd kan överföras till den innebörd Hammarberg använder det i.
Vid andraspråksinlärningen sker alltså en socialisation in i ett språk, vilket kan
5

tolkas innebära att andraspråksinläraren anpassar sig till ett språks mönster och
samtidigt till ett språks användares samhälle och sätt att använda språket.
(Hammarberg, 2013, s. 28.)
Hammarbergs (2013) tolkning av andraspråk skiljer sig från Abrahamssons (2009)
i den mån att Hammarberg anser att andraspråk har en vidare innebörd än
Abrahamssons definition som enbart tar upp ordningen i vilken språken inlärs.
Hammarberg (2013) presenterar begreppen informell och formell inlärning som
begrepp som har betydelse för andraspråksinlärning. Formell inlärning innebär att
man genom undervisning ämnar lära sig ett språk medan informell inlärning är
inlärning som sker utan att man medvetet försöker lära sig själva språket.
(Hammarberg, 2013, s. 28.)
Den informella inlärningen sker då man kommer i kontakt med ett språk utanför
skolkontext, till exempel i sitt vardagliga liv. Exempelvis kan den språkinlärning
som invandrare tar till sig tolkas vara både andraspråksinlärning och inlärning av ett
främmande språk. Individen kan lära sig språket som ett främmande språk i skolan
och samtidigt tillägna sig det informellt som ett andraspråk i den miljö där språket
talas som ett huvudsakligt kommunikationsspråk. (Hammarberg, 2013, s. 28.)
Då man talar om andraspråksinlärning och -undervisning i skolkontext är oftast
språkundervisningen

det

man

tänker

på.

I

Finland

innebär

andraspråksundervisningen oftast undervisning i landets andra nationella språk det
vill säga svenska eller finska beroende på individens skolspråk. Dessutom finns
skolämnena svenska och finska som andraspråk för elever med ett annat förstaspråk
än de ovannämnda. Det är viktigt att var medveten om denna skillnad för att inte
blanda ihop andraspråksundervisning och undervisning i svenska respektive finska
som andraspråk.
I Glgu 2014 används Det andra inhemska språket som benämning för
andraspråksundervisning. Enligt Glgu 2014 utgår skolans språkundervisning från att
språket inlärs genom användning ”... i olika situationer och sammanhang.”
(Utbildningsstyrelsen, 2014, s. 125).

6

Skolans språkundervisning strävar också efter att stödja eleverna att använda språk
parallellt och att utveckla språklig medvetenhet. Eleverna ska sporras till att se
nyttan i att lära sig språk på olika sätt och att förstå hur de egna kompetenserna i
språket kan användas som stöd i inlärningen i alla skolämnen. Utgångspunkten för
skolans språkpedagogik förklaras på följande sätt: ”Utgångspunkten för all
språkpedagogisk

verksamhet

är

att

flera

olika

läroämnen

samarbetar.”

(Utbildningsstyrelsen, 2014, s. 125).
De två Citaten ovan kommer att diskuteras i kapitlet nedan, speciellt med
språkduschtandem i åtanke eftersom bakgrundstanken i specifikt språkduschtandem
stämmer överens med Glgu 2014:s utgångspunkt om att flera olika läroämnen
samarbetar i all den språkpedagogiska verksamhet som sker i skolan.

7

3 Tandempedagogik
I detta kapitel presenteras begreppet tandem, dess innebörd och teori som ligger som
bakgrund

till

tandem.

I

kapitlet

presenteras

även

tandem

som

en

språkinlärningsmetod samt bakgrunden till tandempedagogik från 60-talet till nutida
tandempedagogik. Kapitlet avslutas med en presentation av olika former av
tandemprojekt som har genomförts och genomförs i Finland.
Tandem har sitt ursprung i 60-talets Tyskland där tandempedagogik först användes
i ett utbyte mellan tysk- och franskspråkiga ungdomar i slutet av intensiva
språkkurser. Utbytet inspirerade ett tysk-turkiskt tandemsamarbete för invandrare
och spansk-tyska tandemsamarbeten som senare ledde till det vi idag kan kalla för
tandem. (Calvert, 1992, s. 17.)

3.1 Tandem som språkinlärningsmetod
För att kunna förstå tandem som en metod för språkinlärning är det viktigt att
begreppet definieras. För de flesta är begreppet tandem i sig säkert bekant. I dessa
fall är det högst antagligen kopplat till ordet tandemcykel som är en tvåmanscykel
där två personer i samverkan cyklar i ett led efter varandra på en och samma cykel.
(Svensk Ordbok).
Den sorts tandem som är väsentlig för denna avhandling består liksom cyklandet på
en tandemcykel också av en sorts samverkan mellan två individer. Således kan en
parallell mellan dessa två dras i och med att båda parterna i ett tandemsamarbete,
vare sig det är ett samarbete vars mål är att lära sig ett språk eller att cykla till den
gemensamma destinationen, har ett gemensamt ansvar: till ett tandemsamarbete
behövs alltid två parter. I detta kapitel kommer jag att utvidga dessa påståenden och
förklara innebörden på tandempedagogik och hur tandem som språkinlärningsmetod
är ämnad att användas.
Tandem som en språkinlärningsmetod innebär enligt Holstein & Oomen-Welke
(2006, s. 9, 12) ett utbyte mellan två parter där parterna har ett gemensamt mål, det

8

vill säga att lära sig den andras språk. Eftersom det är frågan om ett utbyte bör
tandemet alltså innebära att båda parterna kan dra nytta av utbytet.
Enligt Brammerts (1996) betyder språkinlärning genom tandem först och främst
språkinlärning som sker genom kommunikation. Han beskriver tandem som
kompletterande språkundervisning istället för ersättande språkundervisning. Detta
innebär att istället för att den vanliga språkundervisningen helt borde ersättas med
tandemundervisning borde tandem fungera som ett tillägg till denna. Brammerts
(1996) jämför tandemarbetet med det för- och efterarbete som ofta sker i
språkundervisningen för att bearbeta det som kommer att inläras eller det redan
inlärda. (Brammerts, 1996, s. 2.)
Även om språkinlärning är målet för tandem är tandem inte enbart språkinlärning.
Brammerts (1996) definierar språkinlärning som sker i tandem som ”öppen
inlärning” där parterna lär sig om varandra och varandras kulturer, där parterna
förbättrar sina färdigheter i varandras språk och ”utbyter information”. (Brammerts,
1996, s. 2.) Tanken om ”öppen inlärning” kan tolkas som att tandem förutom
språkinlärning är inlärning av kultur och seder som parterna utbyter genom tandem.
Tandemsamarbetet

sker

regelbundet.

Enligt

Brammerts

(1996)

sker

språkinlärningen i tandem genom autentisk interaktion där båda parterna fungerar
som språkliga förebilder för varandra på sina egna modersmål (Brammerts, 1996, s.
2).
Ett tandemsamarbete kan uppfattas innebära både möjligheter att lära sig ett
främmande språk och ansvar för att den andra parten lär sig ett främmande språk.
Dessa aspekter betyder att samarbetet och växelverkan mellan parterna bör vara
ömsesidigt. Ömsesidigheten är en central del av tandeminlärningen och kallas för
principen om ömsesidighet. Brammerts (1996) förklarar begreppet som ett
förhållande där individernas språkinlärning är beroende av den andra parten
(Brammerts, 1996, s. 3). Enligt denna princip är tandemsamarbetet lyckat enbart om
tandemparets båda parter medverkar i utbytet, det vill säga stöder varandra och kan
dra lika mycket nytta av tandemsamarbetet. Enligt Brammerts (refererad i
Karjalainen, 2011, s. 29) innebär ömsesidigheten också att parterna för att lära sig
måste bidra till den andres inlärning.
9

Principen om ömsesidighet betyder också att båda språken ges ungefär lika mycket
tid och energi. Tandemsamarbetet skiljer sig från vanlig språkundervisning i att båda
parterna i samarbetet är elever. Språkinlärningen är därmed något som båda strävar
efter och situationen är ömsesidig. Parterna är o ena sidan elever i språket de ska
lära sig o andra sidan experter på sitt eget modersmål.
Förutom principen om ömsesidighet är principen om inlärarens autonomi viktig
inom språkinlärning. Enligt Brammerts (1996) går principen om inlärarens
autonomi ut på att båda tandemparterna själv har ansvar över sin inlärning. Principen
innefattar parternas ansvar över vad som ska inläras, hur det ska inläras och när det
ska inläras. (Brammerts, 1996, s. 3–4.)
Tanken bakom principen om inlärarens autonomi är att inläraren själv får bestämma
vilket sätt som är bäst för just hen att lära sig. Principen ger tandemparets båda
individer autonomi, alltså självstyranderätt över sitt eget lärande. Ansvaret bör
enligt Brammerts (1996) finnas på grund av att parternas ”mål och metoder” samt
”erfarenheter och behov” kan variera sinsemellan vilket gör att parternas tandem
måste så att säga individualiseras. (Brammerts, 1996, s. 4.)
Den så kallade individualiseringen som är en del av inlärarens autonomi betyder
enligt Gick & Müller (refererad i Karjalainen, 2011, s. 29) inte att båda parterna i
tandemet måste lära sig på samma sätt utan att tandemet borde utgå från partnernas
kunskaper i respektive språk. Detta kan tolkas innebära också att modersmålstalaren
inte kan förväntas fungera som lärare för den andra parten utan fungerar mer som
en samarbetspartner och som ett stöd.
I Finland har tandempedagogik tillämpats sedan 2000-talets början i flera olika
former och i olika kontexter för människor i olika åldrar. Tandempedagogik började
systematiskt tillämpas i Finland för första gången år 2002 då språkkursen
FinTandem utvecklades. Förutom FinTandem är Klasstandem, Eklasstandem och
Språkduschtandem modeller för tandem som utvecklats och tillämpats i Finland.
FinTandem är en språkkursmodell för vuxna där tandempedagogik tillämpas.
Liksom all tandempedagogik går även FinTandem ut på att två individer med olika
modersmål lär sig varandras språk i autentisk interaktion. Inom FinTandem sker
tandemet genom att två vuxna paras ihop med varandra. (FinTandem, 2019.)
10

Enligt Karjalainen (2011) träffar tandemparet varandra både regelbundet på tu man
hand och deltar i så kallade närstudieträffar. Tandemet fungerar i enlighet med de
tidigare presenterade tandemprinciperna. FinTandem är självstyrt vilket i detta
sammanhang innebär att parterna själv styr sin inlärning, det vill säga väljer innehåll
för sina träffar och bestämmer var och när de träffas. Enligt Karjalainen (2011) är
tandemparets personkemi av stor vikt eftersom träffarna styrs av deltagarna.
(Karjalainen, 2011, s. 42–43.)
Personkemin är av stor vikt vid all sorts tandemsamarbete eftersom tandemet kan
tolkas vara beroende av att parterna kommer överens och känner sig bekväma med
varandra. Vid bildandet av paren i FinTandem är det viktigt att ta i beaktande t.ex.
de deltagande individernas kön, ålder och intressen samt vilket språk respektive
inlärare har som målspråk och vilket språk som inlärs. Dessa faktorer underlättar
enligt Karjalainen (2011) tandemet och kan även tolkas göra det mera motiverande
till parterna i och med att de till exempel bättre kommer överens med jämnåriga med
samma intressen än med individer i helt annan livssituation och andra intressen än
en själv. (Karjalainen, 2011, s. 43.)
Även FinTandem baserar sig på principen om ömsesidighet och principen om
inlärarens autonomi. Dessa informeras för och förväntas av inlärarna. Eftersom
FinTandem är ämnat för vuxna är tandemet som det tidigare nämndes ganska
självstyrt. Detta är dock inte fallet i de tandemformer som presenteras nedan.

11

3.2 Tandem i skolkontext
Det tandem som tillämpats i skolkontext i Finland kallas för Klasstandem. Enligt
Löf, Koskinen m.fl. (2016, s. 16) innebär klasstandem oftast undervisning i blandade
språkgrupper i de inhemska språken svenska och finska. Eftersom klasstandem är
tandem i skolkontext innebär tandemet ett mer lärarlett arbete än det för vuxna
ämnade FinTandem. Klasstandem tillämpas i enlighet med gällande styrdokument,
det vill säga läroplansgrunderna och sker som ett kontinuerligt samarbete mellan en
finsk- och en svenskspråkig skola.
Klasstandem går ut på att en språkligt blandad grupp först får undervisning i det ena
inhemska språket av finsk- eller svenskläraren och sedan undervisning i det andra
inhemska språket. Grupperna är språkligt blandade vilket innebär att hälften av
eleverna är svenskspråkiga och andra hälften är finskspråkiga. Läraren leder
undervisningen och eleverna fungerar som språkliga förebilder och stöd för varandra
i tur och ordning beroende på vilket språk som undervisas. (Pörn & Karjalainen,
2013.)
Enligt Karjalainen (2015 hänvisad i Hansell & Pörn 2016) utgår klasstandem alltid
från ett för tandempartnerna relevant tema. I tandemsamarbetet diskuterar parterna
sinsemellan om det givna temat. Dessutom diskuterar de så kallade språkliga
problem som de möter i sitt tandemsamarbete. Förutom att lära sig själva innehållet
gällande det givna temat har tandempartnerna möjlighet att uttrycka egna åsikter om
innehållet i fråga. (Hansell & Pörn, 2016, s. 149.)
Klasstandem är tandem som sker i skolkontext. Enligt Pörn & Karjalainen (2013)
strävar klasstandem till att ge elever möjlighet att möta representanter för det andra
inhemska språket i autentisk interaktion samtidigt som de lär sig det andra inhemska
språket (Pörn & Karjalainen, 2013). Förutom samarbete mellan två individer
förutsätter klasstandem samarbete mellan två skolor där undervisningsspråken är
olika, samarbete mellan språklärare i respektive skolor och en undervisningsgrupp
från båda skolorna (Hansell & Pörn, 2016, s. 149−150).
Enligt Löf, Koskinen m.fl. (2016) sker indelningen av eleverna i par genom att
eleverna första fyller i ett så kallat ”intresseformulär”. Formuläret står som grund
för indelningen i och med att lärarna genom formuläret får reda på elevernas nivå i
12

det andra inhemska språket, vilket intressen eleverna har och andra önskemål
eleverna kan tänkas ha. (Löf, Koskinen m.fl. 2016, s. 64.)
”Den bästa lösningen brukar vara att para ihop en blyg elev med en lite mera
utåtriktad elev som har förmågan att lyssna, hjälpa till och stödja.” (Löf, Koskinen
m.fl. 2016, s. 66) Tandempartnerns kön, tidigare vitsord i det andra inhemska
språket och intressen är de tre faktorer som Löf, Koskinen m.fl. (2016) nämner som
avgörande vid bildandet av tandempar. Om en elev uttryckt att hen helst arbetar med
en person av samma kön kan tandemsamarbetet misslyckas helt om hen istället paras
ihop med en person av motsatt kön. Tidigare vitsord påverkar också bildandet av
tandempar eftersom två svaga elever kan ha svårt att få igång en diskussion på
målspråket. Då riskerar utbytet att bli besvärligt för bägge elever. Likaså kan utbytet
för ett par där båda eleverna är starka i det andra inhemska språket leda till att
parterna inte drar nytta av samarbetet i och med att diskussionen lätt styrs in på
annat. Ett gemensamt intresse kan leda till ett mera givande tandemutbyte i och med
att parterna då kan ha mer att diskutera om än bara det givna temat. (Löf, Koskinen
m.fl. 2016, s. 65−66.)
Som det i kapitel 2 framkom utgår skolans språkundervisning från att språket inlärs
genom

användningen

”...

i

olika

situationer

och

sammanhang”

(Utbildningsstyrelsen, 2014, s. 125). Klasstandem kan tolkas stämma överens med
Glgu 2014 i och med att även tanken bakom klasstandem är att lära sig målspråket
genom att använda det. Enligt Hansell & Pörn (2016) är synen på språkinlärning
genom tandem den samma som synen på lärande i Glgu 2014. De använder
benämningen ”sociokonstruktivistisk syn på språklärande” för att beskriva synen.
Detta innebär att språkinlärning kan ske i all interaktion med andra. Genom att
använda språket kan man alltså lära sig språket. (Hansell & Pörn, 2016, s. 151.)
Hansell & Pörn (2016) definierar det för tandeminlärning väsentliga begreppet
autentisk interaktion som förutom bara kommunikation på målspråket också som
utbyte av ”... information, tankar och känslor...”. Detta kan tolkas som att då
tandemparterna har annat än enbart inlärning och användning av ett målspråk
gemensamt kan tandemet kännas mer motiverande och givande. Den autentiska,
alltså äkta, interaktionen görs möjlig genom att tandemsamarbetet känns
motiverande för eleven. (Hansell & Pörn, 2016, s. 152.)
13

Klasstandem strävar efter att eleverna själv tar ansvar över sin inlärning. Det krävs
också att eleverna är aktiva. Ansvar över sin egen inlärning och aktivitet är något
som också betonas i Glgu 2014. Eleven har en så kallad aktiv roll i sin inlärning.
Eleven ska både självständigt och tillsammans med andra kunna planera, ställa upp
mål och nå sina mål. (Utbildningsstyrelsen, 2014, s. 15.)
Hur eleverna lär sig och hur motiverade och engagerade de är beror helt på elevernas
egna intressen, hur högt de värdesätter inlärningen, på vilka sätt de arbetar och
hurdana erfarenheter de har från förr. Dessa faktorer går hand i hand med det som
beskrivits om tandem och specifikt klasstandem. Om språkundervisningen utgår
från elevernas egna intressen och varje elevs egna utgångspunkter är chansen att
eleverna lär sig mer också större.
Eftersom klasstandem strävar efter ett elevcentrerat arbetssätt är lärarens roll i
språkundervisningen annorlunda än i en vanlig undervisningssituation i klassen.
Läraren ska fortfarande fungera som den vuxna i klassrummet, planera, stödja och
utvärdera inlärningen. Hansell & Pörn (2016) beskriver läraren som en handledare
vars uppgift är att vara så kallad expert i språk och språklärande. Detta innebär att
läraren ska se till att eleverna lär sig och når gemensamma mål. Eleverna förväntas
inte heller undervisa eller lära sig för språket specifik grammatik själv. Karjalainen
m.fl. (2013) betonar även det faktum att elevernas ålder har en stor inverkan på i
vilken mån eleverna kan förväntas styra sin egen inlärning. Lärarens roll som expert
i språklärande stiger här fram i och med att läraren bör fungera som stöd i val av
arbetssätt och i att utvecklas som så kallad lärandepartner. (Hansell & Pörn, 2016 s.
156−157, Karjalainen m.fl., 2013. s. 168.)
Hur de tidigare presenterade faktorerna om språkundervisning genom klasstandem
och innehållet i Glgu 2014 genomförs och hur eleverna upplevt klasstandem
presenterar Hansell & Pörn (2016) då de lyfter fram feedback som elever som varit
med i klasstandem gett. Feedbacken betonar modet att tala det andra inhemska
språket även om man inte talar språket felfritt, förståelsen för tandempartnerns
kultur och nya bekantskaper som faktorer de lärt sig genom klasstandem. (Hansell
& Pörn, 2016, s. 153−154.)

14

Den andra formen av tandem som tillämpas i skolkontext i Finland heter
eklasstandem. Det som skiljer eklasstandem från klasstandem är det faktum att
eklasstandem är klasstandem som sker i en så kallad ”virtuell inlärningsmiljö”.
Eklasstandem är liksom klasstandem en språkundervisningsmodell där två skolor
samarbetar och försöker lära sig varandras språk, alltså det andra inhemska språket.
I och med att eklasstandem sker digitalt, det vill säga med en dator via vilken
tandempartnerna kommunicerar, är eklasstandem tillgängligt i även enspråkiga
kommuner. (Eklasstandem, 2013.)

3.3 Språkduschtandem
Språkduschtandem som denna avhandling har sitt fokus på är tandempedagogik
ämnad för barn inom småbarnspedagogik, förskola och årskurserna 1–6. Eftersom
de tidigare presenterade modellerna inom tandempedagogik, FinTandem,
Klasstandem och Eklasstandem, är ämnade för vuxna och studerande samt elever i
de högre årskurserna kan dessa modeller inte rakt tillämpas hos barn i de lägre
årskurserna, förskolan eller inom småbarnspedagogik. Detta beror på att de tidigare
presenterade modellerna kräver ett mera självständigt arbete vilket inte de yngre har
färdigheter eller mognad till. (Språkduschtandem, 2019.)
Strävan

med

projektet

Språkduschtandem

är

att

skapa

modeller

för

tandempedagogik för de lägre årskurserna vars kunskaper i det andra inhemska
språket är knappa. Med tanke på målgruppens ålder och nivå kräver alltså
språkduschtandem ett annorlunda sätt att närma sig tandemet och själva målspråket.
(Språkduschtandem, 2019.)
Språkduschtandem är ett pågående forsknings- och utvecklingsprojekt som
genomförs i ett samarbete mellan Åbo Akademi och några svensk- och
finskspråkiga skolor i Vasa. I Språkduschtandem kommer eleverna i kontakt med
det andra inhemska språket genom ett ömsesidigt och ämnesövergripande arbete.
(Språkduschtandem, 2019.)
Det ämnesövergripande arbetet sker i enlighet med för målgruppens ålder och nivå
ämnade lekfulla aktiviteter. Ett mål för Språkduschtandem är att skapa kontakter
15

mellan de två språkgrupperna, positiva attityder gentemot det andra inhemska
språket och den andra språkgruppens kultur. En strävan för projektet är också att
öka förståelsen mellan de två språkgrupperna. (Språkduschtandem, 2019.)

3.4 Andraspråksinlärning i skolkontext med språkduschtandem i åtanke
Då man talar om andraspråksinlärning och -undervisning i skolkontext är oftast
språkundervisningen det man tänker på. Eftersom den andraspråksinlärning som
sker genom språkduschtandem inte sker under traditionella finsk- eller
svensklektioner bör begrepp som språkmedvetenhet och ämnesövergripande
undervisning diskuteras.
Enligt Svensk ordbok (2009) innebär medvetenhet ”uppnådd inre insikt” eller ”det
att ha något klart för sig”. (svenska.se.) Språkmedvetenhet skulle därmed betyda
uppnådd inre insikt om språk eller med andra ord att ha klart för sig att det finns
språk runtomkring en. Språkmedvetenheten innebär alltså att man som människa är
medveten om olika språks och språkanvändares existens och språkens särdrag.
Språkmedvetenhet kan sägas vara en liten del av det som kallas för kulturell
medvetenhet dvs. att man som människa är medveten om olika kulturer, kulturers
representanter och deras särdrag samt allt det som anses vara kultur.
Begreppet språkmedvetenhet förekommer i Glgu 2014 i samband med alla kapitel
om språkundervisning. I Glgu 2014 förekommer dock ingen klar definition på
begreppet språkmedvetenhet men dess bakomliggande tanke framkommer tydligt i
följande citat:
”I den språkmedvetna gemenskapen diskuteras attityder gentemot språk och
språkgrupper och man förstår språkets centrala betydelse för lärandet, för
kommunikation och för samarbete samt för identitetsskapandet och
integreringen i samhället.” (Utbildningsstyrelsen, 2014, s. 26.)

Citatet förekommer under rubriken Kulturell mångfald och språkmedvetenhet i ett
kapitel där den finländska skolans syn på språk och kulturell mångfald framkommer.
I citatet beskrivs hur en språkmedveten gemenskap fungerar och hur en
språkmedveten gemenskap ser på språk. Citatet kan alltså tolkas beskriva hur en
16

språkmedveten skola ska se och behandla olika språk. Dessutom kan citatet kopplas
ihop med de olika tandemformerna. Citatet är relevant för denna studie eftersom
målet med språkduschtandem kan tolkas vara att skapa språkmedvetna gemenskaper
i en tvåspråkig miljö. Som det redan tidigare kom fram är att ett av målen med
språkduschtandem specifikt att skapa kontakter mellan två olika språkgrupper och
att förbättra attityderna gentemot det andra inhemska språket och dess representanter
samt

representanternas

kultur.

(Språkduschtandem,

2019.)

Eftersom

språkduschtandem dessutom är samarbete mellan två individer med olika språk har
kommunikationen och förståelsen mellan individerna en stor roll för att tandemet
ska fungera.
Utgångspunkten för skolans språkundervisning som redan i kapitel 2 presenterades
lyder på följande sätt:
”Utgångspunkten för skolans språkundervisning är att språket används i olika
situationer och sammanhang. Språkundervisningen ska stärka elevernas
språkliga medvetenhet och stödja språkbruk på olika språk parallellt.”
(Utbildningsstyrelsen, 2014, s. 107.)

Citatet är även väsentligt inom forskning i språkduschtandem eftersom även om
språkduschtandem sker genom ämnesövergripande arbete och inte enbart i
språkundervisningen är språkkunskaper på längre sikt även målsättningen för
språkduschtandem. Språkduschtandems strävan är att eleverna ska bekanta sig med
det andra inhemska språket för att sedan kunna lära sig språket. (Språkduschtandem,
2019.)
Språkduschtandem kan även tolkas stärka elevernas språkliga medvetenhet i och
med att det genom lekfulla aktiviteter introducerar det nya språket och dess
kulturella aspekter. Det parallella språkbruket som även nämns i citatet kan ses som
kärnan i själva tandempedagogiken. Eleverna lär sig varandras språk genom
kommunikation och eftersom tandemet sker mellan representanter för olika
språkgrupper sker den eventuella språkinlärningen i form av parallellt språkbruk där
två språk används. (Språkduschtandem, 2019.)

17

Språkundervisning och ämnesövergripande undervisning är begrepp som sällan
uppfattas gå ihop. Ändå förekommer följande i Glgu 2014: ”Utgångspunkten för all
språkpedagogisk

verksamhet

är

att

flera

olika

läroämnen

samarbetar.”

(Utbildningsstyrelsen, 2014, s. 107.) Språket är egentligen kärnan för all
undervisning och all inlärning. All undervisning baserar sig på språk.
Språkduschtandem är tandempedagogik som utvecklas för de yngre eleverna vilket
innebär att närmandesättet även är en tillämpning av den tandempedagogik som
tillämpas för vuxna och äldre elever. Det ämnesövergripande arbetet är därmed ännu
mer synligt i språkduschtandem.

18

4 Föräldrakontakt och samarbete mellan hem och
skola
Även om denna avhandling skrivs inom ett tandemprojekt, vars fokus ligger på barns
språkinlärning genom tandem, är syftet att ta reda på föräldrars förväntningar och
erfarenheter. Eftersom språkduschtandem är tandempedagogik ämnad för åk 1–6,
förskolan och inom småbarnspedagogiken kan föräldrarnas förväntningar och
erfarenheter ses som relevanta. Detta eftersom föräldrarna eller vårdnadshavarna
tillsammans med skolan ska fostra barnet. Därför bör föräldrakontakten och
samarbetet mellan hem och skola diskuteras. I Glgu 2014 uttrycks samarbetets vikt
och ansvaret om barnets fostran på följande sätt:
”Samarbetet

främjar

elevernas

sunda

växande

och

utveckling.

Vårdnadshavarnas delaktighet och deras möjlighet att vara med i skolarbetet
och utveckla det är en central del av skolans verksamhetskultur. Hemmets och
skolans fostringssamarbete ökar elevens, klassens och hela skolans
välbefinnande och trygghet. Vårdnadshavaren har det primära ansvaret för sitt
barns fostran.” (Utbildningsstyrelsen, 2014, s. 36.)

Enligt Jensen & Jensen (2008) är ett bra och fungerande föräldrasamarbete beroende
av lärarens förmåga att upprätthålla ömsesidiga förhållanden till föräldrarna. De
nämner också formuleringsförmåga vara av vikt vid upprätthållandet av
föräldrasamarbetet. De ömsesidiga förhållandena skapas genom att läraren är sig själv
och visar sin mänskliga sida. (Jensen & Jensen, 2008, s. 13.) Detta innebär att lärarens
förmåga att undervisa inte enbart räcker till för att föräldrasamarbetet ska fungera.
Läraren måste alltså använda både sitt yrkesmässiga jag och sitt privata jag som
resurser för att föräldrasamarbetet ska fungera.
Eftersom fokuset i denna avhandling ligger på föräldrarna och deras förväntningar på
och erfarenheter av språkduschtandem är lärarens och föräldrarnas roller relevanta att
diskutera. Även om syftet är att undersöka förväntningar på och erfarenheter av
språkduschtandem och inte skolan eller läraren kommer de resultat som senare i

19

avhandlingen presenteras också till viss mån präglas av föräldrarnas syn på skola och
undervisning.
Kravet på att läraren öppet visar vem hon är innebär på sätt och vis att hon är sårbar
och utsatt framför föräldrarna. Dessa känslor av sårbarhet betyder att läraren för att
kunna utveckla sina förmågor att samarbeta med föräldrarna måste våga förhålla sig
till sina blinda fläckar dvs. de brister hon har. (Jensen & Jensen, 2008, s.13.)
Lärares huvudfokus ligger på undervisning och klasslärares huvudfokus speciellt på
undervisning för just barn. Detta innebär att lärarna ofta har mycket kunskap och
erfarenheter i undervisning av barn. Enligt Jensen & Jensen (2008) innebär detta ofta
att lärarna har knappa erfarenheter i att handskas med föräldrarna och förmedla
information till dem. Barnens inlärning anses vara rakt förknippat med lärarens
förmåga att undervisa. (Jensen & Jensen, 2008, s.13.) Detta kan tolkas som att lärare
är lärare för att de vill undervisa och för att deras undervisning har en inverkan på
barnet. De är däremot inte lärare för att handskas med föräldrar vilket också gör att
lärarnas huvudfokus ligger på eleverna istället för föräldrarna och att lärarna ser
föräldrakontakten som en extra uppgift som inte får lika mycket uppmärksamhet som
undervisningen.
Lärare liksom alla andra människor vill känna sig värdefulla. I mötet med föräldrar
är föräldrarnas mottaglighet och de känslor läraren känner då samarbetet fungerar
eller då det inte fungerar avgörande för lärarens behov av att känna sig värdefull. Då
samarbetet inte fungerar kan läraren känna sig avvisad. Enligt Jensen & Jensen (2008)
är det omöjligt att i ett förhållande alltid uppfylla alla parters önskemål. (Jensen &
Jensen, 2008, s.14.) Detta innebär helt enkelt att lärarens behov av att känna sig
värdefull och att alltid tillfredsställa all är ett icke-fungerande koncept som måste
medvetandegöras och bortarbetas för att föräldrasamarbetet ska kunna fungera och
utvecklas.
Då lärare möter föräldrar är det enligt Jensen & Jensen (2008) vanligt att lärare istället
för att fokusera på sitt eget beteende och sina reaktioner till föräldrarna fokuserar på
hur föräldrarna eller barnen är och hur de reagerar (Jensen & Jensen, 2008, s. 16).

20

Detta utvecklar inte samarbetet eftersom läraren då lätt blir blind för sina egna fel och
enbart fokuserar på fel hos föräldrarna.
Det är inte enbart lärare som vill att föräldrasamarbetet ska fungera. Samarbetet är
också av stor vikt för föräldrarna och barnen. Kraven från föräldrarna kan enligt
Jensen & Jensen (2008) vara svåra för lärare vilket beror på att lärare kan känna sig
osäkra i sin förmåga att hantera konflikter av olika slag. Lärares osäkerhet kan också
bero på osäkerhet i den egna läraridentiteten och oförmåga i att stå på sig (Jensen &
Jensen, s. 16–17, 20.)
En lärares uppfattning om sin egen professionalitet kan också lida då läraren möter
välutbildade föräldrar eller föräldrar med liknande expertis som läraren själv har.
Osäkerheten kan leda till att läraren blir otydlig och hennes förmåga att formulera sig
lider vilket vidare leder till brister i samarbetet med föräldrarna. (Jensen & Jensen,
2008, s. 22.)
Föräldrasamarbetet är även beroende av i hur stor mån föräldrarna aktiverar sig i
barnets skolgång. Enligt Jensen & Jensen (2008) är en del föräldrar för involverade
medan en del är alltför passiva. Dock poängteras det att de flesta föräldrar nog anser
att ett fungerande samarbete är viktigt och deltar i föräldrasamarbetet. (Jensen &
Jensen, 2008, s. 33.)
Den gemensamma strävan för läraren, föräldrarna och barnet är barnets inlärning.
Samarbetet bör fungera som en stödjande faktor för denna inlärning. Samtidigt
handlar samarbetet med föräldrarna om barnets välmående, dvs. hur barnet trivs och
hur det utvecklas. (Jensen & Jensen, 2008, s. 52.)

4.1 Förväntningar och erfarenheter

”Vi definierar förförståelse som mönster av förväntningar, skapade mot
bakgrund av tidigare erfarenheter, kunskaper och attityder. Fördomar är
förförståelse som primärt bildats utifrån sekundära erfarenheter och attityder,
och som generaliserar från kategori till person.” (Jensen & Jensen, 2008, s. 58.)

21

Vi har alla förväntningar på något och erfarenheter av något. Utgående från våra
förväntningar och erfarenheter bildar vi våra uppfattningar vare sig det är över en
person, ett skolämne eller till exempel en maträtt. Alla som någon gång har gått i
skola har erfarenheter av hur det varit att gå i skola och alla som ska gå i skola har
förväntningar på hur det kommer att vara. Ofta påverkar våra erfarenheter av något
våra förväntningar till något annat. En förälder vars barn börjar i skolan har ofta själv
erfarenhet av att gå i skola och formar utgående från detta sina förväntningar inför
barnets skola och skolgång.
I dagens värld är medier väldigt ofta med och formar våra uppfattningar om den
omringande världen. På samma sätt kan medier forma våra förväntningar och
erfarenheter av en skola eller lärare. Dessa förväntningar och erfarenheter går dock
åt båda hållen. Lärare har också förväntningar på och erfarenheter av föräldrar. Enligt
Jensen & Jensen (2008) betyder detta att både läraren och föräldrarna egentligen har
förväntningar och erfarenheter av varandra redan före de träffats. För att dessa
förväntningar och erfarenheter inte ska visa sig som fördomar till den andra parten
och därmed försämra det fortsatta samarbetet är det viktigt att parterna förstår sina
förväntningar och erfarenheter och vet varifrån de kommer. (Jensen & Jensen, 2008,
s. 57–58.)
Enligt Lagen om grundläggande utbildning ska den grundläggande undervisningen
ske i samarbete med vårdnadshavare (Finlex.fi, 3 § Grunder för att ordna utbildning).
Samarbetet med hemmen framkommer också i Glgu 2014 som ett stöd för
undervisningen och ett sätt att främja elevernas utveckling. Konkret innebär
samarbetet med hemmen alltså att vårdnadshavarna ska involveras i skolvärlden.
Enligt Glgu 2014 sker detta genom diskussion om t.ex. lärmiljöer och arbetssätt i
undervisningen (Utbildningsstyrelsen, 2014, s. 35).
Enligt Glgu 2014 ska vårdnadshavarna ges möjligheter att få kunskap om hur
vardagen i skolan ser ut. Vårdnadshavarna ska få vara med och planera och utveckla
samt utvärdera skolan. Skolan ska fungera i ett samarbete med hemmen vilket
innebär

att

skolan

tillsammans

med

(Utbildningsstyrelsen, 2014, s. 37.)

22

vårdnadshavarna

fostrar

barnen.

Det fostrande samarbetet ska också bidra till samarbete vårdnadshavarna emellan.
Enligt Glgu 2014 innebär detta till exempel föräldraföreningsverksamhet och
nätverk mellan föräldrarna. (Utbildningsstyrelsen, 2014, s. 37.)

23

5 Metod och genomförande
I detta kapitel beskriver jag den metod som används i min forskning, valet av
metoden, hur datainsamlingen går till, hur urval och avgränsningar görs, hur
undersökningen genomförs, materialet bearbetas och analyseras samt hur etiska
aspekter som tillförlitlighet och trovärdighet tas i beaktande under undersökningens
gång.

5.1 Val av metod (kvantitativ respektive kvalitativ metod)
Som metod i denna forskning använder jag mig av enkätundersökningar. Även om
enkätundersökningar ofta klassificeras som kvantitativa och jag strävar efter att få så
många föräldrar som möjligt att besvara frågorna är mitt syfte att förstå föräldrarna
och få veta hurdana förväntningar på och erfarenheter av språkduschtandem
föräldrarna har. Därmed anser jag forskningen vara av både kvalitativ och an
kvantitativ natur även om den genomförs med hjälp av en kvantitativ metod. (Trost
& Hultåker, 2016, s. 23.)
I detta stycke kommer jag att definiera kvalitativ respektive kvantitativ forskning
utgående från forskningsmetodisk litteratur för att motivera varför just denna
forskning innehåller särdrag av både kvalitativ och kvantitativ natur. Enligt Larsen
(2007) är det insamlade materialet kvantitativt om det går att mäta. Detta innebär att
en enkätundersökning med frågor som har flera svarsalternativ är kvantitativ eftersom
den mäter hur många respondenter valt ett visst svarsalternativ i jämförelse med ett
annat svarsalternativ. Kvalitativa data beskriver Larsen (2007) som “ickesiffermässiga” egenskaper. Den kvalitativa datan innebär alltså insamlat material om
t.ex. upplevelser, förväntningar och erfarenheter. (Larsen, 2007, s. 22.)
Definitionerna på kvalitativ respektive kvantitativa data som presenterades ovan tyder
på att den forskning jag genomför är en blandning av kvalitativ och kvantitativ
forskning. Enkäterna innehåller både frågor med flera svarsalternativ och öppna frågor
där föräldrarna med egna ord uttrycker sina förväntningar och erfarenheter.

24

Enligt Larsen (2007) används frågeformulär eller med andra ord enkät oftast som
kvantitativ metod för att få reda på åsikter medan intervju oftast anses vara kvalitativ
och ta reda på attityder (Larsen, 2007, s. 23). Den enkätundersökning som genomförs
som en del av denna forskning strävar efter att ta reda på förväntningar och
erfarenheter vilket innebär att båda åsikter och attityder framkommer i det insamlade
materialet.
Språkduschtandem som projekt är ännu i det så kallade induktiva stadiet vilket enligt
Björkqvist (2012) innebär att objektet för forskning ännu är relativt nytt. Björkqvist
(2012) hävdar att forskning i det induktiva stadiet oftast är kvalitativ till sin natur men
kan också innebära t.ex. enkätundersökningar med öppna frågor. (Björkqvist, 2012, s.
25.)
Även om forskningen till sin natur är kvalitativ är det en tolkningsfråga om den också
kan ses som kvantitativ. Forskning som är i det induktiva skedet har enligt Björkqvist
(2012) oftast inte forskats i förr och har därmed ingen litteratur som stöd (Björkqvist,
2012, s. 25). Språkduschtandem som projekt är nytt men det baserar sig på och är
utvecklad från tandempedagogiken som har en hel del forskning och litteratur att stödja
sig på. Som en slutsats kunde man dock konstatera att flervalsfrågorna i enkäterna är
kvantitativa till sin natur medan de öppna frågorna är kvalitativa vilket resulterar i att
enkätundersökningen är båda kvalitativ och kvantitativ.

5.2 Enkät som datainsamlingsmetod
Som metod i min undersökning använder jag mig av enkätundersökningar. Enkäterna
skickas ut till föräldrar för elever som är med i Språkduschtandem. Resultatet kommer
att bestå av material från två skilda enkäter; en för föräldrar för elever som går i årskurs
2 och en för föräldrar för elever som går i årskurs 3.
Enkätundersökningar liksom alla andra undersökningar har sina för- och nackdelar.
Fördelarna i att göra en enkätundersökning är enligt Valli (2001) att forskaren själv
inte kan påverka resultatet med sin närvaro och att en enkät kan innehålla ett flertal

25

frågor eftersom en stor del av frågorna kan ha färdiga svarsalternativ. (Valli, 2001, s.
101.)
Fördelar som Valli (2001) också nämner är att frågorna i en enkätundersökning alltid
ställs på samma sätt. Därmed påverkar inte forskarens formulering av frågan svaret på
något sätt. Eftersom enkäten kan skickas till respondenten kan hen själv välja när hen
svarar på enkäten vilket också gör att respondenten kan svara på frågorna i lugn och
ro. Valli (2001) skriver också att det faktum att enkäterna kan skickas per post eller i
detta fall som en länk per e-post gör att forskaren sparar på resekostnader och annat
besvär som orsakas av resande till och från respondenten. (Valli, 2001, s. 101.)
I alla forskningar finns förstås också nackdelar. Enligt Valli är nackdelarna med att
göra en enkätundersökning att antalet svar kan bli litet. Till detta ger Valli dock en
lösning att datainsamlingen kan riktas till en skolklass eller en färdig grupp. (Valli,
2001, s. 101.) Denna enkätundersökning riktas till en färdig grupp dvs. Föräldrar till
barn som går i en viss årskurs som är med i Språkduschtandem.
Enligt Valli (2001) är en nackdel också att respondenten kan missförstå de ställda
frågorna (Valli, 2001, s. 102). I enkätundersökningar har inte forskare själv möjlighet
att förklara vad som menas med frågan. Då det är frågan om enkätundersökning kan
det också hända att respondenten inte följer de instruktioner forskaren ger, vilket också
påverkar datainsamlingen och senare -bearbetningen (Valli, 2001, s. 102).

26

5.3 Urval och avgränsningar
Målgruppen för min undersökning är föräldrar för elever som går i årskurs 2 och 3 i
de två skolorna som är med i projektet Språkduschtandem. I projektet deltar en
svenskspråkig och en finskspråkig skola från Vasa. Målgruppen består alltså av både
finsk- och svenskspråkiga föräldrar. Av denna orsak finns enkäten på både finska och
på svenska.
Syftet med min avhandling är att ta reda på hurdana förväntningar på och erfarenheter
av språkduschtandem föräldrarna har. Eftersom eleverna i åk 3 varit med om
Språkduschtandem längre än eleverna i åk 2 och även föräldrarna för dessa elever har
en uppfattning om vad språkduschtandem är och hur språkduschtandemsarbetet
påverkat deras barn innehåller enkäten för åk 3:s föräldrar frågor om både
förväntningar och erfarenheter.
I enkäten för föräldrarna för eleverna i åk 2 läggs vikten på föräldrarnas förväntningar
inför språkduschtandem. Detta beror på att åk 2 enbart börjat med språkduschtandem
under våren 2019, alltså samma vår som datainsamlingen för denna avhandling
genomförs.
Valet av respondenter görs utgående av forskningens syfte och projektets natur.
Eftersom jag genom min forskning strävar efter att ta reda på föräldrars förväntningar
och erfarenheter är det självklart att föräldrar svarar på enkäten. Dessutom sker
undersökningen inom det pågående projektet Språkduschtandem vilket innebär att
föräldrarna måste ha barn som är med i Språkduschtandem för att ha förväntningar och
erfarenheter av projektet i fråga.

5.4 Genomförande
Undersökningen genomförs under våren 2019. Lärarna som är med i projektet
vidarebefordrar enkäterna till föräldrarna. Lärarna har fått påverka i vilken form
enkäten skickas till föräldrarna. Den svenskspråkiga skolans enkäter och enkäterna för

27

åk 2:s föräldrar i den finskspråkiga skolan besvaras som en e-blankett medan enkäten
för åk 3 i den finskspråkiga skolan besvaras för hand som pappersversion.

5.5 Reliabilitet, validitet och etik

Reliabilitet eller med andra ord tillförlitlighet, uttrycker i vilken mån resultatet i en
forskning stämmer överens om forskningen genomfördes på nytt (Bell, 2011, s. 117).
Enligt Bell (2011) kan reliabiliteten diskuteras med forskaren i åtanke; Påverkar
forskaren undersökningens framskridande på något sätt? Får två olika forskare samma
resultat? (Bell, 2011, s. 117.) Ett sätt att förbättra reliabiliteten är att använda sig av ett
frågeschema, det vill säga fråga samma frågor av alla respondenter. Något som en
forskare dock inte kan påverka är ifall respondenten påverkats av någon utomstående
faktor som t.ex. att respondenten sett en dokumentär eller läst om det forskade ämnet.
För att förbättra och öka reliabiliteten i denna forskning har jag gjort en
enkätundersökning där frågorna är samma för alla respondenter som besvarat den
första enkäten dvs. föräldrar för elever i åk 3 och samma för alla respondenter som
besvarat den andra enkäten dvs. föräldrar för elever i åk 2. Frågorna till enkäterna har
jag formulerat med hjälp av min handledare. På detta sätt har jag försökt minska på
missförstånd. Det är dock viktigt att vara medveten om att frågeformuleringar orsakar
mest fel i forskningsresultat (Valli, 2001, s. 100).
Något som ökar reliabiliteten i denna forskning är dessutom att jag inte intervjuat
respondenterna eller varit på plats då de fyllt i enkäten. Detta innebär att varken jag
eller någon annan har kunnat påverka de svar som enkätundersökningen gett. Eftersom
forskningen består av data från en enkätundersökning finns den insamlade datan svart
på vitt. Reliabiliteten ökar i och med att jag som forskare kan läsa de insamlade
enkätsvaren flera gånger och bevisa de slutsatser jag i avhandlingen kommer fram till.
En forsknings validitet uttrycker i vilken mån forskningen verkligen mäter eller
undersöker det som den ska mäta eller undersöka (Bell, 2011, s. 117). Validitet och
28

reliabilitet hänger alltså ihop. För att öka på validiteten liksom också reliabiliteten har
jag tillsammans med min handledare formulerat frågorna. Vi har tillsammans funderat
över om frågorna är relevanta och om de leder till svar som kan kopplas till
forskningsfrågorna och sedan till själva syftet i hela denna forskning.
Enligt Olsson & Sörensen (2007) är det viktigt att speciellt vid frågeformulär fundera
på om frågeställningarna är valida. Som exempel presenterar de svarsalternativen ja,
nej och vet ej eftersom dessa svarsalternativs validitet lätt kan ifrågasättas (Olsson &
Sörensen, 2007, s. 76.) För att öka validiteten har jag formulerat frågor med både
färdiga svarsalternativ och frågor där respondenterna själv fått uttrycka sig. Efter
frågor med färdiga svarsalternativ har jag i de flesta fallen en öppen fråga där
respondenterna får motivera sitt svar till frågan med färdiga svarsalternativ.
I min forskning har jag strävat efter att ta hänsyn till etiska aspekter så som
konfidentialitet och anonymitet. Enligt Olsson & Sörensen (2007) betyder
konfidentialitet att bara personer inblandade i forskningen har tillgång till det
insamlade materialet och att det som insamlats inte sprids så att informanter kan
igenkännas. (Olsson & Sörensen, 2007, s. 53.)
Genom hela avhandlingsarbetet har jag strävat efter att konfidentialiteten är på hög
nivå. Enbart jag har haft tillgång till det insamlade materialet. Eftersom forskningen
görs inom projektet Språkduschtandem där två skolor är inblandade behandlas det
material jag samlat in så att inga enskilda personers svar kan urskiljas. Genom att
försäkra att inga enskilda personer kan identifieras är forskningen därmed anonym.
Enligt Olsson & Sörensen (2007) innebär anonymitet att individer inte går att känna
igen (Olsson & Sörensen, 2007, s. 53).
Anonymiteten i denna forskning har dessutom försäkrats genom att jag själv inte haft
någon kontakt med informanterna. Lärarna har under hela processen fungerat som
mellanhänder. Lärarna har vidarebefordrat information om forskningen och länken till
enkäten till föräldrarna som är med i forskningen.

29

6 Resultatredovisning
I detta kapitel presenterar jag de resultat jag fått från de genomförda
enkätundersökningarna. Enkäternas resultat presenteras skilt eftersom enkäterna
innehållsmässigt skiljer sig en del från varandra.
Resultatredovisningen inleds med en kort bakgrundspresentation och fortsätter med
en

presentation

på

enkätsvaren.

Enkätsvaren

presenteras

med

följande

forskningsfrågor i åtanke:
1. Hurdana förväntningar har föräldrar på språkduschtandem med tanke på
attityder, samarbete och språkfärdigheter?
2.

Hurdana erfarenheter har föräldrarna av språkduschtandem i relation till
förväntningarna?

3. Hurdan inverkan har språkduschtandem enligt föräldrarna haft på barnets
språk?
Eftersom åk 2 enbart varit med om Språkduschtandem under en kort tid innehåller
inte de insamlade svaren som föräldrarna till elever i åk 2 gett i vilken mån föräldrarna
märkt språkduschtandems inverkan på sina barns språk.

30

6.1 Bakgrundsinformation åk 3
Då denna undersökning genomfördes gick sammanlagt 133 elever i de undersökta
klasserna. Av dessa 133 elever gick 42 i årskurs 3. Fördelningen av eleverna enligt
skolspråk kan ses i Tabell 1. Tabellen visar även hur många föräldrar i jämförelse
med antalet elever som svarade på enkäten.

Tabell 1.
Antalet elever enligt skolspråk i jämförelse med antalet svar
Skolspråk och årskurs

Antal elever

Antal svar

Svenska åk 3

23

8

Finska åk 3

19

10

Sammanlagt

42

18

Om man utgår från att en förälder/vårdnadshavare per elev svarat på enkäten kan
tabell 1 tolkas som att ungefär en tredjedel av alla föräldrar vars barn går i den
svenskspråkiga skolan har svarat på enkäten medan ungefär hälften av föräldrarna
vars barn går i den finskspråkiga skolan har svarat på enkäten. Av det totala antalet
elever har mindre än hälftens föräldrar svarat på enkäten.
Som familjens gemensamma språk meddelades svenska, finska och andra språk.
Språkfördelningen kan ses i tabell 2 där fördelningen mellan hemspråket svenska,
finska och annat presenteras.

31

Tabell 2.
Familjens gemensamma språk
Familjens gemensamma språk

Antal

Svenska

9

Finska

11

Annat språk

3

Sammanlagt

23 *

* Antalet svar på enkäten är 18 men flera svarsalternativ har accepterats.

Den information som kan avläsas från Tabell 2 är att hälften av alla respondenter
har angett svenska vara ett av familjens gemensamma språk. Detta innebär att
åtminstone en av de elever som går i den finskspråkiga skolan har svenska som ett
familjens gemensamma språk. Antalet föräldrar som uttryckt att hemspråket är
finska är också större än antalet föräldrar till elever som går i den finska skolan vilket
innebär att familjens gemensamma språk hos åtminstone en elev som går i den
svenskspråkiga skolan är finska.
I Tabell 2 framkommer även att 3 föräldrar meddelat ett annat språk än svenska eller
finska som familjens gemensamma språk. I alla förutom ett hem anges svenska vara
ett av de gemensamma språken.
Eftersom antalet respondenter är 18 tyder det sammanlagda antalet 23 som
framkommer i Tabell 2 på att 5 respondenter valt åtminstone 2 språk som familjens
gemensamma språk.
Enkätsvaren visar att alla barn som går i svensk skola talar svenska med sina
familjemedlemmar eller andra närstående, medan variationen är större hos de barn
som går i finsk skola.

32

6.1.1 Föräldrars förväntningar på och erfarenheter av språkduschtandem
Tabell 3 synliggör föräldrarnas egen uppfattning om hur väl de känner till vad
språkduschtandem går ut på.
Tabell 3
Föräldrarnas uppfattning om sin kunskap om språkduschtandem
Hur bra känner föräldrarna till vad
Språkduschtandem går ut på?

Antal

Dåligt

1

Ganska dåligt

1

Ganska bra

12

Bra

4

Sammanlagt

18

Tabell 3. uttrycker att nästan 90 % av alla respondenter anser att de känner till vad
Språkduschtandem går ut på antingen ganska bra eller bra.
Alla föräldrar berättar att de fått information om språkduschtandem. Informationen
varierar dock föräldrarna emellan. Största delen nämner att de fått allmän
information om att tandem sker, vad tandem är och via vilket medium de fått
informationen, t.ex. Wilma-meddelanden och föräldramöten samt det barnen
berättat om språkduschtandem. Flera föräldrar anser också att de fått tillräckligt med
information och fått höra vad som görs under språkduschtandem. Dessa faktorer
framkommer i bland annat följande citat:
”Wilma viestillä opettaja kertonut. Myös vanhempainillassa asiasta
kerrottiin… ” (1.)
”Jag är nöjd med informationen vi fått.” (2.)
”Koulun tiedotteista, lapsen kertomuksista… ” (3.)

33

Även om de flesta anser att de fått tillräckligt med information om språkduschtandem
finns det några enstaka föräldrar som önskar att de skulle få information om vad som
görs under språkduschtandemträffarna och hur -träffarna gått.
”Information via skolan. Närmare info om hur träffarna gått vore trevligt.” (4.)
”Tidpunkter och teman. Det skulle vara intressant att veta hur det går till i
praktiken.” (5.)
”… Mielellämme kuulisimme, mitä tandempäivinä on tehty.” (6.)

Två föräldrar nämner att de gärna skulle få information om forskning om tandem ur
pedagogisk

synvinkel.

Dessutom

uttrycks

intresse

för

vilken

påverkan

språkduschtandem har på barn jämfört med barn som inte varit med i tandemarbetet.
Föräldrarna önskar sig en motivering till varför språkduschtandem genomförs.
…Olisi mielenkiintoista tietää millä tavoin tandem -opetus pedagogisista näkökulmista
tehdään. Mitkä ovat kielisuihkun vaikutukset lapsiin verrattuna muihin lapsiin, jotka
kielisuihkussa eivät ole olleet? Onko tällaisia tuloksia mahdollista saada siinä
vaiheessa, kun mahdollisia tuloksia tutkimustyöstä saadaan? (7.)

Alla föräldrar anser att samarbetet mellan den svensk- och finskspråkiga skolan är bra.
Motiveringar till detta är att samarbetet enligt föräldrarna förbättrar språkgruppernas
förståelse för varandra, förbättrar ömsesidigheten, ger barnen möjligheter att bekanta
sig med barn från olika språkgrupper, ger barnen möjlighet att tillägna sig språket
snabbt, uppmuntrar barnen att använda svenska/finska på fritiden och är en bra
samarbetsmodell. Två av föräldrarna nämner dessutom att samarbetet borde införas i
alla klasser. Exempelcitat presenteras i Tabell 4.
Tabell 4.
Samarbetet mellan den svensk- och den finskspråkiga skolan.
”Tycker det är superbra, speciellt för oss som kommer från ett enspråkigt
svenskt hem med enbart sporadisk kontakt med finska i vardagen.” (8.)
”Jag tycker verksamheten verkar bra, kanske kunde skolorna samarbeta ännu
mer för att språken skulle leva lite naturligare med varandra.” (9.)
”Mycket bra, borde införas i alla klasser.” (10.)

34

”Se on varmasti hyvä ja parantaa molempien kieliyhteisöjen ymmärrystä ja
vastavuoroisuutta.” (11.)
”Hyvä idea, lapset oppivat tutustua ja jutella eri -kielisen kanssa. Ei jää
vieraaksi.” (12.)
”Hyvä juttu, rohkaistuu käyttämään mahdollisesti ruotsin kieltä vapaaajallakin, ymmärtää toista kieltä vaikkei puhuisikaan sitä.” (13.)

Föräldrarna till eleverna i åk 3 tycker språkduschtandemarbetet enbart har fördelar. De
fördelar som nämns av de flesta föräldrarna är att tandemsarmarbetet förbättrar
språkkunskaperna, barnen får bekantskaper över språkgränserna och får bekanta sig
med språket.
Aspekter som dessutom nämns är att tandemsamarbetet minskar språksamhällenas
negativa uppfattningar, att barnen får lära sig språket i autentiska situationer och
använda det i vardagliga sysslor, att samarbetet minskar på nervositeten och tröskeln
att våga tala blir lägre samt att barnen får höra ett annat flytande språk.
Något som kommer fram i flera föräldrars svar är att det önskas fler träffar mellan
språkgrupperna både i form av träffar mellan klasserna och samarbete mellan skolorna.
Majoriteten av föräldrarna förväntar sig att språkduschtandem ger barnen mod att
använda det andra inhemska språket, att barnen kommer i kontakt med det andra
inhemska språket och att barnens språkkunskaper förbättras. Föräldrarna anser också
att det är viktigt att barnen får en positiv inställning till det andra inhemska språket.
4 av de 18 föräldrarna anser att den viktigaste aspekten med språkduschtandem är att
barnen får bekanta sig med finsk- respektive svenskspråkiga barn, att barnen börjar
förstå det andra inhemska språket och att barnen får använda sig av det andra inhemska
språket i samband med olika skolämnen och aktiviteter i skolan.
Förväntningar som föräldrarna har på språkduschtandem är dessutom att barnen ska få
ett naturligt förhållande till det andra inhemska språket, att språket ska automatiseras,
att barnen får mod att tala det andra språket. Dock poängterar en förälder att de
viktigaste inte är grammatiken eller rätt användning av ord utan att barnen vågar tala
35

det andra inhemska språket med varandra. Föräldrarna understryker också att
kontakten med det andra inhemska språket och representanter för det andra språket är
väldigt viktigt.
Modet att våga säga det lilla man kan på det andra språket är det viktigaste. Att man
understryker att det viktigaste är att man pratar med varann, det är inte viktigt att
grammatiken eller orden sitter rätt. (14.)

Den positiva attityden nämns som en viktig faktor. Några av föräldrarna nämner att
det vore viktigt att språkduschtandem skulle ge barnen ett positivare möte med det
andra inhemska språket och öppenhet gentemot språket samt nyfikenhet till barn med
annat modersmål. Detta motiverar föräldrarna med att de önskar att barnen senare vore
intresserade och motiverade till studier i det andra inhemska språket.
De flesta föräldrarna anser att språkduschtandem med fördel kan användas i de friare
skolämnena så som gymnastik, bildkonst, slöjd och musik. Enbart tre av föräldrarna
nämner att språkduschtandem kunde användas i alla skolämnen.

36

6.1.2 Språkduschtandems inverkan på barns språk
De flesta föräldrar anser att det är svårt att veta om språkduschtandem hittills
påverkat barnens språk. Dock påpekar några att språkduschtandem nog haft en
positiv inverkan på attityden gentemot det andra inhemska språket och att barnen
börjat visa intresse för det andra inhemska språket och velat försöka använda det
andra inhemska språket t.ex. hemma, i affärer och då barnet beställer mat.
Föräldrarna har även märkt intresse hos sina barn att lära sig det andra inhemska
språket. Fyra föräldrar uttrycker dock att de inte märkt någon förändring i sitt barns
språkanvändning eller språk.

En av föräldrarna nämner att språkduschtandem kombinerat med en hobby inverkat
positivt genom att barnet vågat börja använda det andra inhemska språket under
hobbyaktiviteten.
Barnet har berättat att hen pratat finska på aktiviteten, vilket är en stor framgång. Jag
tror att tandemprojektet i kombination med den finskspråkiga aktiviteten kan ha
medverkat till att göra tröskeln lägre att våga prata finska. (15.)

Alla förutom en förälder nämner att de i någon mån diskuterat språkduschtandem
med sina barn. Diskussionerna har präglats av vad som gjorts under träffarna, hur det
har gått och hur barnen har upplevt tandemsamarbetet. Föräldrarna berättar även om
att de försökt motivera sina barn att uppleva tandemet som något positivt och lärorikt.
Innehållet på diskussionerna uttrycker föräldrarna bland annat genom följande
kommentarer:
“Att det är roligt att de får möjligheten, att det ger en naturlig inblick i ett annat språk.”
(16.)
“Att det är ett fantastiskt sätt att lära sig finska och att de ska ta det på allvar.” (17.)
”Överlag hur träffarna gått. Försökt hålla en positiv andan.” (18.)

Flera av föräldrarna lyfter fram barnens nervositet och ängslan över tandemsamarbetet.
Dessutom nämns att barnen varit harmade över om tandemparet varit väldigt tyst.
37

“Lapsi tykkää tandem -opetuksesta, mutta häntä harmittaa, jos suomenkielinen kaveri
on kovin hiljainen.” (19.)
”On ollut aluksi kovin jännittynyt ja epäilevä, nykyään jo rennompi.” (20.)

De flesta föräldar anser att barnen blivit positivare inställt till det andra inhemska
språket som en följd av språkduschtandem. I Tabell 5. presenteras denna fördelning.
Tabell 5.
Inställning till det andra inhemska språket som följd av språkduschtandem
Inställning

Antal

Positivare inställning

17

Delvis av den åsikten att positivare

-

inställning
Delvis av annan åsikt än positivare

1

inställning
Helt av annan åsikt

-

Sammanlagt

18

Största delen av föräldrarna (17/18) anser att barnet blivit helt eller delvis positivare
inställt till det andra språket. Enbart en förälder är av delvis annan åsikt i att barnet
skulle ha blivit positivare inställt till det andra inhemska språket.

38

6.2 Bakgrundsinformation åk 2
Som det i Bakgrundsinformation åk 3 presenterades gick 133 elever i de undersökta
klasserna då denna undersökning genomfördes. Av dessa 133 gick 91 i årskurs 2.
Fördelningen av eleverna enligt skolspråk kan ses i Tabell 6. Tabellen visar även
hur många föräldrar i jämförelse med antalet elever som svarade på enkäten.

Tabell 6.
Antalet elever enligt skolspråk i jämförelse med antalet svar
Skolspråk och årskurs

Antal elever

Antal svar

Svenska åk 2

48

15

Finska åk 2

43

15

Sammanlagt

91

30

Om man utgår från att en förälder/vårdnadshavare per elev svarat på enkäten kan
tabell 1 tolkas som att lite under en tredjedel av alla föräldrar vars barn går i årskurs
2 i den svenskspråkiga skolan har svarat på enkäten medan lite över en tredjedel av
föräldrarna vars barn gå i årskurs 2 i den finskspråkiga skolan har svarat på enkäten.
Detta innebär också att ungefär en tredjedel av alla föräldrar har besvarat enkäten.
I den svenskspråkiga skolan har eleverna redan börjat med finskundervisningen. Av
de besvarande föräldrarnas barn har två tredjedelar modersmålsinriktad finska med
en tredjedel anges ha A-finska.
Som familjens gemensamma språk meddelades svenska, finska och annat språk.
Språkfördelningen kan ses i tabell 7 där fördelningen mellan hemspråket svenska
och finska presenteras.
Tabell 7.
Familjens gemensamma språk

39

Familjens gemensamma språk

Antal

Svenska

17

Finska

20

Annat språk

1

Sammanlagt

38 *

* Antalet svar på enkäten är 30.
Den information som kan avläsas från Tabell 7 är att över en tredjedel av familjerna
har svenska som gemensamt språk. Detta innebär att en del av eleverna som går i
den finskspråkiga skolan också har svenska som familjens gemensamma språk.
Två tredjedelar av föräldrarna anger finska vara ett gemensamt språk hos familjen.
Detta innebär att en del av eleverna som går i svenskspråkiga skolan också har finska
som familjens gemensamma språk. I alla familjer anges antingen svenska eller
finska eller både finska och svenska vara ett av familjens gemensamma språk.

40

6.2.1 Föräldrars förväntningar på och erfarenheter av språkduschtandem
Tabell 8 synliggör föräldrarnas egen uppfattning om hur väl de känner till vad
Språkduschtandem går ut på.
Tabell 8.
Föräldrarnas uppfattning om sin kunskap om språkduschtandem
Hur bra känner föräldrarna till vad
språkduschtandem går ut på?

Antal

Dåligt

-

Ganska dåligt

8

Ganska bra

22

Bra

-

Sammanlagt

30

Det som kan avläsas från Tabell 8 är att ingen av de föräldrar som besvarat enkäten
anser sig känna dåligt eller bra till vad språkduschtandem går ut på. Över två
tredjedelar tycker att de känner till vad språkduschtandem går ut på ganska bra.
Svaren kan tolkas som en viss osäkerhet eftersom ingen förälder valt av de två
yttersta svarsalternativen. Detta går hand i hand med att projektet vid
undersökningens genomförande bara inletts.
Fler är två tredjedelar av föräldrarna uttrycker att de fått information om
språkduschtandem. Uppfattningen om hurdan informationen om språkduschtandem
varit och hur informationen fåtts varierar dock stort. De flesta berättar att de fått
praktisk information om vad språkduschtandem är men att de skulle önska sig med
information om nuläget, om vad som egentligen görs och hur kontakten mellan
språkgrupperna upprätthålls efter själv projektet.

Informationen föräldrarna fått presenteras i Tabell 9.
41

Tabell 9.
Information om språkduschtandem
“Praktiskt information och det som barnet berättat om vad de gjort.” (21.)
“Att det är ett samarbete mellan finska och svenska skolan och att man försöker få barnen
att intressera sig för och våga använda det andra språket mera.” (22.)
“Vi fick info om att de träffar finska barn, men vet inte riktigt vad de gör, pratar om osv.”
(23.)
“Om jag minns rätt så fick jag ta del av informationen via mitt barns veckobrev. Tyckte
inte att informationen var tillräcklig.” (24.)
“Från skolan. Men man kunde nog få mera information. Vad gör man egentligen?” (25.)
“Yleistä tietoa olen saanut, että lapset tapaavat toisen koulun oppilaita yhdessä kieltä
opiskellen. Ei tarvetta lisäinfolle.” (26.)
“En ole saanut tietoa tästä.” (27.)
“Miten tätä toteutetaan (vierailut vuorotellen) ja mitä ovat tehneet (ope kirjoittaa blogia).”
(28.)

Det som kan avläsas av de ovan listade citaten är det samma som ovan: föräldrarnas
uppfattning om vilken sorts information de fått varierar i stor mån. En del anser sig
ha fått helt tillräckligt med information och tycks veta ungefär vad
språkduschtandem går ut på medan en del anser att de inte alls fått någon
information om projektet i fråga.
Föräldrarna förhåller sig i allmänhet positivt till språkduschtandem och det
samarbete som tandemet innebär mellan den svensk- och den finskspråkiga skolan.
Alla kommentarer om samarbetet i fråga är positiva. I citaten nedan framkommer
föräldrarnas positiva tankar om språkduschtandem:
”Bra. Vårt barn har tyckt att det har varit roligt” (29.)
”Det verkar vara bra och våra barn har fått en positiv upplevelse av tandem
och samarbetet.” (30.)

42

”Jättebra att det ordnas. Genom att våga prata lär man sig.” (31.)

En förälder poängterar specifikt det faktum att även om barnen inte har ett
gemensamt språk har barnen lyckats hitta ett gemensamt sätt att kommunicera i olika
situationer:
”Tosi hauskaa lasten mielestä. Samaa kieltä ei kaikilla ole, mutta hyvin sujui
pelit ja leikit monipuolisten tehtävien parissa. Yhteistyö koulujen välillä
toimii hyvin omasta mielestä ja nuorimman kokemusten perusteella.” (32.)

Flera av föräldrarnas svar präglas av förbättringsförslag för hur samarbetet mellan
den svenska och den finska skolan kunde förbättras. De förslag som förekommer
mest i svaren är att det önskas mera träffar och fler indelningar enligt kunskapsnivå:
”Samarbetet är mycket bra av flera anledningar, skulle dock önska indelning
i flera kunskapsnivåer än bara A- och Mofi-finska.” (33.)

De finskspråkiga enkätsvaren innehåller flera kommentarer om hur Vasa borde dra
nytta av sin tvåspråkighet med hjälp av tandem. Dessutom framkommer även att
föräldrarna allt mer borde dra nytta av sina barns tandem och lära sig det andra
inhemska språket i takt med sina barn.
”Ennen tätä kokeilua ei ole tietääkseni ollut minkäänlaista yhteistyötä.
Toivoisin tiivistä ja säännöllistä yhteistyötä.” (34.)
”Yhteistyö on mielestäni hieno asia koulujen välillä ja kun sen oppii nuorena
niin toivon mukaan vanhemmatkin oppisi siinä samalla. Kuitenkin olemme
kaksikielinen Vaasa eikä osata pitää sitä rikkautena vaan lähinnä uhkana ja
turmana. Lisää yhteistyötä sillä Vaasa lähtee pyöriin.” (35.)

Enligt föräldrarna har språkduschtandem få nackdelar. De enda nackdelarna som
flera föräldrar nämner är tidsbristen, för få tandemträffar och personkemins
påverkan på hur samarbetet mellan individerna fungerar. Flera av föräldrarna önskar
att det sattes mera tid på tandemet. Ett förslag är någon sorts språkklubbverksamhet
som skulle fortsätta genom hela grundskolan.
Fördelarna som nämns är att barnen får en positiv inställning till det andra inhemska
språket, nya kunskaper i det andra inhemska språket och kulturen, möjligheter till
43

naturlig kommunikation på det andra inhemska språket, nya bekantskaper från den
andra språkgruppen och att barnen får lära sig språket på ett trevligt och
uppmuntrande sätt.
Den fördel som nämns flest gånger är vikten att lära sig det andra inhemska språket
och att det är bra att barnen redan från ung ålder får mod att tala det andra inhemska
språket i naturlig interaktion med andra.
Föräldrarnas förväntningar på språkduschtandem varierar stort vilket också syns i
att föräldrarna inte lyckats rangordna de i enkäten nämnda förväntningarna utan
istället märkt flera av alternativen som det viktigaste i Språkduschtandem.
De kategorier som föräldrarna anser vara viktigast i språkduschtandem är att barnet
får mod att använda det andra inhemska språket, barnets språkkunskaper förbättras,
barnet får bekanta sig med barn från den andra språkgruppen, barnet börjar förstå
det andra inhemska språket och att barnet får en positiv inställning till det andra
inhemska språket. Alla dessa kategorier har föräldrarna även nämnt i
språkduschtandems fördelar. Överlägset viktigast anser föräldrarna vara att barnet
får mod att använda det andra inhemska språket.
De erfarenheter föräldrarna hittills fått om språkduschtandem baserar sig enligt alla
föräldrar på det barnen berättat hemma efter tandemet. Det som framkommit i dessa
diskussioner är vad som gjorts, vad barnen lärt sig, hur barnen upplevt träffarna och
vem barnen träffat. Lite mindre än hälften av föräldrarna nämner att barnet upplevt
språkduschtandem som roligt. Det framkommer dock inte att någon av barnen klart
upplevt tandemet som jobbigt.

44

6.3 Likheter och skillnader mellan svensk- och finskspråkiga
respektive årskurs 2 och årkurs 3 svar
Förutom det självklara faktum att enkäterna samlat in olika mängd svar finns det en
del tydliga likheter och olikheter mellan de svensk- och finskspråkiga svaren och
svaren mellan årkurs 2 och årskurs 3.
Som det i kapitel 6.1 berättades gick 133 elever i de undersökta årskurserna. Av
dessa 133 gick 42 elever i årskurs 3 medan 91 gick i årskurs 2. Mängden svar
korrelerar med mängden elever. Enkäten för föräldrarna för elever i åk 2 besvarades
fler gånger men andelen svar i jämförelse med antalet elever är ändå mindre än
respektive andel för enkäten för föräldrar för elever i åk 3. Det som kan poängteras
är att ungefär en tredjedel av föräldrarna för elever i åk 2 svarade på enkäten medan
lite under hälften av föräldrarna för elever i åk 3 besvarade enkäten.
Även om det tidigare i kapitel 6.1.1 och 6.2.1 nämns att informationen föräldrarna
fått varierar mycket finns det likheter i föräldrarnas svar. Det förekommer önskemål
i både svensk- och finskspråkiga föräldrars svar om mera information om vad som
gjorts under tandemdagarna.
De svenskspråkiga svaren uttrycker mera intresse för själva innehållet i
tandemdagarna medan de finskspråkiga svaren uttrycker en viss oro över eleven och
tandemundervisningens bakomliggande tanke.
De svenskspråkiga föräldrarna för både elever i åk 3 och åk 2 uttrycker sig mer verbalt
vilket också syns i mängden citat. De finskspråkiga föräldrarna uttrycker sig kortfattat
eller förhåller sig enbart till färdiga svarsalternativ. Därför får man en känsla av att de
svenskspråkiga föräldrarna är mer engagerade även om detta inte nödvändigtvis är
fallet.
Även om åk 2 vid samlandet av informationen endast varit med om språkduschtandem
en kort stund är resultatet väldigt lika det resultat som samlats av föräldrar för åk 3.
Det syns dock att föräldrarna för elever i åk 3 är mer insatta i språkduschtandem än
föräldrarna för elever i åk 2 och har alltså mer erfarenheter av projektet i fråga.

45

Båda

årskurs

3

och

årskurs

2

uttrycker

likadana

förväntningar

för

språkduschtandem. De förväntar sig att barnet ska få mod att använda språket. Det
märks även på föräldrarnas svar att det är viktigare att eleverna får positiva
upplevelser med det andra inhemska språket än att de lär sig att tala eller skriva
korrekt.
Eftersom eleverna i årskurs 2 enbart varit med om språkduschtandem en kort stund
före genomförandet av denna undersökning innehöll inte enkäten för föräldrarna för
elever i åk 2 frågor om erfarenheter av språkduschtandem.
I de finskspråkiga svaren framkommer flera gånger att det vore viktigt att eleverna
skulle få en positivare inställning till det andra inhemska språket än föräldrarna har.
Detta förekommer inte i lika stor mån i de svenskspråkiga svaren där det däremot
poängteras språkkunskaperna vara av vikt i den tvåspråkiga miljön.

46

7 Diskussion
I detta kapitel diskuteras forskningens resultat, med den tidigare presenterade teorin
som bakgrund och forskningens metod. Avhandlingen avslutas med en
sammanfattande diskussion där bland annat förslag på fortsatt forskning presenteras.

7.1 Resultatdiskussion
Hurdana förväntningar på och erfarenheter av språkduschtandem har
föräldrar?
De förväntningar som föräldrarna har på språkduschtandem har både att göra med
mängden information som föräldrarna fått och önskar sig få om språkduschtandem
och förväntningar på själva innehållet och dess påverkan på eleverna.
För att kunna ha förväntningar på något måste man ha en uppfattning om det.
Föräldrarna har skapat sina förväntningar utgående från tidigare erfarenheter. I detta
fall är dessa tidigare erfarenheter inte nödvändigtvis erfarenheter av projekt som
Språkduschtandem utan av sådant som de kopplar ihop med sin förförståelse om
språkduschtandem. Föräldrarna kan ha förväntningar som baserar sig på språket,
sina egna kunskaper och attityder om språket och representanterna för språket i
fråga. (Jensen & Jensen, 2008, s. 58.)
En stor del av föräldrarna uttrycker att de finns brister i mängden information de fått
om språkduschtandem. Dessutom uttrycks det att informationens innehåll varierar
föräldrarna emellan. Bristen på informationsgivningen och dess natur är helt
beroende på förhållandet och kommunikationen mellan föräldrarna och lärarna.
Detta kan diskuteras med läroplansgrunderna i åtanke. Föräldrarna eller
vårdnadshavarnas delaktighet och engagemang har en stor roll i den så kallade
verksamhetskulturen som skolan strävar efter. Om föräldrarna är positivt inställda
till skolan och skolans verksamhet mår också eleven bättre. Därför är det så kallade
fostringssamarbetet i avgörande roll även då det gäller kommunikation i projekt som
Språkduschtandem. (Utbildningsstyrelsen, 2014, s. 36.)

47

Det är inte enbart lärare som vill att föräldrasamarbetet ska fungera. Samarbetet är
också av stor vikt för föräldrarna och barnen. Kraven från föräldrarna kan enligt
Jensen & Jensen (2008) vara svåra för lärare vilket beror på att lärare kan känna sig
osäkra i sin förmåga att hantera konflikter av olika slag. (Jensen & Jensen, s. 16−17.)
Eftersom jag själv inte träffat lärarna eller har något hum om hur samarbetet och
kommunikationen ser ut ur lärarnas synvinkel kan jag inte heller dra några slutsatser
om förhållandet eller föräldrarnas krav på lärarna. Krav på information som
föräldrarna uttryckt i enkätsvaren är dock något som kan bero på missförstånd,
otydlighet eller brist på kommunikation.
Samarbetet föräldrarna och skolan emellan kan också vara beroende på föräldrarnas
eget engagemang. Det framkommer inte i vilken mån föräldrarna själv involverar sig
i barnets skolgång. (Jensen & Jensen, 2008, s. 33.)
Kommentarer om informationsmängden är något som framkommer i både resultatet
från enkäten för föräldrar för elever i åk 3 och från enkäten för föräldrar för elever i
åk 2. Eftersom det insamlade materialet enbart samlats in från föräldrar och inte från
lärare som deltagit i språkduschtandemsarbetet kan det dock inte dras några slutsatser
om hurdan informationen varit och varför mängden information föräldrarna fått
varierar så stort. De förväntningar som finns på informationen tyder på att en stor del
av föräldrarna vill vara delaktiga i språkduschtandem på något sätt.
Citat 7. Som även presenterades i resultatredovisningen tyder på att föräldrarna vill
bli uppdaterade om vad som sker och på hurdan pedagogisk basis tandemet
genomförs.
”... Olisi mielenkiintoista tietää millä tavoin tandem -opetus pedagogisista
näkökulmista tehdään. Mitkä ovat kielisuihkun vaikutukset lapsiin verrattuna
muihin lapsiin, jotka kielisuihkussa eivät ole olleet? Onko tällaisia tuloksia
mahdollista saada siinä vaiheessa, kun mahdollisia tuloksia tutkimustyöstä
saadaan.” (7.)

Detta citat är relevant även i den avslutande diskussionen där jag närmare ger förslag
på vidare forskning och diskutera språkduschtandems verkliga inverkan på barnen.

48

Rent konkret önskar föräldrarna att det ordnas fler tandemträffar och samarbete
mellan skolorna vilket pekar på att det finns intresse för projektet i fråga och dess
inverkan på eleverna.
Föräldrarnas förväntningar på språkduschtandem går på flera plan hand i hand med
Språkduschtandems syfte och dess innehåll. Detta gäller både enkäten för föräldrar
för elever i åk 3 och enkäten för föräldrar för elever i åk 2. Båda grupperna har
samma förväntningar på språkduschtandemet.
Föräldrarna förväntar sig att språkduschtandem ska ge barnen mod att använda det
andra inhemska språket. Föräldrarnas förväntning kan lätt kopplas ihop med den
bakomliggande tanke i språkduschtandem enligt vilken språket ska läras in genom
lekfulla aktiviteter och på ett tryggt sätt. (Språkduschtandem, 2019.) Tryggheten i
språkinlärningen som språkduschtandem syftar på kan tolkas leda till det mod att
tala det andra inhemska språket som föräldrarna förväntar sig. Modet att använda
det andra inhemska språket är något som även framkommit i tidigare forskning om
andra tandemprojekt då elevers feedback samlats (Hansell & Pörn, 2016, s.
153−154).
Förutom modet att tala det andra inhemska språket förväntar sig föräldrarna att
barnen ska komma i kontakt med det andra inhemska språket. Denna kontakt till det
andra inhemska språket kan även ses vara en del av den positiva andan till det andra
språket och den andra kulturen språkduschtandem strävar efter. (Språkduschtandem,
2019). Flera föräldrar nämner att de önskar att barnets attityd gentemot det andra
inhemska språket skulle förbättras vilket är i samma linje med Språkduschtandems
strävan. Den feedback som insamlats om Klasstandem som presenteras i kapitel 3.2
betonar liknande faktorer, dvs. bättre attityd genom så kallad förförståelse gentemot
den andra kulturen (Hansell & Pörn, 2016, s. 153−154).
Även om språkduschtandem handlar om språk kan det tydligt märkas att föräldrarna
förväntar sig mycket mer än enbart språkinlärning. Språkinlärningen nämns av flera
föräldrar men anses ändå inte vara det viktigaste. Det som genomsyrar nästan alla
svar är att attityden, modet att tala och kontakten till andraspråkstalare är det
viktigaste. De språkliga kunskaperna kommer alltefter.

49

Föräldrarna förväntar sig autentiska inlärningssituationer och ett naturligt
förhållande till det andra inhemska språket vilket syftar på att deras uppfattning om
språkinlärning och språkduschtandem hänger samman med Språkduschtandems
syfte. Tandem som språkinlärningsmetod strävar efter att deltagarna lär sig språket
genom kommunikation. Hur tandemet görs autentiskt är en annan sak. Brammerts
(1996) använder begreppet ”öppen inlärning” för språkinlärning där inläraren lär sig
både språket och den kultur och de seder som kommunikationen med
tandempartnern för med sig (Brammerts, 1996, s. 2).
Autenticiteten i språkinlärningen som föräldrarna önskar sig kan förknippas med
Hammarbergs (2013) tanke om formell och informell inlärning. Autentisk
språkinlärning innebär äkta språkinlärning, vilket kanske främst förknippas med den
informella inlärningssituationen. Då språkinlärningen sker informellt, alltså i en
situation där det huvudsakliga syftet kanske inte är att lära sig språket kan
situationen tolkas vara en autentisk spåkinlärningssituation. I hur stor mån en
formell språkinlärningssituation kan vara autentisk är något som kan ifrågasättas.
(Hammarberg, 2013, s. 28.) I och med att ett av de viktiga och definierande
begreppen för språkinlärning genom tandem, oavsett vilken sorts tandem det är
frågan om, är autenticitet kan man ju tänka sig att språkundervisningen strävar efter
informell inlärning som sker omedvetet även om den strävar efter språkinlärning.
Enligt Språkduschtandem (2019) borde de arbetssätt som tillämpas vid
språkduschtandem vid ett senare skede bidra till att motivationen att lära sig och
studera det andra inhemska språket höjs och språkkunskaperna förbättras.
(Språkduschtandem, 2019). Föräldrarnas förväntningar och önskemål på
språkduschtandem hänger här klart ihop med den strävan tandemet har. Föräldrarna
förväntar sig att barnen ska få en bra start på sin inlärning i det andra inhemska
språket och därmed vara motiverade och intresserade att studera språket också i
framtiden.
Inlärarens autonomi som diskuteras i kapitel 3.1 kan analyseras vara avgörande för
den goda starten för språkinlärning som föräldrarna förväntar sig. Då tandemet utgår
från tandempartnernas egna kunskaper och med deras styrkor i åtanke är chansen att
språkinlärningen uppfattas som något positivt och motiverande. (Karjalainen, 2011,
s. 29.)
50

Att skilja åt föräldrarnas förväntningar och erfarenheter är inte lätt. Den allmänna
stämningen som präglar alla enkätsvar är positiv. Föräldrarna anser att
språkduschtandem har haft en positiv inverkan på attityden gentemot det andra
inhemska språket. Föräldrarna uttrycker också att de märkt att språkduschtandem
väckt barnens intresse för det andra inhemska språket. De flesta erfarenheter som
föräldrarna beskriver baserar sig på sådant som barnen berättat vilket känns
självklart i och med att föräldrarna inte själv varit med om språkduschtandem. Detta
innebär också att föräldrarnas erfarenheter egentligen är helt beroende av den
information som de fått från skolan och det som barnen berättar för dem.
En slutsats som kan dras av enkätsvaren är att föräldrarnas förväntningar och
erfarenheter korrelerar stort. Föräldrarna har förväntat sig att barnet ska få mod att
använda det andra inhemska språket. Denna förväntan har enligt resultatet även gått
i uppfyllelse i och med att flera föräldrar anser att språkduschtandem gett barnen
mod att använda språket. Detta gäller dock inte alla svar och kan därmed inte
generaliseras på alla barn som är med eller varit med om språkduschtandem.

Hur har Språkduschtandem inverkat på barns språk?
Att undersöka hur mycket ett projekt som Språkduschtandem har påverkat ett barns
språk är svårt eftersom det är svårt att skilja åt vad som är påverkat av specifikt
språkduschtandem och om det specifikt är språket som påverkas eller till exempel
elevens förmåga att uttrycka sig, modet att använda språket eller själva intresset för
språket som leder till att barnet uttrycker sig språkligt. I denna resultatdiskussion
anser jag därför att det är väsentligt för forskningen om föräldrarna märkt
språkduschtandem inverkan på både språket, användningen av språket och intresset
för språket.
Flera föräldrar anser att barnet till följd av språkduschtandem har vågat börja använda
det andra inhemska språket även under sin fritid. Detta framkommer också i citat 15.
Som även presenterades tidigare i resultatredovisningen:

51

”Barnet har berättat att hen pratat finska på aktiviteten, vilket är en stor
framgång. Jag tror att tandemprojektet i kombination med den finskspråkiga
aktiviteten kan ha medverkat till att göra tröskeln lägre att våga prata finska.”
(15.)

I citatet tar respondenten dock fram det faktum att språkduschtandem tillsammans
med en fritidsaktivitet inverkat positivt på barnets språk och mod att använda språket.
Hur stor inverkan språkduschtandem haft på barnets språk går inte att ta reda på i
detta sammanhang eftersom barnet inte undersökts utan föräldrarna och deras
uppfattning om saken i fråga.
Språkduschtandems inverkan på barnets språk korrelerar med den feedback på
Klasstandem som presenteras i kapitel 3.2 och som diskuterades redan tidigare i
kapitlet. Studerande som varit med om klasstandem upplevde att de fått mod att tala
språket även om det inte gick felfritt. Föräldern som uttrycker att hen märkt och fått
höra att barnet använt det andra inhemska språket under en fritidsaktivitet påpekar att
tröskeln att tala språket som något som språkduschtandem fört med sig. (Hansell &
Pörn, 2016, s. 153−154.)
Över hälften av åk 3:s föräldrar har i sina svar uttryckt att språkduschtandem inverkat
på barnets språkanvändning. En slutsats som kan dras av detta är att
språkduschtandem inverkat genom att barnet börjat använda det andra inhemska
språket mer. Den ökade språkanvändningen och modet att använda språket kan
därmed tolkas vara en följd av språkduschtandem.

Likheter och skillnader mellan svensk- och finskspråkiga respektive
årskurs 2 och årkurs 3 svar
Som det redan i resultatredovisningen framkom är resultatet för föräldrar för elever
i åk 3 och resultatet för föräldrar för elever i åk 2 väldigt lika. Även om föräldrarna
för elever i åk 3 är mer insatta i språkduschtandem skiljer sig inte resultatet
respondenterna emellan tillräckligt mycket för att det vore relevant för denna studie.
Det faktum att förväntningar för både åk 3 och åk 2 är likadana innebär att

52

språkduschtandem genomförts likadant i båda årskurserna. Därmed kan man
konstatera att genomförandet av själva projektet inte varierar årskurs- eller lärarvis.
Något som dessutom gör projektet Språkduschtandem till ett kontinuerligt och
pålitligt projekt är det faktum att åk 2:s föräldrars förväntningar hänger ihop med de
erfarenheter föräldrar för elever i åk 3 fått av språkduschtandem.
Några relevanta skillnader mellan de svensk- och finskspråkiga svaren framkom
heller inte, vilket kan tolkas som att föräldrarna upplever språkduschtandem ganska
lika även om de är från två olika språkliga grupper. Som det i resultatredovisningen
framkom uttryckte fler finskspråkiga föräldrar att de önskar att eleverna skulle få en
positivare inställning till det andra inhemska språket än vad föräldrarna har.
Utgående från detta kan dock inte heller dras någon slutsats, eftersom det inte kom
fram varför föräldrarnas inställning är som den är. Man kan ändå konstatera att
språkduschtandem som modell för tandem i de lägre årskurserna och inom
småbarnspedagogiken även av föräldrar förväntas ha samma inverkan som
projektets bakomliggande tanke är. Föräldrarna önskar att barnen ska få en positiv
attityd och förståelse för den andra språkgruppen. Detta är även strävan i
Språkduschtandem. (Språkduschtandem, 2019.)

53

7.2 Metoddiskussion
Genom hela skrivprocessen har jag funderat över för- och nackdelar med att göra
enkätundersökningar. Det jag kommit fram till är att enkätundersökningar oftast är
effektivare

och

kräver

mindre

social

kompetens

än

t.ex.

intervjuer.

Enkätundersökningar kräver dock helt annorlunda förberedelser som man kan
undvika vid intervjuer t.ex. att kunna formulera sig skriftligt så att varje informant
förstår vad forskaren är ute efter.
Då jag skrev min kandidatavhandling genomförde jag gruppintervjuer till vilka jag
tillsammans med min dåvarande handledare formulerade frågor alltså gjorde en så
kallad intervjumanual. Denna manual fungerade som botten för intervjuerna.
Förutom de färdiga frågorna hade jag möjlighet att ställa följdfrågor då sådana
uppstod. Jag bandade också in mina intervjuer och hade möjlighet att lyssna på dem
om och om igen.
När jag nu skriver min magisteravhandling bestämde jag mig för att göra något
annorlunda och vågade mig in på att genomföra en enkätundersökning. Jag
formulerade frågorna tillsammans med min nuvarande handledare och skickade
först information till lärare som sedan skickade ut information till föräldrar. Lärarna
fick också fungera som mellanhänder då jag skickade ut länkarna till de olika
enkäterna.
Vid formulerandet av enkätfrågorna märkte jag hur mycket mer genomtänkta
frågorna i en enkät måste vara än vad de intervjufrågor jag tidigare gjort måste vara.
Det var extra viktigt att formulera sig så att den som besvarade frågorna säkert
förstod vad som menades. Även om jag själv och tillsammans med min handledare
funderade på frågorna märkte jag senare att vissa frågor kanske inte lett till det som
var meningen.
Eftersom enkäten riktades till en relativt liten grupp människor blev det insamlade
materialet ganska litet vilket också beror på att alla föräldrar inte besvarat enkäten.
Något som kan funderas på är vem som inte besvarat och om deras svar hade
påverkat resultatet på ett avsevärt sätt.

54

För att bevara forskningens anonymitet samlade jag inte in respondenternas
kontaktuppgifter. Eftersom jag inte samlade in några kontaktuppgifter kunde jag inte
heller genomföra kompletterande intervjuer. I efterhand anser jag det var ett bra
beslut eftersom det insamlade materialet blev relativt brett ändå i och med att två
olika enkäter skickades ut.
Även om enkätundersökningarna jag genomförde ibland kändes som en börda kan
jag nog medge att de haft mer fördelar än nackdelar. Genom att genomföra
enkätundersökningarna kunde jag nå fler föräldrar än om jag genomfört intervjuer.
Det som orsakade mest svårigheter gällande enkätundersökningarna var
flervalsfrågor och frågor där föräldrarna skulle rangordna. Eftersom en av
enkätundersökningarna genomfördes för hand hade en del föräldrar inte rangordnat
utan skrivit att de tycker alla alternativ är lika viktiga.
Att ha öppna frågor i en enkät skapade en hel del problem i redovisningen av
resultatet. En del av frågorna i enkäterna var frågor där man väl kunde använda sig
av siffor då man presenterade svaren. Det som vållade problem var tolkandet av de
öppna frågorna och i vilken mån det då var viktigt att presentera antal föräldrar som
tycker på ett visst sätt. Eftersom alla svaren ur min synvinkel var fascinerande och
det kändes som om alla förväntningar och erfarenheter är av vikt i presentationen
presenterades det en hel del citat. Det som jag dock vill poängtera är att största delen
av svaren var lika eller hade stora likheter och korrelerade på ett sätt eller annat.
De öppna frågorna orsakade även svårigheter i tolkningen eftersom svaren inte var
identiska och jag i stor mån måste analysera om två föräldrar menade samma sak då
de uttryckte sig på två helt olika sätt.
Eftersom lärarna fungerade som mellanhänder kunde jag inte hålla fortsatt kontakt
med respondenterna. Jag hade heller inte möjlighet att påminna föräldrarna om att
svara på enkäten.
Under genomförandet av denna forskning och själva skrivprocessen hade jag
svårigheter att veta vad som är relevant för denna undersökning. Detta berodde till
stor del på att jag i min enkät hade med frågor om kontakten mellan skolan och
vårdnadshavarna. Svaren till dessa frågor ledde inte till någon sorts ny kunskap om
55

hur föräldrarna upplevt språkduschtandem utan uttryckte egentligen något jag
upplevde som föräldrarnas ovillighet att dela med sig om hur kontakten till skolan
upplevdes.

7.3 Sammanfattande diskussion och förslag på fortsatt
forskning
Språkduschtandem anses av föräldrarna i allmänhet vara något bra. Föräldrarna är
engagerade och förhåller sig positivt till det som görs inom projektet. Vid
genomgång av det insamlade materialet har jag flera gånger blivit glatt överraskad
över föräldrarnas svar.
Vid formulering av forskningsfrågorna till avhandlingen och själva innehållet på
avhandlingen funderade jag på vilket sätt det går att göra en forskning inom ett
projekt som handlar om språk utan att egentligen samla in material av individer som
själv deltagit i projektet. Jag är fortfarande övertygad om att de flesta föräldrarna är
väldigt intresserade av sina barns skolgång och inlärning. Föräldrarna har i denna
forskning fått uttrycka sina åsikter och bli hörda.
Det insamlade materialet och resultatet som sammanfattats bevisar att föräldrarnas
förväntningar och erfarenheter av språkduschtandem korrelerar med varandra. Som
det redan tidigare nämnts är denna avhandlings resultat sammanfattat på enbart
föräldrars svar. Delvis består resultatet på sådant som barnen berättat till sina
föräldrar om tandemet. Detta innebär att den enda parten som inte blivit hörd i
forskningen är läraren. Ett förslag på fortsatt forskning vore därmed att undersöka
lärares syn på samarbetet, informationsmängden och hurdana förväntningar på och
erfarenheter av språkduschtandem de har.
Ett förslag på fortsatt forskning kan uttryckas i ett citat från en förälder som väldigt
tydligt uttrycker förälderns intresse i språkduschtandem och dess inverkan på
barnen. Eftersom jag genomförde enkäter som skickades till föräldrarna istället för
att undersöka barnen kan jag inte dra någon egentlig slutsats om hur
56

språkduschtandem

inverkat

på

barnen.

Alla

de

kommentarer

om

hur

språkduschtandem inverkat barnets språk är tolkningar gjorda av föräldrarna. Citatet
lyder på följande sätt:
”... Olisi mielenkiintoista tietää millä tavoin tandem -opetus
pedagogisista näkökulmista tehdään. Mitkä ovat kielisuihkun
vaikutukset lapsiin verrattuna muihin lapsiin, jotka kielisuihkussa
eivät ole olleet? Onko tällaisia tuloksia mahdollista saada siinä
vaiheessa, kun mahdollisia tuloksia tutkimustyöstä saadaan.”

Mitt förslag på fortsatt forskning vore alltså att undersöka hur elever påverkats av
språkduschtandem i jämförelse med elever som inte varit med i språkduschtandem
men som varit med om någon sorts språkundervisning i skolan. Eftersom min
skrivprocess tog aningen längre än förväntat har en del forskning redan genomförts
om bland annat lärares uppfattningar om tandempedagogik i de lägre årskurserna.
Därmed vore följande steg att fokusera på eleverna.

57

8 Litteratur:
Abrahamsson, N. (2009). Andraspråksinlärning.
Bell, J. (2011). Introduktion till forskningsmetodik.
Brammerts, H. (1996) Tandem via Internet och International E-Mail Tandem
Network 1. I Jonsson, B., Brammerts, H. & Little, D. (Red.), Språkinlärning i tandem
över internet. En handledning. Institutionen för kultur och humaniora. Härnösand.
Rapport nr 6, 1996.
Björkqvist, K., (2012). Introduktion till vetenskapsteori och forskningsmetodik för
beteendevetenskaper.
Calvert, M. (1992). Working in tandem: peddling an old idea. Language Learning
Journal, 6, 17−19.
Hammarberg, B. (2013). Teoretiska ramar för andraspråksforskning. Hyltenstam, K.
& Lindberg, I. (red.) (2013) Svenska som andraspråk – I forskning, undervisning
och samhälle. Lund: Studentlitteratur. Från: http://www.divaportal.org/smash/get/diva2:685569/FULLTEXT01.pdf
Hansell, K. & Pörn, M. (2016). Klasstandem som modell för språkundervisning.
Westerholm, A. & Oker-Blom. G. (red.) (2016:4) Språk i rörelse – skolspråk,
flerspråkighet och lärande.
Holstein, S. & Oomen-Welke, I. (2006). Sprachen-Tandem für Paare, Kurse,
Schulklassen. Ein Leitfaden für Kursleiter, Lehrpersonen, Migrantenbetreuer und
autonome Tandem-Partner.
Jensen,

E.

&

Jensen,

H.

(2008).

Professionellt

föräldrasamarbete.

Stockholm: Liber 2008.
Karjalainen, K., Pörn, M., Rusk, F. & Björkskog, L. (2013). Classroom tandem –
Outlining a Model for Language Learning and Instruction. International Electronic
Journal

of

Elementary

Education

(IEJEE)

6(1),

165-184.

https://www.iejee.com/index.php/IEJEE/article/view/38/36 Hämtad: 19.5.2020.
58

Karjalainen, K. (2011). Interaktion som mål och medel i FinTandem. Strategier och
orientering vid problem i språkproduktion. Acta Wasaensia Nr. 244, Språkvetenskap
43. Vaasan yliopisto.
Larsen, A-K., 2007. Metod helt enkelt. Introduktion till samhällsvetenskaplig
metod.
Löf, Å., Koskinen, H., Pörn, M., Hansell, K., Korhonen, A. & Engberg, C. (2016).
Klasstandem. En resa över språkgränsen. Luokkatandem. Matka yli kielirajan.
Olsson, H. & Sörensen, S., (2007). Forskningsprocessen. Kvalitativa och kvantitativa
perspektiv.
Pörn, M. & Karjalainen, K. (2013). Klasstandem i en tvåspråkig skolkontext.
Kieliverkosto.

10.5.2013.

Hämtad

den

4.5.2020,

från

www.kieliverkosto.fi/article/klasstandem-i-en-tvasprakig-skolkontext/
Svenska Akademien, (2009). Socialisation i Svensk ordbok. Hämtad 4.5.2020, från
https://svenska.se/so/?sok=socialisation&pz=4
Svenska Akademien, (2009). Tandem i Svensk ordbok. Hämtad 18 mars 2019, från
https://svenska.se/so/?id=53282&pz=7
Trost, J. & Hultåker, O. (2016). Enkätboken.
Utbildningsstyrelsen. (2014). Grunderna för läroplanen för den grundläggande
utbildningen.
Valli, R. (2001). Kyselylomaketutkimus. I Aaltola, J & Valli, R. (Red.), Ikkunoita
tutkimusmetodeihin 1. Metodin valinta ja aineistonkeruu: virikkeitä aloittelevalle
tutkijalle.
Åbo

Akademi

Eklasstandem.

Hämtat

den

30

mars

2020

från

januari

2020

från

https://blogs2.abo.fi/tandem/eklasstandem/
Åbo

Akademi

Klasstandem.

Hämtat

https://blogs2.abo.fi/tandem/klasstandem/

59

den

13

Åbo Akademi (2019) Språkduschtandem. Hämtat den 15 april 2020 från
https://blogs2.abo.fi/tandem/sprakduschtandem

60

Bilaga 1

Bilaga 1
Meddelande till föräldrarna på svenska:
Hej!
Jag heter Nea Vihtalahti och studerar till klasslärare vid Fakulteten för pedagogik
och välfärdsstudier på Åbo Akademi. Jag skriver min avhandling pro gradu om
föräldrars förväntningar på och erfarenheter av språkduschtandem.
Eftersom era barn fått vara med i tandemarbetet vore jag tacksam om ni kunde ge
några minuter av er tid och svara på följande enkät. Enkäten är anonym och
resultaten kommer att behandlas konfidentiellt. Resultatet används för denna
avhandling pro gradu och för utvecklingsarbetet inom projektet Språkduschtandem.
Med vänlig hälsning
Nea Vihtalahti
Viesti vanhemmille suomeksi:
Hei,
Nimeni on Nea Vihtalahti ja opiskelen luokanopettajaksi Åbo Akademin
kasvatustieteiden ja hyvinvointialojen tiedekunnassa. Kirjoitan parhaillaan pro
gradu -tutkielmaani huoltajien odotuksista ja kokemuksista kielisuihkutandemiin.
Koska lapsenne on ollut mukana tandemtyössä olisin todella kiitollinen, jos voisitte
täyttää tämän lomakkeen. Lomakkeeseen saa vastata nimettömästi ja tulokset
käsitellään luottamuksellisesti. Tuloksia käytetään tähän pro gradu -tutkielmaan
sekä Kielisuihkutandemprojektin kehitystyöhön.
Ystävällisin terveisin
Nea Vihtalahti

Bilaga 2

Bilaga 2
Enkätfrågor på svenska: Föräldrar för åk 2 besvarade frågorna: 1–12 och 15–17,
medan föräldrar för åk 3 besvarade frågorna 1–3, 5–17.
Bakgrundsinformation:
1. Vad är ert barns skolspråk?
2. Vilket/vilka språk använder barnet med familjemedlemmar och andra närstående?
(mamma, pappa, andra vuxna i familjen, syskon, morföräldrar, farföräldrar,
släktingar, kompisar, andra nära personer)
- Svarsalternativ: svenska, finska, annat, ej relevant.
3. Vilket/vilka språk har ni som familjens gemensamma språk?
- Svarsalternativ: svenska, finska, annat.
Fråga för åk 2:
4. Vilken lärokurs i finska deltar ditt barn i?
Svarsalternativ: A-finska, Modersmålsinriktad finska (MoFi)

Förväntningar och förkunskaper:
5. Hur bra känner ni till vad språkduschtandem går ut på?
- Svarsalternativ: 1= inte alls, 2 = lite, 3 = ganska bra, 4 = mycket bra.
6. Vad har ni fått för information om språkduschtandem och hurdan information
skulle ni önska er?
7. Vad anser ni om samarbetet mellan den svenska och den finska skolan och de två
språkgrupperna?
8. Vilka för- och nackdelar ser ni med ett projekt som språkduschtandem?
9. Hurdana förväntningar har ni på språkduschtandem? Rangordna följande
påståenden enligt hur viktiga dessa aspekter är för er inom språkduschtandem. 1 =
det viktigaste påståendet, 7 = det minst viktiga påståendet.
- Påståenden:

Bilaga 2
•
•
•
•
•
•

Barnet får mod att använda det andra inhemska språket.
Barnet kommer i kontakt med det andra inhemska språket.
Barnets språkkunskaper förbättras.
Barnets får bekanta sig med finskspråkiga barn. Barnet börjar förstå det
andra inhemska språket.
Barnet får en positiv inställning till det andra inhemska språket.
Barnet får lära sig och använda sig av det andra inhemska språket i samband
med olika skolämnen och aktiviteter i skolan.

10. Finns det något annat ni förväntar er att språkduschtandem ska ge ert barn?
Vad?
11. I samband med vilka skolämnen eller aktiviteter anser ni man med fördel
kan använda sig av språkduschtandem?
Erfarenheter av språkduschtandem:
12. Vad har ni diskuterat om språkduschtandem tillsammans med ert barn?
13. Har det skett en förändring i barnets språkanvändning som följd till
språkduschtandem? Hurdan?
14. Hur har ert barn upplevt språkduschtandem? 1 = helt av samma åsikt, 2 =
delvis av samma åsikt, 3 = delvis av annan åsikt, 4 = helt av annan åsikt.
a.
b.
c.
d.

Barnet har blivit positivare inställt till det andra inhemska språket.
Barnet har börjat använda sig av det andra inhemska språket.
Barnet har börjat se på tv på det andra inhemska språket.
Barnet har börjat visa intresse för det andra inhemska språket, den andra
språkgruppen och kulturen.
e. Barnet har varit frustrerat över tandemsamarbetet.
f. Barnet har varit ivrigt över tandemsamarbetet.
g. Barnet har inte uppmärksammat tandemsamarbetet på något speciellt
sätt.
Föräldraengagemang i språkduschtandem:
15. Hur ofta och i vilka slags ärenden brukar ni vara i kontakt med skolan?
16. Skulle ni vara intresserade av att medverka i språkduschtandem? På
vilket sätt?
17. Övriga kommentarer till temat eller frågeformuläret:

Bilaga 3

Bilaga 3
Kyselylomakkeen kysymykset suomeksi: Kakkosluokan vanhemmat vastasivat
kysymyksiin: 1–12 ja 15–17. Kolmosluokan vanhemmat vastasivat kaikkiin
kysymyksiin.
Taustatiedot:
1. Mikä on lapsenne koulukieli?
2. Mitä kieltä/kieliä lapsenne käyttää perheenjäsenten ja muiden läheisten ihmisten
kanssa? (Äiti, isä, perheen muut aikuiset (esim. Uusi kumppani), sisarukset, äidin
vanhemmat, isän vanhemmat, sukulaiset, kaverit, muut läheiset ihmiset)
- Vastausvaihtoehdot: Suomi, Ruotsi, Muu kieli, mikä?, Ei ajankohtaista.
3. Mikä/Mitkä kielet ovat perheen yhteisiä kieliä?
- Vastausvaihtoehdot: Suomi, Ruotsi, Muu kieli, mikä?
Odotukset ja ennakkotiedot
4. Kuinka hyvin tiedätte mistä kielisuihkutandemissa on kyse?
Vastausvaihtoehdot:1 = huonosti, 2 = melko huonosti, 3 = melko hyvin, 4 = todella
hyvin.
5. Millaista tietoa olette saaneet kielisuihkutandemista? Millaista tietoa toivoisitte
saavanne?
6. Mitä mieltä olette suomenkielisen ja ruotsinkielisen koulun ja kieliryhmien
yhteistyöstä?
7. Mitä hyvää kielisuihkutandemin kaltaisessa toiminnassa mielestänne on?
8. Miten kielitandemia voisi mielestänne parantaa?
9. Millaisia odotuksia teillä on kielisuihkutandemille? Laittakaa seuraavat väitteet
tärkeysjärjestykseen. 1 = tärkein väite, 7 = vähiten tärkeä väite.
- Väitteet:
•

Lapsi saa rohkeutta käyttää toista kotimaista kieltä.

•

Lapsi on kontaktissa toiseen kotimaiseen kieleen.

•

Lapsen kielitaidot paranevat.

Bilaga 3
•

Lapsi saa tutustua toisen kieliryhmän lapsiin.

•

Lapsia alkaa ymmärtää toista kotimaista kieltä.

•

Lapsen asenne toista kotimaista kieltä kohtaan paranee.

•

Lapsi oppii ja saa käyttää toista kotimaista kieltä eri kouluaineissa ja koulun
toiminnassa.

10. Mitä muuta toivotte kielisuihkutandemin antavan lapsellenne?
11. Missä kouluaineissa ja minkä koulussa tapahtuvan toiminnan yhteydessä
kielisuihkutandemia voisi mielestänne käyttää?
Kokemuksia kielisuihkutandemista
12. Oletteko keskustelleet kielisuihkutandemista lapsenne kanssa? Mitä näissä
keskusteluissa on tullut esiin?
13. Onko lapsen kielenkäytössä tapahtunut muutoksia kielisuihkutandemin
seurauksena? Millaisia?
14. Miten lapsenne on kokenut kielisuihkutandemin? 1 = täysin samaa mieltä, 2 =
osittain samaa mieltä, 3 = osittain eri mieltä, 4 = täysin eri mieltä.
a. Lapsen asenne toista kotimaista kieltä kohtaan on parantunut.
b. Lapsi on alkanut käyttää toista kotimaista kieltä.
c. Lapsi on alkanut katsomaan tv:tä toisella kotimaisella kielellä.
d. Lapsi on alkanut näyttämään kiinnostusta toista kotimaista kieltä, toista
kieliryhmää ja kieliryhmän kulttuuria kohtaan.
e. Lapsi on ollut turhautunut kielisuihkutandemiin liittyen.
f. Lapsi on ollut innostunut tandemyhteistyöstä.
g. Lapsi ei ole huomioinut tandemyhteistyötä millään erityisellä tavalla.
Vanhempien osallisuus kielisuihkutandemissa
15. Kuinka usein ja millaisissa asioissa olette yleensä yhteydessä kouluun?
16. Olisitteko kiinnostuneita osallistumaan ja vaikuttamaan kielisuihkutandemiin?
Millä tavoin?

Bilaga 3
17. Muita aiheeseen tai kyselylomakkeeseen liittyviä kysymyksiä tai kommentteja:

