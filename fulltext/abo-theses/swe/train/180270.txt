Attityder till och acceptans av pronomenet en

Lina Hassel, 40280
Pro gradu-avhandling i svenska språket
Fakulteten för humaniora, psykologi och teologi
Åbo akademi, 2020

Åbo akademi – Fakulteten för humaniora, psykologi och teologi
Abstrakt för pro gradu-avhandling
Ämne: Svenska språket
Författare: Lina Hassel
Arbetets titel: Attityder till och acceptans av pronomenet en.
Handledare: Saara Haapamäki
Handledare:
Abstrakt:
Syftet för den här avhandlingen är att undersöka attityder till, acceptans av och angivna
användningsområden för det generiska pronomenet en hos universitetsstuderande vid Åbo
Akademi. Det generiska pronomenet en är en feministisk språkintervenering som kan användas
istället för pronomenet man. Forskningsfrågorna som användes för att möta avhandlingens
syfte var:
• I hur stor utsträckning anser sig informanterna använda det alternativa en i en generisk
betydelse? I hur stor utsträckning anser sig informanterna använda hen i
anonymiserande kontexter och i specifika kontexter?
• För vilka användningsområden och kontexter accepteras pronomenet en?
• Hur påverkas acceptansen av pronomenet en av kännedom, exponering och kunskap
kring pronomenet? Ökar acceptansen av pronomenet en ifall informanterna har en
positiv attityd till pronomenet hen?
• Vilka bakgrundsfaktorer är gemensamma för de som är positivt inställda till
pronomenet en och för de som är negativt inställda till pronomenet en? Vilka typer av
re_aktioner genererar pronomenet en?
Som material för undersökningen användes en enkät som består av tre olika testdelar:
lucktest, acceptanstest och explicita attitydfrågor. Informanterna består av tredjeårsstuderande
vid Åbo Akademi när enkätstudien utfördes år 2019. Totalt deltog 176 informanter som var
jämt representerade över universitetets alla fakulteter.
Tidigare forskning som denna avhandling bygger på är bland annat Wojahns (2015)
doktorsavhandling om språkaktivism, Milles (2019) artikel om diskursiv aktivism och
Patersons (2011) och Darrs (2016) avhandlingar om användningen av singulärt they i
engelskan. Som teoretisk ram för tolkningen av enkätsvaren har jag utgått ifrån feministiskkritisk diskursanalys (FCDA) och social identitetsteori.
Avhandlingens huvudsakliga resultat är att användningen av pronomenet en är relativt låg i
lucktesten, medan användningen av pronomenet hen har ökat signifikant de senaste åren.
Informanterna värderar dock testmeningarna med en som neutrala på skalan bra-störande.
Gällande pronomenets användningsområde är det mest frekventa förslaget formella skriftliga
vetenskapliga kontexter. Faktorer som verkar påverka informanternas attityder till och
användning av pronomenet är exponering, kunskap om själva ordet och informanternas sociala
bakgrundsfaktorer. Den grupp som är mest positivt inställd till pronomenet och som även
använder det själva är vänsterorienterade kvinnor vid fakulteten för humaniora, psykologi och
teologi.
Nyckelord: generiska pronomen, språkaktivism, attityder, acceptans
Datum: 09.12.2020
Sidoantal: 64
Abstraktet godkänt som mognadsprov:

Innehållsförteckning
1 Inledning ..................................................................................................................................................... 1
1.1 Bakgrund ............................................................................................................................................. 1
1.2 Tidigare forskning ................................................................................................................................ 4
1.3 Syfte ..................................................................................................................................................... 9
2 Teoretiska utgångspunkter....................................................................................................................... 11
2.1 Språkaktivism .................................................................................................................................... 11
2.2 Feministisk-kritisk diskursanalys ....................................................................................................... 13
2.3 Social identitetsteori ......................................................................................................................... 14
3 Metoder och material .............................................................................................................................. 16
3.1 Material och insamlingsmetoder ...................................................................................................... 16
3.1.1 Enkät ........................................................................................................................................... 16
3.1.2 Informanter och materialinsamling............................................................................................ 18
3.2 Analysmetoder .................................................................................................................................. 21
4 Analys ....................................................................................................................................................... 22
4.1 Del 1: lucktest .................................................................................................................................... 23
4.1.1 Generiska pronomen .................................................................................................................. 23
4.1.2 Generiska eller personliga pronomen ........................................................................................ 25
4.1.3 Personliga pronomen ................................................................................................................. 27
4.2 Del 2: acceptanstest .......................................................................................................................... 32
4.2.2 Generiskt en................................................................................................................................ 32
4.2.2 Hen som personligt och generiskt pronomen ............................................................................ 35
4.2.3 Han och hon som generiskt pronomen ...................................................................................... 37
4.3 Del 3: explicita attitydfrågor .............................................................................................................. 39
5 Sammanfattande diskussion .................................................................................................................... 48
Litteraturförteckning ................................................................................................................................... 60
Bilagor.......................................................................................................................................................... 65

1 Inledning
Den här pro gradu-avhandlingen behandlar attityder till och acceptans av det generiska pronomenet
en. Inledningsvis presenteras undersökningen område och tidigare forskning på området varefter
undersökningen syfte befästs.

1.1 Bakgrund
Har debatten kring ett könsneutralt språkbruk svalnat eller har den endast börjat? Den senaste stora
vågen av språkaktivism innehöll det nylanserade pronomenet hen som fick medial spridning i både
Sverige och Finland år 2015. På samma våg av språkaktivism lanserades även det generiska
pronomenet en som alternativ till det etablerade pronomenet man. Det språkaktivistiska
pronomenet en är temat för den här avhandlingen. Avhandlingens material består av en
enkätundersökning utförd år 2019 där 176 informanter i Svenskfinland svarade på frågor om sina
attityder till och acceptans av det generiska pronomenet en. I det inledande kapitlet presenteras
avhandlingens bakgrund, tidigare forskning på området och avhandlingens syfte.
Ett arbete för ett mer jämställt språk har drivits redan länge (Pauwel 2003, Milles 2017) och
debatten och forskningen kring det är aktuell ännu idag (se ex. Bäck m.fl. 2018, Wojahn 2015,
Rancken 2012/2015/2017, Lind Palicki & Milles 2015). I Sverige har arbetet för ett jämställt språk
pågått i minst 100 år och speciellt viktig var diskussionen om ett jämställt språk under 1970- och
80-talet (Pauwel 2003). Den forskning som gjorts inom ramen för språk och kön, med fokus på
jämställt språk(bruk) i svenskan, har fokuserat på det nyinförda pronomenet hen (Rancken
2012/2015, Wojahn 2013), självkategorisering (Rancken 2017, Wojahn 2015) och språkaktivism
och -reform ur både ett historiskt och samtida perspektiv (Wojahn 2015, Lind Palicki & Milles
2015, Milles 2011).
I den här avhandlingen står det generiska pronomenet en i fokus. Avhandlingens syfte är att
undersöka finlandssvenska universitetsstuderandes attityder till och acceptans av pronomenet en
och deras angivna kontextuella användningsområden för pronomenet en.

I förlängningen

undersöker jag även ifall informanternas bakgrundsfaktorer påverkar deras attityder till
språkaktivistiska interveneringar.
1

Mellan åren 2012 och 2016 spekulerade diverse aktörer i offentligheten ifall den breda spridningen
av hen kommer att ge fart åt spridningen av en (ex. Karlsson 2012, Löfvendahl 2014, Andersson
2016, Arndtzén 2016). Pronomenet en listades på Nyordslistan år 2014 (Institutet för språk och
folkminnen 2014) och har sedan dess både etablerats och spridit, om än inte i samma utsträckning
som hen. Medan hen aktivt används och har etablerats på allmän nivå har en möjligen fått en mer
utpekande och identitetsbyggande funktion. Ett nutida exempel återfinns i Netflix originalserie
Kärlek & Anarki (2020) där ett stående skämt utgörs av feministers ansträngning att använda
pronomenet en. När en feminist i serien i misstag råkar använda det standardiserade man anklagas
hen för att vara manstillvänd och för att inte stöda feminismen. Denna händelse åskådliggör en del
av pronomenets ställning och funktion i dagsläget, men belyser även språkets centrala position i
den feministiska aktivismen.
I Svenska Akademiens grammatik definieras man som ”en indefinit generisk motsvarighet till
definita personliga pronomen” (Teleman m.fl. 1999:393) vilket i genitiv och ackusativ används
som ens och en. Teleman m.fl. (1999:393) nämner också att en dialektal variant av man är en. De
olika betydelserna av generiskt man är enligt Teleman m.fl. (1999) generisk betydelse där talaren
är inkluderad, vem som helst i en viss grupp där talaren själv inte är inkluderad eller ”en mera vag
referens” (Teleman m.fl. 1999:394). En mera vag referens kan t.ex. vara en okänd aktör, en själv
eller mottagaren i situationer som kräver mer finkänslighet eller ett påstående som talaren anser
vara ett normaltillstånd (Teleman m.fl. 1999:395). Hultman (2003:122) framhåller möjligheten att
inte precisera referenten/referenterna genom användningen av man och att detta både kan vara
praktiskt men också farligt ifall pronomenet överanvänds och talaren på så sätt lyckas ”gömma”
aktörer bakom det oprecisa pronomenet. I en samtalsanalytisk undersökning kartlade Jansson
(2019) funktioner av och referenter för pronomenet man. I analysen framkom det att den vanligaste
referenten för man var ”dom” och att den ovanligaste var ”jag”. Därtill var de vanligaste
funktionerna för användandet av man mildrande, ansiktsbevarande eller närhetsskapande. Janssons
(2018) huvudsakliga tes och argument är att man sällan kan förstås som bara generiskt och att detta
är problematiskt i politiska sammanhang där retorik och språkbruk är av högsta vikt.

2

Historiskt sett har också, förutom pronomenet man, pronomina en och du använts generiskt
(Skärlund 2017:3). Gemensamt för alla tre pronomen är att samtliga konstruktioner härstammar
från andra typer av ord – substantiv (man), räkneord (en) och personligt pronomen (du). Skärlund
(2017) har undersökt hur dessa ord har utvecklats till att inneha en generisk funktion från år 1225
till 2017. Processen för utvecklingen av ett substantiv (i det här fallet människa/man) till ett
generiskt indefinit pronomen (generiskt man) benämns som grammatikalisering och anses vara en
universell tendens (Skärlund 2017:58) som även realiserats i flera andra europeiska språk (Skärlund
2017:30).
På samma sätt som utvecklingen av ett substantiv till generiskt pronomen har skett i flera
europeiska språk har även en utveckling från ett räkneord till ett generiskt promenen skett
(Skärlund 2017:66). I svenskan är det räkneordet en som utvecklat en generisk betydelse. Skärlund
(2017:180) daterade de första beläggen för generisk användning av en till mitten av 1400-talet i sitt
material och hen konstaterar att användningen blev vanlig under den första halva av 1500-talet.
Under 1800- och 1900-talet förekom en som generiskt pronomen endast i roll- och romanfigurers
repliker vars syfte då var att markera en talspråklig och dialektal språkanvändning (Skärlund
2017:186). Fram till 2000- och 2010-talet förekom användningen av generiskt en i dialektala
sammanhang, detta gäller främst dialekter i Götaland och Svealand (Skärlund 2017:186). Från och
med 2010-talet räknas generiskt en som en av de mest använda och diskuterade språkaktivistiska
interveneringarna i Sverige (Wojahn 2015:212). Detta markerar också en ny typ av användargrupp
och en ny kontext för användningen av generiskt en utöver en dialektal användning, nämligen den
feministiskt språkaktivistiska användningen (Skärlund 2017:186). Den nya typen av användning
av en som ersättare för man daterade Skärlund (2017:185) till 2005 i sitt material men hen hänvisar
även till Wojahn (2015) som menar att det har förkommit redan runt år 2000 i vissa kretsar i
Sverige. I de blogginlägg som Skärlund (2017) undersökt är det dock först år 2013 som en får större
spridning.
En som ett generiskt pronomen omnämns i SAG (Teleman m.fl. 1999:393) som ett dialektalt
uttryck och det är först i den andra upplagan av Jämställt språk av Milles (2012) som det
språkaktivistiska alternativet omnämns i språkvårdande böcker. Milles (2012:55–56) skriver om
problematiken med likheten till substantivet man som också är pronomenets historiska ursprung.
3

Rådet som ges gällande man och en är en fortsatt användning av pronomenet man (Milles 2012:55–
56). Det andra tillfället där en språkvårdsinstitution omnämner en i generisk betydelse är Institutet
för språk och folkminnens frågelåda där redaktionen skriver att användningen härstammar från
”genusmedvetna kretsar” där orsaken till användningen är strävan till ett könsneutralt språk i likhet
med det personliga pronomenet hen (Institutet för språk och folkminnen 2019). Vidare skriver
webbredaktören att ordet kan uppfattas som dialektalt eller ideologiskt men att det i sig inte finns
någonting fel i användningen av ordet. Slutligen överges aktörsskapet för språkförändring till
språkanvändarna:
I takt med att användningen ökar blir också sammanhangen där ordet upplevs som neutralt
allt fler. Det är genom att använda ord som de etableras, och det är alltså språkbrukarna
själva som måste avgöra i vilken utsträckning de vill bidra till etableringen av en som
könsneutralt pronomen genom att använda det. (Institutet för språk och folkminnen 2019)

Det är inte endast i Sverige som pronomenet man har debatteras utan liknande diskussioner har
också förts i Norge. I engelskspråkiga regioner har en debatterat ordet man i betydelsen
’mänskligheten/människa’ (Skärlund 2017:149), detta då också ur ett feministiskt språkaktivistiskt
perspektiv. Ett tidigt utfall av utbytandet av man till något annat gjordes i den norska romanen
Egalias døtre (1977) av Gerd Brantenberg där generiskt man har bytts ut till dam för att befästa
den matriarkala samhällsordningen i romanberättelsen.

1.2 Tidigare forskning
Om generiska pronomen på andra språk än svenska, har t.ex. Jensen (2009) skrivit om pronomen
(man och du) i den talade danskan, Paterson (2011) och Darr (2016) om engelskans they. Jensen
(2009) undersökning visare på de semantiska skillnaderna mellan de generiska pronomina du och
man, där det alternativa du verkar vara ”mottagarorienterad” där mottagaren bjuds in i en
perspektivering från ”insidan”. För den mottagarorienterade funktionen anses pronomenet man
vara mindre neutralt än pronomenet du. I undersökningens sociolingvistiska del framkom det att
talarna har, mellan åren 1978 och 2005, ökat sin användning av du som generiskt pronomen och
att denna förändring har spridit sig geografiskt med start i Köpenhamn. Även om du har ökat under
den undersökta tiden finns indikationer på att du-användningen i de yngre generationerna i
Köpenhamn kommer att minska. Gemensamt för det danska och svenska generiska pronomenet
4

man är dess grammatikaliseringsprocess från substantivet man. I det engelska språket kan
pronomenet they användas både som personspecifikt och generiskt utöver den redan väletablerade
användningen som pronomen i tredje person plural. Ett motargument som ofta förekommer när nya
pronomen etableras är svårigheten att vidga en mentalt cementerad ordklass och svårigheten kring
ordets många betydelser, dessa argument motbevisar både Paterson (2011) och Darr (2016) i sina
undersökningar om pronomenet they och på svenskt håll konstaterar Milles (2013:117) det samma.
Genom en analys av den befintliga litteraturen konstaterar Paterson (2011:23) att en ny generation
både kognitivt och språkligt skulle med lätthet kunna lära sig singularformen av they. Det samma
gäller för slopandet av generiskt he i engelskan, vilket har påvisats inneha en primärt manlig
betydelse i den bredare kognitiva litteraturen (Paterson 2011:24–26). Darr (2016) konstaterar i sin
undersökning att queera informanter i större utsträckning än icke-queera informanter använder sig
av they som personspecifikt pronomen och således bör även denna typ av pronomenanvändning
vara godkänd i t.ex. högskolors skrivpraktiker. Både Darr (2016) och Paterson (2011) är exempel
på forskare som förespråkar ett könsneutralt språkbruk gällande pronomen och de fastställer även
att problematiken som lyfts upp i den allmänna debatten kring dubbel betydelse av t.ex. they inte
är ett problem för användningen av they som ett könsneutralt pronomen.
I Sverige är det Wojahns (2015) doktorsavhandling som är den mest omfattande forskningen om
språkaktivism (i Sverige). I sin undersökning analyserar Wojahn (2015:92) bland annat de
metaspråkliga diskussioner om en som förts på internet och i fokusgrupper. Resultaten av de
undersökta re_aktionerna1 på interveneringen visar att ordet också framkallar antaganden och
kategoriseringar av de språkbrukare som antas använda och förespråka könsneutrala ord (Wojahn
2015:156–159). I kommentarerna framkommer en stark tro på den språksyn där språket avbildar
den verklighet vi lever i, men kommentarerna innehåller också en rädsla för det konstruktivistiska
tänket kring ett medskapande språkbruk. I kommentarerna framgår det t.ex. således att etableringen
av hen som specifikt personligt pronomen inte skulle vara gångbar eftersom det i deras
(kommentatorernas) verklighet endast finns ett binärt könssystem där man och kvinna ingår
(Wojahn 2015:182). I analyskapitlet jämför jag de re_aktioner Wojahn (2015) har analyserat i sitt
material med de re_aktioner som framkommer i mina enkätsvar.

1

Här används re_aktion som skrivsätt för att markera den aktiva handlingen som utgör en re_aktion. Wojahn
(2015) använder samma typ av skrivsätt för att undgå en passivering av verbet.

5

Under de senaste åren (2018–2019) har antalet kandidat- och magistersavhandlingar om
feministiskt språkbruk och språkaktivism i Sverige och Svenskfinland ökat. Avhandlingarna är
även skrivna inom andra ämnen än lingvistik. Ett exempel som är relevant för denna avhandling är
Åkerbergs

(2019)

avhandling

inom

ämnet pedagogik

vid

Umeå

universitet.

Hens

kandidatavhandling behandlar universitetsstuderandes inlärning och användning av nya
normkritiska ord och huruvida dessa studerande är engagerade i språkaktivism. Valet att undersöka
universitetsstuderande föll sig naturligt eftersom tidigare forskning (Bäck, Lindqvist & GustafssonSendén, 2018) om ordet hen visade att studerande var mest positivt inställda till ordet och att
studerande befinner sig i en sådan miljö där aktuell forskning och samhällsproblematik ständigt
diskuteras. Därför kan universitetsstuderandes attityder och handlingar representera en förändring
eller nya fenomen i samhället. Åkerbergs (2019) resultat visade att inlärning och vetskap om
normkritiskt språkbruk sker via informella sammanhang i omgivningen och via sociala medier.
Informanterna kunde även delas in i två olika grupper baserat på deras förhållningssätt, grupperna
var för-gruppen och emot-gruppen. Mängden kunskap om normkritiskt språkbruk verkade ha ett
samband med en positiv attityd, lika så mängden exponering för ämnet. En annan skillnad mellan
grupperna var att för-gruppen framhöll att det är inkludering och respekt som står bakom valet att
lära sig om och att använda nya normkritiska ord medan emot-gruppen menade att språket är
perfekt och inte behöver ändras och att språkaktivism inte angår dem.
På finlandssvenskt håll har Rancken (2012) undersökt finlandssvenska queerpersoners attityder till
användningen av könat och könsneutralt språk. En del av materialet var enkätsvar i vilka det
framkom att många av informanterna förhöll sig positiva till könsneutralt språkbruk och att de
själva aktivt försökte använda ett så könsneutralt språkbruk som möjligt. Dessa resultat är de
samma som för Darrs (2016) undersökning av pronomenet they. Anmärkningsvärt för Ranckens
(2012) undersökning i jämförelse med min är urvalet av informanter. Ranckens (2012) informanter
är

finlandssvenska

queerpersoner

medan

informanterna

i

denna

undersökning

är

högskolestuderande finlandssvenskar där både queerpersoner och icke-queerpersoner ingår. En kan
då anta att Ranckens (2012) informanter i större utsträckning är mer positivt inställda till
språkneutralt språkbruk i och med att det är HBTQI-aktivister och feminister som drivit den
feministiska språkaktivismen (Wojahn 2015:63). Rancken (2015) har även utfört en
6

enkätundersökning om queerpersoners förhållningsätt till pronomenet hen. Det mest intressanta
resultatet visar att användningen av hen verkar vara situationsbundet och att mediet i vilket
kommunikationen sker spelar roll (Rancken 2015:175). I diskussionsavsnittet går jag i dialog med
de resultat och den diskussion som Rancken (2015) för i sin artikel. En annan undersökning av
attityder till och användningen av pronomenet hen är Norkvist & Junghagen Öberg (2019) som
konstaterat att till skillnad från de queera informanterna i Rancken (2012) var svensklärare i
Sverige något mindre positivt inställda till hen som personspecifikt pronomen, vilket kan bero på
att hen som specifikt pronomen kan anses vara mer sexualpolitiskt laddat än hen som generiskt
pronomen (Norkvist & Junghagen Öberg 2019:35). Detta går emot den allmänt positiva
inställningen till hen bland informanterna och faktumet att det ”ofta är unga kvinnor som tar sig an
språkliga nyheter” (Norkvist & Junghagen Öberg 2019:35).
Andra undersökningar om pronomenet hen har gjorts av bland annat Milles (2013) som undersökte
användningen av hen i olika textkulturer vid åren för pronomenets genomslag (år 2011 till 2013).
Ökningen mellan år 2011 och år 2013 var liten och den mest framträdande gruppen som använde
pronomenet var yngre kvinnor som studerade på högskolenivå (Milles 2013:129). Bäck, Lindqvist
& Gustafsson-Sendén (2018) utförde en attitydundersökning i Sverige år 2015, det år då hen
debatterades som mest i offentligheten. Resultaten för enkätundersökningen visade att under hösten
2015 ansåg majoriteten av informanterna att hen inte var ett bra ord och att de själva inte använde
det (Bäck, Lindqvist & Gustafsson-Sendén 2018:28). Det framkom också i enhetlighet med tidigare
forskning att det var ”unga, vänsterorienterade och högutbildade personer i större städer” (Bäck,
Lindqvist & Gustafsson-Sendén 2018:28) som var positivt inställda till ordet.
Två undersökningar som inkluderar både pronomenet hen och en är Leibring Svedjedal (2014) och
Hagstedt (2018). Leibring Svedjedals (2014) undersökning visar att år 2014 var det få som använde
sig av pronomenet hen och pronomenet en var fortfarande okänt för majoriteten, medan det år 2018
framgår i Hagstedts (2018) material att den positiva attityden till hen har ökat markant medan
attityden till en är mer återhållsam. Hagstedt (2018) poängterar även att generiskt en används i
vissa dialekter i Sverige och att etablering och acceptans av pronomenet därför i teorin borde vara
lättare än för pronomenet hen, men resultatet visar att fallet inte är så. Ett annat resultat som
framkommer i Hagstedts (2018) undersökning är att det finns ett glapp mellan inställningen till
7

orden och det rapporterade bruket av dem. Hagstedt (2018) menar att detta hänger ihop med
etablering och acceptans. Informanterna beskrev en framtid där orden är ”neutrala” och
väletablerade och att de då kunde tänka sig att använda orden mer frekvent och i flera situationer.
Slutligen presenteras tre avhandlingar som endera genom val av informanter eller val av språkligt
fenomen ligger nära den här avhandlingens syfte och forskningsområde. Inledningsvis har
Johansson (2014) i sin C-uppsats undersökt reformförslaget som presenterade pronomenet en och
kartlagt bruket av en i Sverige. Resultaten visar att reformförsöket har en feministisk grund, att
pronomenet används i både formella och informella texter och att studerande uppfattar pronomenet
som värdeladdad och dialektalt (Johansson 2014:33–34). Söderlund Nåtfors (2015) har i sin tur
undersökt hur utbrett bruket av en är bland anställda vid järnvägen i Mellansverige, om
sannolikheten att använda en stiger om personen redan använder sig av det personliga pronomenet
hen och om en och man skapar olika konceptualiseringar av kön. Resultaten visar att få informanter
aktivt använder pronomenet en, men att majoriteten hade en positiv attityd till pronomenet. Därtill
skapar varken man eller en konceptualiseringar av kön i någon större utsträckning men i de få fall
det skedde så konceptualiserade man en binär könsindelning och en inkluderade fler könsidentiteter
(Söderlund Nåtfors 2015:20-22). Både i Johanssons (2014) och i Söderlund Nåtfors (2015) resultat
framgick det att informanter associerar användningen av en till någonting dialektalt, där det
dialektala syftar på talare i Sverige. Informanter associerar säkerligen det dialektala till södra och
västra Sverige vilket är det område som Skärlund (2017) ringar in som användningsområde av en
som generiskt pronomen med dialektala förtecken. I min enkätundersökning där populationen är
studerande i Svenskfinland borde det således inte framkomma några associationer till pronomenet
en som dialektalt.
De fyra ovanstående studierna, Leibring Svedjedal (2014), Hagstedt (2018), Johansson (2014) och
Söderlund Nåtfors (2015), inringar även denna avhandlings forskningsområde. Dock skiljer de sig
alla från denna avhandling gällande geografi och utöver det varierar syften, informantgrupper och
materialinsamlingsmetoder. Det som särskiljer den här avhandlingen från de ovanstående är
enkätens kombination av isolerade lucktest, acceptans av testmeningar, graderingar av
testmeningar och slutligen explicita attitydfrågor (se kap 3.2 och bilagor). Även informantgruppen
är speciell i och med att den är representativ för det svenska universitetet i Finland (Åbo Akademi)
8

där alla fakulteter är representerade och informanterna befann sig på samma studieår när
enkätundersökningen utfördes. På så sätt fyller den här avhandlingen en lucka i forskningen,
speciellt på finlandssvenskt håll där ingen ännu kartlagt acceptans av en eller attityder till en. Dock
finns det en mängd undersökningar om pronomenet hen både i Sverige och i Finland, vilka kommer
att fungera som en jämförelsepunkt till denna undersökning eftersom de språkliga
interveneringarna ligger nära varandra i tid och i karaktäristika.

1.3 Syfte
Pronomenet en:s framfart har alltså kommenterats och uppmärksammats i olika sammanhang men
det har inte undersökts i någon större omfattning i Svenskfinland. Därför har jag valt att undersöka
detta och mer specifikt undersöker jag attityder till användningen av pronomenet en hos
universitetsstuderande vid Åbo Akademi. Därtill undersöks även informanternas uppfattning om
kontextuella

användningsområden

för

pronomenet

en

samtidigt

som

informanternas

bakgrundsfaktorer kopplas till deras attityder för att en kartläggning av vilken/vilka grupp/grupper
som stöder och driver feministiska språkinterveneringar ska vara möjlig. Forskningsfrågorna som
används för att möta syftet är:
•

I hur stor utsträckning anser sig informanterna använda det alternativa en i en generisk
betydelse? I hur stor utsträckning anser sig informanterna använda hen i anonymiserande
kontexter och i specifika kontexter?

•

För vilka användningsområden och kontexter accepteras pronomenet en?

•

Hur påverkas acceptansen av pronomenet en av kännedom, exponering och kunskap kring
pronomenet? Ökar acceptansen av pronomenet en ifall informanterna har en positiv attityd
till pronomenet hen?

•

Vilka bakgrundsfaktorer är gemensamma för de som är positivt inställda till pronomenet en
och för de som är negativt inställda till pronomenet en? Vilka typer av re_aktioner genererar
pronomenet en?

9

10

2 Teoretiska utgångspunkter
Den här avhandlingen i sig är av språkaktivistisk karaktär, därav följer en presentation och
diskussion av begreppet. Utöver det redogörs det även för de teoretiska ramar som används i
analyskapitlet.

2.1 Språkaktivism
Wojahn (2015:24) definierar språkaktivism som ”en medveten motståndshandling; ett språkligt
motstånd mot diskursivt re_producerade2 sociala normer som uppfattas som diskriminerande”.
Ytterligare definierande faktorer i begreppet språkaktivism är att aktivismen bedrivs ”underifrån”
av strukturellt diskriminerade grupper, att aktivismen är intentionell och politiskt motiverad och att
syftet är att eliminera diskriminerande hegemoniska diskurser och samhällsstrukturer (Wojahn
2015:24). Ett annat begrepp som innefattar likadana processer är feministisk språkplanering (på
engelska: feminist language planning) som i Sverige främst har använts av Karin Milles (2019,
2011, Lind Palicki & Milles 2015). Milles (2019:157) utvecklar begreppet till feministisk diskursiv
aktivism där tyngdpunkten ligger på de feministiska teoretikernas inflytande och hur deras
motståndsstrategier varit/är för att förändra diskursiva mönster. Milles (2019:157) menar att
förändringen av ord och uttryck endast är ett medel för det egentliga målet vilket är att eliminera
diskriminerande diskurser. Begreppsdefinitionen ligger därför väldigt nära Wojahns (2015:24)
definition av språkaktivism men det som skiljer dem åt är de aktörer som anses utföra aktivismen.
I Wojahns (2015) fall är fokuset på de strukturellt diskriminerade grupperna som jobbar
”underifrån” medan Milles (2019) framhåller teoretiker som kan anses ha ett tydligare ”uppifrån”
perspektiv. I avhandlingen kommer båda begreppen att diskuteras i anslutning till den aktuella
undersökningen.
Lind Palicki & Milles (2015) skriver om de historiska framsteg som gjorts med hjälp av den
feministiska språkplaneringen under andra vågens kvinnorörelse i Sverige, och visar på att den
feministiska språkaktivismen har verkat redan länge i Sverige, inte bara under 2000-talet. Artikeln
är också en ansats till att skriva in den feministiska språkplaneringen i historieskrivningen eftersom

2

Skrivsättet re_producerade används här på samma sätt som i Wojahns (2015) avhandling, där betydelsen är en
markering av det aktiva aktörsskap som en re_produktion innehar. Skrivsättet är ett sätt att frångå ordets passiva
betydelse.

11

Lind Palicki & Milles (2015:145) anser att den inte fått ta plats tidigare och att den feministiska
språkplaneringen beskrivits som ”viskande”. För en översikt över engelskspråkig feministisk
språkplanering se Pauwel (2003).
Den feministiska ansatsen att byta ut generiskt man till generiskt en bygger på tanken om att språket
inte bara speglar vårt samhälle utan också aktivt skapar och re_producerar praktiker som
upprätthåller en viss samhällsstruktur (Wojahn 2015:17ff). Wojahn (2015:22) använder sig av
begreppet bortbenämning för sådana språkliga uttryck i diskriminerande diskurser där en eller flera
grupper utesluts så som i riksdagsman eller generiskt han, i vilka kvinnor nog kan inkluderas men
inte benämns - sådana ord och uttryck utgör därför en bortbenämning. Denna förklaringsmodell
kan därför även appliceras på det feministiska initiativet att byta ut man mot en för ett mer
könsneutralt och inkluderande språkbruk där inga aktiva bortbenämningar förekommer. Ett annat
kritiskt argument som använts av språkaktivister gällande pronomenet man och efterledet –man är
att de vill motarbeta ett androKönande språkbruk (Wojahn 2015:75). AndroKönande normering
syftar på att generiska språkformer eller ord framkallar konceptualiseringar av manliga aktörer. Ett
sammankopplat antagande till androKönande normering är formeln people =male bias, som på
svenska skulle kunna översättas till människa = manlig partiskhet. Detta betyder alltså att när en
språkbrukare tänker på en generisk människa konceptualiseras en man fastän kvinnor och ickebinära också ingår i begreppet människa. AndroKönande normering har inom svenskan undersökts
t.ex. av Bäck m.fl. (2015) som analyserade arbetsrekrytering där det framkom att informanterna
antog att ”den sökande” var en man trots begreppets könsneutrala form. På samma sätt menar
språkaktivister att användningen av en istället för man som generiskt pronomen skulle eliminera
den androKönande normering som är kopplad till pronomenet man i och med dess
grammatikalisering från substantivet man (Wojahn 2015:92).
På samma sätt som Milles (2013) redogör för universitets dualitet gällande progressiv
språkanvändning menar Darr (2016) att universitetens och de vetenskapliga tidskrifterna borde
ändra sina språkliga manualer till att inkludera både det generiska och det specifika they. Både Darr
(2016) och Paterson (2011) är exempel på forskare som förespråkar ett könsneutralt språkbruk
gällande pronomen och de fastställer även att problematiken som lyfts upp i den allmänna debatten
kring dubbel betydelse av t.ex. they inte är ett problem för användningen av they som ett
12

könsneutralt pronomen. På samma sätt vill även jag genom denna avhandling uppmana
universiteten och andra språkreglerande organ/instanser ska godta och lyfta upp pronomenet en i
sina språkliga manualer.
Denna avhandling är språkaktivistisk till sin karaktär. Valet av forskningsområde i den här
avhandlingen avspeglar mitt eget intresse för makt, diskriminering och jämställdhet, på så sätt kan
jag inte sträva till att osynliggöra mitt eget forskarsubjekt utan väljer istället att synliggöra och visa
transparens gällande min egen position. På liknande sätt uttrycker Wojahn (2015:34) sig i sin
doktorsavhandling där hen menar att forskningens validitet inte nödvändigtvis sjunker på grund av
forskarens egen position, utan istället förtydligas den genomskinlighet som varje forskare bör
sträva efter. För att behålla den språkaktivistiska linjen genom hela arbetet har jag även valt att
själv avstå från att använda det generiska pronomenet man i den här texten. Därtill benämns varje
forskare i tredje person med pronomenet hen i och med att jag inte vill felköna någon och jag har
valt att inte försöka kontakta varje forskare för att klargöra hens självvalda pronomenanvändning.

2.2 Feministisk-kritisk diskursanalys
Teoretiska antaganden som görs för den diskursiva tolkningen grundar sig på den feministiskkritiska diskursanalysen (förkortat FCDA på engelska) vilken fokuserar på diskurser som
underbyggs av patriarkala system som är fördelaktiga för män och underminerar kvinnor (Lazar
2005:5), inklusive icke-binära. Inom FCDA antar en att språket är ett socialt fenomen och att det
därför både är verklighetsavbildande och verklighetsskapande. Med denna språksyn som grund
antar en inom FCDA att grammatiska former, ordval och textuella mönster vittnar om hur
människor interagerar och skapar den sociala världen (Makoni 2013:207). Ett delsyfte för den
teoretiska ramen FCDA är att sträva efter jämställdhet i samhället genom att granska patriarkala
diskurser (Lazar 2005:5). Genom användningen av FCDA som teoretisk ram kan jag genom
antagandet att generiska pronomenet man är en del av diskurser som underbyggs av patriarkala
system undersöka generiska pronomen men även den diskurs som pronomenet diskuteras i (i de
öppna enkätfrågorna). Ramverkets feministiska förtecken är även en självklarhet eftersom den
språkliga interveneringen en är framtagen av feminister och jag själv i min forskarposition
identifierar mig som feminist. Lazar (2014:183) påpekar dock att det feministiska tillägget i FCDA
inte är en direkt kopia av CDA där tillägget endast utgör kön som studieobjekt, utan teoretiska
13

antaganden och verktyg är istället plockade från det genusvetenskapliga fältet. I denna avhandling
görs detta främst genom kombinationen av språkaktivismen och FCDA. Lazar (2014:185) vill även
tro att FCDA kan fungera som en brygga mellan den tidigare nämnda hegemonin av aktivister –
akademiska aktivister och gräsrotsaktivister, studier inom FCDA ska fungera som aktivistiska
handlingar och ska överbygga glappet mellan teori och praktik.

2.3 Social identitetsteori
En annan teoretisk grund som används för att fördjupa förklaringsmodellen av enkätsvaren social
identitetsteori. En kombination av inlärning och socialpsykologins grundtanke om att individen har
ett behov av att tillhöra en grupp och att detta är identitetsskapande (Tajfel 1982) möjliggör en
analys av informanternas enkätsvar i ljuset av deras bakgrundsvariabler. Den identitetsskapande
grupptillhörighet är grunden för social identitetsteori som utvecklades av Tajfel och Turner (Tajfel
1982). Utmärkande för en grupptillhörighet är att det finns tydliga gränser för vad gruppen inte är.
På så sätt skapas vi- och de-grupper som i sig stärker individens egen identitet. Om gruppen har en
viss attityd eller ett visst beteende har även individen det. Individen i en social gruppering innehar
ett stort emotionellt värde i sitt gruppmedlemskap och kan därför vara partisk i vissa åsikter och
sakfrågor (Greene 1999). Denna partiskhet kan leda till att individen anser sig ha den rationella och
objektiva åsikten, medan de-gruppen har det motsatta. Vår egen sociala gruppering påverkar
således hur vi ser på oss själva, hur andra uppfattar oss och hur vi uppfattar andra. Med social
gruppering som teoretiskt ramverk har t.ex. Tegeback (2018) påvisat att män i större utsträckning
sympatiserar med det svenska partiet SD än vad kvinnor gör och att män tenderar ha mer
nationalistiska värderingar än kvinnor. En annan studie som kategoriserat vi- och de-grupper
baserat på språkfrågor är Milles (2019) i sin undersökning om interveneringen tjänsteperson. Både
vi- och de-grupperna menade att de hade rätt i språkfrågan och utmålade den andra gruppen i
negativa ordalag (Milles 2019).
Med hjälp av social gruppering går det alltså att påvisa att gruppens attityder och åsikter påverkar
individens attityder och åsikter (Hedlund 2013). På liknande sätt kunde en tänka sig att språkfrågor,
speciellt sexualpolitiska sådana, har en definierande betydelse i olika socialgrupper och att
individer som tillhör dessa grupper håller fast vid sin åsikt, vare sig det är en positiv eller negativ
åsikt.
14

En undersökning om normkritiskt språkbruk kunde med hjälp av socialgrupper och klassificering
visa hur även inlärningen påverkas av informella sociala sammanhang (Åkerberg 2019).
Informanterna i Åkerbergs (2019) undersökning kunde delas in i två olika grupper baserat på deras
förhållningssätt, grupperna var för-gruppen och emot-gruppen. Mängden kunskap om normkritiskt
språkbruk verkade ha ett samband med en positiv attityd, lika så mängden exponering för ämnet.
En annan skillnad mellan för- och emot-grupperna var att för-gruppen framhöll att det är
inkludering och respekt som står bakom valet att lära sig om och att använda nya normkritiska ord
medan emot-gruppen menade att språket är perfekt och inte behöver ändras och att språkaktivism
inte angår dem. Anmärkningsvärt är även det att alla som ansåg att normkritiskt språkbruk var
relevant och viktigt inte nödvändigtvis själva använde ett sådant språkbruk. I Åkerbergs (2019)
resultat och analysmetoder finns likheter både till Wojahns (2015) avhandling och till Milles (2019)
artikel. Åkerbergs (2019) tillägg är den pedagogiska teorigrunden om inlärning i kombination med
socialgrupp som en påverkande faktor för formandet av attityder. I min analys jämför jag på
liknande sätt informanternas bakgrundsfaktorer, rapporterade intresse och kunskap kring ämnet
med deras attityd till språkaktivism för att se om det i mitt material finns samma koppling mellan
bakgrundsfaktor och attityd som det gör i Åkerbergs (2019) fall.

15

3 Metoder och material
I nedanstående kapitel presenterar jag undersökningens materialinsamlingsmetod, material,
informanter och analysmetoder.

3.1 Material och insamlingsmetoder
I det

här kapitlet

presenterar jag

inledningsvis

enkäten som

fungerat

som

min

materialinsamlingsmetod. Sedan följer en beskrivning av hur urvalet av informanter och själva
materialinsamlingen utfördes. Slutligen presenteras de mest relevanta bakgrundsfaktorerna som
senare aktualiseras i analysen.

3.1.1 Enkät
Som materialansamlingsmetod för undersökningen valdes enkät. Enkäten är skapad i
dataprogrammet Google Forms, som är ett gratis enkätprogram av Google LLC. Eftersom enkäten
inte fanns tillgänglig för allmänheten ansågs Google Forms vara ett lämpligt program, då det är
användarvänligt för både informanter och för undersökaren själv. Av datasäkerhetsskäl skulle ett
annat program ha varit nödvändigt ifall enkäten endera skulle ha spridits i offentligheten eller ifall
informanters personnummer, namn eller kontaktuppgifter skulle ha upptagits.
Enkäten bestod av tre uppgiftsdelar och en avslutande del med bakgrundsinformation. I den
inledande delen informerades deltagaren om vad ett pronomen är och vad skillnaden mellan ett
personligt pronomen och ett generiskt pronomen är. Detta var en nödvändighet för att informanten
skulle kunna fylla i enkäten korrekt. Efter informationsrutan om pronomen följde 9 lucktest där ett
pronomen vad borttaget och uppgiften var att fylla i ett, enligt informanten, passande pronomen.
Svarsformen var fri och inga alternativ presenterades. De pronomen som förväntades fungera
felfritt i lucktesten var man, en och hen. Lucktesten hade en spridning både vad gäller
formalitetsnivå, tematiskt innehåll, referent och pronomenbruk. Pronomenet hen användes i
testmeningarna för att en jämförelse med tidigare studier på området skulle vara möjlig och för att
interveneringarna hen och en ligger nära varandra i tid, kontext och intention. Referenten i
lucktesten varierar också från att syfta till en hel folkgrupp, en enskild person, en vag referent och
en inkluderande referent, detta för att kunna avgöra ifall det generiska en har en lika stor
referentvariation som det generiska man enligt informanterna.
16

I del 2 presenterades 7 nya fullständiga testmeningar. Varje mening innehöll endera ett generiskt
eller ett personligt pronomen. Uppgiften var att ta ställning till påståendena ”jag skulle själv kunna
säga/skriva så”, ”jag skulle kunna säga/skriva så i framtiden” och ”jag har hört andra säga så” under
varje testmening. Svarsalternativen för påståendena var ”ja”, ”nej” och ”vet ej”. Påståendena var
framtagna för att kunna mäta informanternas grad av acceptans av pronomenbruket. Påståendet
”jag skulle kunna säga/skriva så i framtiden” är inspirerat av Hagstedts (2018) resultat som visade
att informanter ofta beskriver en användning av pronomen i framtiden är de är ”neutralt” laddade
och när etableringen är fullbordad. Påståendet ”jag har hört andra säga så” användes för att kunna
testa hypotesen och antagandet om social identitetsteori (Tjafel 1983, Greene 1999) och inlärning
(Åkerberg 2019), ifall informanterna känner andra som idkar samma pronomenbruk som i
testmeningen är sannolikheten större att de själva även idkar samma pronomenbruk. Ytterligare
skulle informanten ta ställning till var på skalan ”störande-bra” testmeningarna placerade sig.
Skalans gradering var 1=störande, 2=ganska störande, 3=neutral, 4=ganska bra och 5=bra.
Graderingen fungerar som ett komplement till testmeningarnas acceptansnivåer. Graderingen är
inspirerad av både Hagstedt (2018) och Sundgren (2014). Testmeningarna hade en spridning både
vad gäller formalitetsnivå, tematiskt innehåll, referent och pronomenbruk. Pronomenet hen
användes i testmeningarna för att en jämförelse med tidigare studier på området skulle vara möjlig
och för att interveneringarna hen och en ligger nära varandra i tid, kontext och intention. Utöver en
och hen testas också generiskt han för att se ifall informanterna skulle reagera på ett relativt förlegat
pronomenbruk, som generiskt han utgör. Referenten i testmeningar varierar också från att syfta till
en hel folkgrupp, en enskild person, en vag referent och en inkluderande referent, detta för att kunna
avgöra ifall det generiska en har en lika stor referentvariation som det generiska man enligt
informanterna.
Del 3 av enkäten bestod av explicita attitydfrågor där de flesta var slutna frågor bortsett från en
frivillig avslutande kommentar och en fördjupning av ett ja-svar. Frågorna behandlade
informanternas tidigare kännedom av pronomenet, deras rapporterade bruk, vad de anser om
pronomenets möjliga användningsområden och deras attityd till införandet av pronomenet. I den
avslutande delen frågades det efter studieinriktning, ålder, kön, pronomen, modersmål, födelseort,
uppväxtort, politisk övertygelse, röst i senaste riksdagsvalet, religiös övertygelse och
17

föräldrars/förälderns utbildningsnivå. Samtliga frågor var markerade som obligatoriska bortsett
från de frågor där informanten fick vidareutveckla ett svar eller ge återkoppling på enkäten.
Enkäten i sin helhet hittas som bilaga (bilaga 1).

3.1.2 Informanter och materialinsamling
Att välja universitetsstuderande som grupp ger självfallet inte en så stor spridning vad gäller
informanternas sociala bakgrund som om urvalet skulle vara helt slumpmässigt, dock förekommer
det troligtvis många olika förhållningssätt vad gäller könsneutralt språk, språklig medvetenhet och
intresse

för

språkbruk.

Populationen

för

undersökningen

är

därför

svenskspråkiga

universitetsstuderande i Finland och urvalet gjordes enligt bekvämlighetsmetoden. Inför valet av
informanter kontaktades de kursansvariga för kurserna Akademisk framställning och
Vetenskapsfilosofi

vid

Åbo

Akademi.

Båda

kurserna

är

obligatoriska

inom

utbildningsprogrammen för kandidatexamen och den rekommenderade tidtabellen är studieår 3 i
samband med skrivning av kandidatatuppsats. Dessa kurser valdes på grund av att de erbjuds för
tredjeårsstuderande

vilket

betyder

att

kursdeltagarna

har

hunnit

bekanta

sig

med

universitetsvärlden, vilket medför diverse intellektuella, samhälleliga och politiska idéer och ett
akademiskt språkbruk. Universitetet anses också vara en plats för innovation och progressivitet
(Milles 2013:129) och därför kan universitetsstuderande vara en bra källa för mätning av attityder
kring nya (språk)fenomen. En annan orsak till att kurserna Akademisk framställning och
Vetenskapsfilosofi valdes var att dessa kurser är obligatoriska poolkurser som arrangeras vid alla
fakulteter, vilket betyder att informanterna har en ganska jämn spridning vad gäller
utbildningslinjer och fakultetstillhörighet. På detta sätt undviker jag en allt för ensidig
informantgrupp, vilket kunde hända ifall t.ex. endast studerande vid Fakulteten för humaniora,
psykologi och teologi deltog. Kurserna erbjuds i olika kursversioner för olika utbildningslinjer och
följande kursversioner har deltagit i undersökningen:
-

Akademisk framställning för samhällsvetare

-

Akademisk framställning för ekonomutbildningen x2

-

Akademisk framställning för speciallärare

-

Akademisk framställning för naturvetare x2

-

Vetenskapsfilosofi för humanistiska utbildningslinjer

18

Enkäten spreds endast till deltagarna på de ovannämnda kurserna genom en länk som
universitetsläraren skickade per e-post. Detta gjordes genom att jag själv presenterade projektet
under ett kurstillfälle och erbjöd 10 minuter för ifyllande av enkäten under kurstillfället. Efter de
10 minuterna ombads deltagarna att slutföra enkäten efter kurstillfället ifall det inte hunnit fylla i
hela enkäten under själva kurstillfället. Den här strategin, att besöka kurserna och erbjuda tid av
själva kurstillfället för deltagandet i enkätundersökningen, valdes för att minimera bortfallet av
informanter. Om enkäten endast skulle ha delats via e-postlistor eller av den kursansvariga skulle
antalet deltagare troligtvis varit mycket längre och de som då valt att fylla i den skulle kanske vara
personer som är starkt för eller emot temat, sådana som är ivriga enkätifyllare eller sådana som
skulle känna en skyldighet att fylla i enkäten. Ett sådant tillvägagångssätt skulle således ha
snedvridit svaren på ett icke-önskvärt sätt. Under presentationerna av projektet framhölls det
självfallet att deltagandet i undersökningen är frivilligt och att inga personliga uppgifter kommer
att upptas eller bevaras under eller efter projektet. Enkäten presenterades av mig personligen och
informationen som presenterades för varje grupp var följande:
-

enkäten är en del av mitt avhandlingsarbete här vid Svenska språket vid Åbo Akademi

-

enkäten handlar om nya språkfenomen och hur ni [informanterna] upplever dessa fenomen

-

en del av enkäten består av lucktest vilka ni ska fylla i enligt er egen språkkänsla, det finns
alltså inget facit eller några rätt och fel svar

-

om ni har övriga kommentarer om språkliga fenomen som presenteras i enkäten eller om
enkäten i allmänhet får ni gärna skriva ner dem i den öppna rutan i slutet av enkäten

-

ställ gärna frågor till mig under ifyllandet ifall det finns någonting som ni inte förstår eller
någonting som är oklart

Alla informantgrupper fick samma information innan de började fylla i enkäten men varje grupp
hade olika följdfrågor och i vissa fall hade även den kursansvariga läraren följdfrågor som jag
ibland inte kunde svara på eftersom de skulle ha kunnat påverka informanternas enkätsvar. Några
typer av följdfrågor som informanterna ställde:
-

varför måste jag fylla i så många bakgrundsfaktorer?

-

ska jag fylla i det som jag tycker låter naturligt, det som jag ideologiskt vill fylla i eller det
som är korrekt standardsvenska?

-

kan jag fylla i många olika alternativ i lucktest eller bara ett svar per lucka?

19

I besvarandet av dessa frågor försökte jag vara så ”neutral” som möjligt bortsett från de rent
tekniska frågorna kring ifyllandet av enkäten. I frågor om ideologi och korrekthet upprepade jag
uppmaningen om att personen skulle gå på sin egen språkkänsla och att sedan förtydliga eller
problematisera det i de öppna frågorna. Angående bakgrundsfaktorerna förtydligade jag att svaren
inte kommer kunna kopplas till en enskild person och att det inte kommer att redogöras för
individuellt i själva avhandlingen och att informanterna på så sätt förblir anonyma. Därtill gav jag
möjligheten att lämna tomt eller ett icke-svar i formen av ”-” på frågorna som till exempel ”religiös
övertygelse” och ”politisk övertygelse” vilket var de punkter som framkallade flest frågor.
I enkätundersökningen deltog 176 personer, fördelningen mellan de fyra fakulteterna är följande:
Fakulteten för naturvetenskaper och teknik:

35 pers. (19,9%)

Fakulteten för samhällsvetenskaper och ekonomi:

45 pers. (25,6%)

Fakulteten för pedagogik och välfärdsstudier:

38 pers. (21,6%)

Fakulteten för humaniora, psykologi och teologi:

58 pers. (32,9%)

Antalet informanter per förhandsangivna ålderskategorier är 157 st (89,2%) i 20–24 år, 15 st (8,5%)
i 25–29 år, 2 st (1,1%) i 30–34 år, 1 st (0,6%) i 35–39 år och 1 st (0,6%) i 45–59 år.
Könsfördelningen av informanterna är 120 st (68,2%) kvinnor, 52 st (29,5%) män, 3 st (1,7%)
ickebinära/agender och 1 st (0,6%) vill inte säga. Informanterna angav med egna ord sin politiska
övertygelse varav jag sedan har delat in svaren i tre olika kategorier för att göra kartläggningen mer
överskådlig. De tre kategorierna är inget-gruppen (88 st, 50%), grönvänster-gruppen (44 st, 25%),
centerliberal-gruppen (29 st, 16,5%) och högerkonservativ-gruppen (15 st, 8,5%). Denna indelning
skiljer sig en aning från de svar som angavs gällande röstningen i det senaste riksdagsvalet där
fördelningen är: ingen röst (22 st 12,5%), centerliberal-gruppen (76 st, 43,2%), grönvänstergruppen (48 st, 27,3%), högerkonservativ-gruppen (25 st, 14,2%) och annat-gruppen (5 st, 2,8%).
Här är det alltså de som angett att de inte har en politisk tillhörighet som främst har röstat på något
parti i den centerliberala gruppen och den högerkonservativa gruppen. Av informanterna angav
131 st (74,4%) att deras modersmål är svenska, resterande informanter fördelar sig enligt följande:
svenska och finska (36 st, 20,4%), finska (6 st, 3,4%), engelska och svenska (1 st, 0,6%), tyska och
svenska (1 st, 0,6%) och ryska (1 st, 0,6%). Av informanterna fanns det ingen som inte behärskade
svenska på den nivå som krävdes för utförandet av enkäten.
20

Här bör det även poängteras att bakgrundsfaktorer inte utgör summan av en person och att
forskning länge oreflekterat har använt bakgrundsfaktorer som en förklaringsmodell för olika
beteenden eller företeelser. Som t.ex. Rancken (2017:144) påpekar har identitetskategorier ofta
varit förhandsbestämda och ansetts vara oföränderliga vilket lägger grunden för snäva och ytliga
analyser. Därför har jag valt öppna svarsalternativ på de flesta bakgrundsfaktorer, så att
informanterna själva får bestämma över definierande faktorer så som kön, politik, språk och
religion. Men för att kunna säga någonting om de tendenser som finns i materialet och vilka
påverkande faktorer som möjligen ligger bakom vissa attityder har jag valt att inkludera
kategoriseringar av informanterna. Dessa fungerar även som definierande faktorer för olika typer
av socialgrupp (se 2.3 och 5).

3.2 Analysmetoder
Materialet för undersökningen har inledningsvis analyserats kvantitativt för varje enskild
enkätfråga varefter en kvalitativ tolkning av enkätsvaren följer. Den tolkande analysen har gjorts
utgående från ovanstående teoretiska ramverk (kapitel 2). I tolkningen ingår även kategoriseringar
av

de

bakgrundsfaktorer

som

är

överrepresenterade

för

vissa

enkätsvar.

Gällande

bakgrundsfaktorerna görs dock inga hårdragna generaliseringar kring socialgrupper eller
tillhörigheter eftersom signifikansen inte är tillräckligt hög och informantantalet i sig inte kan
representera t.ex. hela Finlands befolkning eller andra större folkgrupper. För de enkätfrågor där
öppna svar har varit en möjlighet har jag grupperat de svar som tematiskt eller innehållsmässigt
ligger nära varandra. Detta gäller främst tabell 19 och tabell 21, där informanterna har formulerat
sina svar på frågorna i vilka situationer använder du dig av pronomenet en? och i vilka situationer
skulle det passa sig att använda det generiska pronomenet en?
I anslutning till redovisningen av de kvantitativa svaren för enkäten har jag tolkat svaren utgående
från min språkaktivistiska tolkningshorisont. Här delar jag främst samma tolkningsram som
Wojahn (2015) som även hen har språkaktivistiska förtecken i sin forskningsposition, från vilken
jag använder begreppen androKönande normering och negativa re_aktioner som analysmetod. De
tolkningar som görs i koppling till de kvantitativa enkätsvaren kan definieras som diskursivt
analytiska, där parametrar som samhällsdebatt, samhällsklimat och sociostrukturella antaganden
21

kopplas till språkliga fenomen och språkliga attityder. Tolkningarna grundar sig även i den tidigare
forskning som redogjorts för kapitel 1, tolkningarna återkommer i det avslutande kapitlet där
resultaten för denna undersökning jämförs och relateras till den tidigare forskningen. Teoretiska
antaganden som görs för den diskursiva tolkningen grundar sig på den feministisk-kritiska
diskursanalysen (FCDA) vilken fokuserar på diskurser som underbyggs av patriarkala system som
är fördelaktiga för män och underminerar kvinnor (Lazar 2005:5). Med hjälp av klassificering och
social identitetsteori görs även en tolkning av informanternas bakgrundsfaktorer sammankopplat
med deras enkätsvar. På så sätt kan grupperingar som för-, emot- och neutralgrupp definieras
analyseras på liknande sätt som i t.ex. Milles (2019) och Åkerberg (2019).
Inspirerad av Jensen (2009) kommenteras även pronomenet en:s referensmöjligheter och
perspektivering där begreppet mottagarorientering används för att beskriva förhållande mellan
yttring, avsändare och mottagare. Dessutom undersöker jag på liknande sätt som Paterson (2011)
och Milles (2013) re_aktioner på en:s ordklasstillhörighet och informanternas mentala uppfattning
av utvidgandet av pronomen ordklassen.

4 Analys
22

I det här kapitlet analyserar jag det material som ingår i undersökningen. Först presenteras de
specifika svarsfrekvenserna och sedan följer en analys av de olika grupperingar som uppstår när
enkätsvaren kopplas till informanternas bakgrundsfaktorer. I kapitlet ingår även en analys av de
öppna svar och kommentarer som ingått i enkätsvaren. Dessa analyseras med hjälp av Wojahns
(2015) analysmetod och kategorisering för re_aktioner på språkaktivistiska interveneringar.

4.1 Del 1: lucktest
4.1.1 Generiska pronomen
I den första typen av lucktest ingår de generiska pronomenen man och en, där funktionen eller
referenten för pronomenet varierar. I det första lucktest (tabell 1) är referenten talaren och möjligen
en vag allmän grupp. I det andra lucktest (tabell 2) är referenten en odefinierad person eller en
odefinierad grupp. I det tredje lucktest (tabell 3) är referenten talaren, mottagaren och till viss mån
”den stora allmänheten”. Pronomenet man fungerar här i alla lucktest medan det nyetablerade en
kan verka opassande för en del informanter.
I den första tabellen redogörs resultaten för lucktest Det har regnat i sju dagar, __ skulle ju inte
säga nej till lite solsken.
Tabell 1. "Det har regnat i sju dagar, __ skulle ju inte säga nej till lite solsken."

Angivet svar

Antal svar

Procentuell andel av
totala svar (%)

man

129

71,59

jag

39

22,20

Annat (men, så, vem,

4

2,30

en

3

1,70

det

3

1,70

hon

1

0,57

vi

1

0,57

detta)

Av resultatet för det första lucktestet framgår det att pronomenet man är det pronomen som flest
informanter föredrar (129) då referenten är talaren själv eller en vag allmän grupp vilket

23

överensstämmer med Telemans (1999:394) påstående om att man används mest för en vag grupp
där jaget är inkluderat. Bland de övriga svaren är majoriteten av svaren jag vilket vittnar om hur
informanterna har uppfattat exempelmeningens referent. Fastän både pronomenet man och en
presenterades i uppgiftsbeskrivningen blir det klart i resultatet för det första lucktestet att få
informanter (3) intuitivt väljer pronomenet en för just den här typen av yttranden. De tre
informanter som angivit en är alla kvinnor som politiskt tillhör grönvänster-gruppen.
I tabell 2 ingår svarsalternativen och svarsfrekvenserna för lucktestet I nyhetstexten kan ___ läsa
om händelseförloppet.
Tabell 2. "I nyhetstexten kan ___ läsa om händelseförloppet."

Angivet svar

Antal svar

Procentuell andel av
totala svar (%)

Man

143

81,25

Du

19

10,80

En

6

3,41

Ni

5

2,84

Annat (men, det)

2

1,14

Vi

1

0,57

De

1

0,57

I det andra lucktestet är referenten en odefinierad person eller en odefinierad grupp och formalitetsoch stilnivån på exempelmeningen är snäppet högre än den första meningen. Gällande pronomenet
en är svarsprocenten den samma som i tabell 1 (3,4%) men antalet svar är fler (6 i jämförelse med
3). Gruppens bakgrundsfaktorer har nu även varierande inslag av kön (5 kvinnor, 1 man), politisk
tillhörighet (3 inget-gruppen, 2 grönvänster-gruppen och 1 centerliberal-gruppen) och
fakultetstillhörighet (2 FHPT, 1 FNT, 1 FPV och 1 FSE).

I tabell 3 ingår svarsalternativen och svarsfrekvenserna för lucktestet När någon talar med en,
ska ___ lyssna.

24

Tabell 3. "När någon talar med en, ska ___ lyssna."

Angivet svar

Antal svar

Procentuell andel av
totala svar (%)

Man

154

87,50

en

15

8,52

Annat (du, den,

7

3,98

han/hon, ni)
För den tredje exempelmeningen är pronomenets referent talaren, mottagaren och i viss mån ”den
stora allmänheten”. Speciellt för den här exempelmeningen är att pronomenet en förekommer före
luckan, vilket kunde höja svarsfrekvensen för pronomenet en ifall informanterna vill
strömlinjeforma pronomenanvändningen i meningen. Dock är det vanligt i det svenska språket att
använda kombinationen en + man i konstruktioner. Det här syns tydligt i resultatet där man
fortfarande är det mest angivna pronomenet (87,5%) medan pronomenet en har en ökning på 5,1
procentenheter. En kan tänka sig att en läsning av pronomenet en tidigare i exempelmeningen
uppmärksammade en del informanter om pronomenets existens, vilket ledde till att de angav det
som svar i lucktestet. Gällande kategorin annat är svaren ordnade i fallande ordning från de
svarsalternativ med flest röster till de med minst. I det här lucktestet var alla de övriga svaren
personliga pronomen som alla ändrar referent. Gällande bakgrundsfaktorer för de som svarat en
var 13 informanter kvinnor och 2 män, alla studieinriktningar är representerade men majoriteten
tillhör FHPT och politiskt var grönvänster-gruppen överrepresenterad (9 st).

4.1.2 Generiska eller personliga pronomen
I den andra kategorin av lucktest ingår exempelmeningar där generiska pronomen är de primärt
efterfrågade svaren men där även personliga pronomen i viss utsträckning fungerar. Det här är även
orsaken till att de personliga pronomina inte räknas som ogiltiga svar utan får stå i egna
svarskategorier. I den fjärde exempelmeningen (tabell 4) är referenten beslutsfattare i Göteborg
som endera kan vara en vi-grupp eller en de-grupp och talaren kan men behöver inte inkluderas i
referenten. I den femte exempelmeningen (tabell 5) är referenten en de-grupp eller en viss specifik
person.

25

I tabell 4 ingår svarsalternativen och svarsfrekvenserna för lucktestet ___ har infört trängselskatt
i Göteborg.
Tabell 4. "___ har infört trängselskatt i Göteborg."

Angivet svar

Antal svar

Procentuell andel av
totala svar (%)

man

98

55,68

de

64

36,93

Annat (det, jag, alla)

5

2,84

vi

4

2,27

hen

2

1,14

han

1

0,57

han/hon

1

0,57

I tabell 4 framgår det att det mest frekventa svaret är pronomenet man (55,7%) följt av pronomenet
de (36,7%). Detta ter sig naturligt eftersom ingen av informanterna vid tidpunkten för deltagandet
i enkäten bodde i Göteborg vilket leder till att en tydlig de-grupp kan skapas. Dessutom är politiska
beslutsfattanden långa, mångfacetterade processer som inte har en tydlig referent vilket stämmer
överens med pronomenet man:s funktion (se 1.1.1). Gällande annat-kategorin försöker tre
informanter omskriva hela meningen genom att i luckan ange Det har införts, vilket i sig är en
korrekt passiv omskrivning men det uppfyller inte uppgiftsbeskrivningen.
I tabell 5 ingår svarsalternativen och svarsfrekvenserna för lucktestet Nu försöker __ tvinga på
mig åsikter jag inte har.
Tabell 5. "Nu försöker __ tvinga på mig åsikter jag inte har."

Angivet svar

Antal svar

Procentuell andel av
totala svar (%)

du

77

43,75

de

38

21,59

man

20

11,36

hen

18

10,23

ni

10

5,68

26

han/hon

5

2,84

han

4

2,27

hon

2

1,14

Annat

2

1,14

För den femte exempelmeningen sprider sig svaren över många olika personliga pronomen och
pronomenet man. De mest förekommande svaren är du (43,7%), de (21,6%) och man (11,4%). Där
de två första har tydliga referenter som inte innefattar talaren själv och där det tredje svaret har en
svag referent(grupp). Speciellt för resultaten för exempelmeningen är att pronomenet hen har fler
svar är ni, han, hon och han/hon. Här kan en tänka sig att informanterna endera angav hen för att
det var det första personliga pronomen i tredje person de kom att tänka på, för att referentens genus
och pronomenanvändningen är okänd eller för att hen enligt informanterna kan kopplas till vissa
särskilda beteenden. I resultatet finns även en tendens till androKönande normering då både
han/hon och han har fler svar än hon.
För de som svarat hen gäller följande gemensamma bakgrundsfaktorerna: kvinna, FHPT,
grönvänster-gruppen. Det blir alltså klart att gruppen som angett hen delar bakgrundsfaktorer med
den grupp som i 4.1.1 angett en. Detta stöder tesen om att de som själva använder pronomenet hen
också är positivt inställda till och/eller använder pronomenet en själva. Dessa resultat står i likhet
med Bäck, Lindqvist & Gustafsson-Sendéns (2018:28) redovisning av att det är högutbildade
vänsterorienterade unga i större städer som har en positiv inställning till pronomenet hen.

4.1.3 Personliga pronomen
För den tredje och sista kategorin av lucktest fungerar endast personliga pronomen som
svarsalternativ. Den här kategorin skapades för att kunna dra möjliga kopplingar mellan
användningen av pronomenet hen och en. Antaganden om pronomenanvändningen och attityder
till hen och en är följande: att pronomenet hen är mer utspritt och använt än en och att personer
som använder och är positivt inställda till hen också kan tänkta sig att ta en i användning eller vara
positivt inställda till det. Därtill innehåller den andra (tabell 7) och tredje (tabell 8)
exempelmeningen könade yrkestitlar (brandman och frisör) som referenter, detta för att undersöka
stereotypa könsroller för yrkestitlar. Den första exempelmeningen i den här kategorin (tabell 6)
utgörs av den könsneutrala referenten gästen. I den sista exempelmeningen (tabell 9) kan referenten
27

vara endera könsneutral, feminin eller maskulin beroende på hur informanterna tolkar
personnamnet Alex och hens pojkvän.
I tabell 6 ingår svarsalternativen och svarsfrekvenserna för lucktestet Om gästen vill röka kan ___
gå ut på balkongen.
Tabell 6. "Om gästen vill röka kan ___ gå ut på balkongen."

Angivet svar

Antal svar

Procentuell andel av
totala svar (%)

hen

96

54,55

den

21

11,93

han

20

11,36

Annat (de, man)

16

9,09

han/hon

12

6,82

hon

4

2,27

han/hon/hen

4

2,27

hon/han

2

1,14

ni

1

0,57

I tabell 6 går det att utläsa att majoriteten av informanterna (54,5%) angav det könsneutrala och
könsspecifika pronomenet hen för referenten gästen, varpå pronomenet den (11,9%) och han
(11,4%) följer. På samma sätt som i tabell 5 förekommer här en tendens till androKönande
normering eftersom han och han/hon är mer förekommande än hon och hon/han. Den
androKönande normeringen syns även i svarsalternativet han/hon/hen där han förekommer som
första pronomen. Att den androKönande normeringen kvarstår fastän hen har blivit ett väletablerat
pronomen är anmärkningsvärt. Det här kan jämföras med den androKönande normering som Bäck
m.fl. (2015) fann i sitt material för korrelatet den sökande. En annan förklaring till det höga antalet
han-svar kunde vara lucktestets innehåll. Informanterna kan ha en stereotyp bild av rökande
personer och har därför valt att fylla i luckan med pronomenet han. Gällande annat-kategorin
angavs de som ett pronomen i plural och man som ett generiskt pronomen, vilka inte korrelerar till
korrelatet gästen. För gruppen som här har valt att använda han som generiskt pronomen för gästen,
eller som könat korrelatet gästen som maskulint gäller en överrepresentation av män som politiskt
28

tillhör högerkonserativ-gruppen eller centerliberal-gruppen och studerar vid endera FNT eller FSE.
För svarsalternativet hen finns inga gemensamma överrepresenterade bakgrundsfaktorer, utan
istället är alla studieinriktningar, politiska tillhörigheter, kön o.s.v. representerade.
I tabell 7 ingår svarsalternativen och svarsfrekvenserna för lucktestet Brandmannen gjorde ett
bra jobb. Jag tackade ____ för hjälpen.
Tabell 7. "Brandmannen gjorde ett bra jobb. Jag tackade ____ för hjälpen."

Angivet svar

Antal svar

Procentuell andel av
totala svar (%)

honom

111

63,07

hen

23

13,07

Annat (dem, väl, -)

19

10,80

henne/honom

13

7,39

honom/henne/hen

2

1,14

henom

2

1,14

henne/honom/henom

2

1,14

denne

2

1,14

brandmannen

1

0,57

honom/hen

1

0,57

Resultaten i tabell 7 visar att informanterna könar korrelatet brandman manligt genom pronomenet
honom, vilket är mest förekommande (63,1%) följt av hen (13,1%) och andra svar (10,8%). Att
brandman könas som maskulint av informanterna är relativt givet eftersom substantivet i sig är
maskulint till skillnad från fallet med gästen i tabell 6. Anmärkningsvärt är att svaret henne/honom
där den feminina formen placerats först som första referent angavs av fler informanter än alla de
andra

kombinerade

pronomenensvaren.

Samma

mönster

återfanns

i

svarsalternativet

henne/honom/henom. En möjlig orsak till detta kunde vara att informanterna har reagerat på
yrkestiteln med androKönande normering och därför tydligt markerat detta med könsneutrala och
feminina pronomenformer. I svaren syns också den ännu pågående etableringen av pronomenet
hen:s böjningsformer. I svarsalternativen har hen mest stöd men en del av informanterna föreslår
även henom. Detta resultat är därför det motsatta till Ranckens (2015:181) där de flesta informanter
29

föredrog formen henom. Gällande annat-kategorin angav informanter dem som ett refererande
förslag till korrelatet brandmannen. Här kan en tänka sig att informanterna har läst brandmännen
istället för brandmannen och därav angett dem. En annan förklaring kunde vara att informanterna
vill, på liknande sätt som i tabell 4, skriva om hela meningen så att den lyder ”Brandmännen gjorde
ett bra jobb. Jag tackande dem för hjälpen.”
69,2% av alla män har svarat honom för den ovanstående frågan vilket är en överrepresentation i
jämförelse med kvinnornas svarsandel. Den motsatta effekten gäller för svarsalternativen hen,
henne/honom, henom och henne/honom/henom där kvinnorna är överrepresenterade i jämförelse
med det totala antal kvinnor i undersökningen. Här gäller alltså samma tendens att kvinnor är den
grupp som anger könsneutrala alternativ i större utsträckning än männen som i huvudsak anger
maskulina alternativ.
I tabell 8 ingår svarsalternativen och svarsfrekvenserna för lucktestet Frisören var sjukledig i tre
veckor, ____ hade en inflammation i axeln.
Tabell 8. "Frisören var sjukledig i tre veckor, ____ hade en inflammation i axeln."

Angivet svar

Antal svar

Procentuell andel av
totala svar (%)

hen

80

45,45

hon

52

29,55

han

17

9,66

han/hon

13

7,39

hon/han

6

3,41

hon/han/hen

3

1,70

den

2

1,14

han/hon/hen

1

0,57

personen

1

0,57

Annat

1

0,57

Till skillnad från yrkestiteln brandman som framkallade flest manligt könade pronomen så
framkallar yrkestiteln frisör flest könsneutrala pronomen (45,4%), varefter hon (29,5%) och han
30

(9,7%) följer. Här bör noteras att substantivet frisör tidigare har haft en manlig innebörd (jmf.
frisörska) men nu verkar majoriteten av informanter uppfatta det som kvinnligt kodat.
Anmärkningsvärt för svaren i tabell 8 är att dubbelformen han/hon (7,4%) fick fler svar än hon/han
(3,4%), vilket följer tendensen att dubbelformerna har en androKönande normering. Om en jämför
med informanternas angivna genus ter detta sig speciellt intressant i och med att 68,2% (120
personer) av informanterna är kvinnor och att männen endast utgör 29,5% (52 personer) av
informanterna. Gällande vilka bakgrundsfaktorer som överrepresenteras för vilka svarsalternativ
överrepresenteras männen för han och hon medan kvinnornas överrepresentation syns i
svarsalternativet hen. Denna fördelning kan läsas, än en gång, som att kvinnorna i större
utsträckning använder könsneutrala alternativ medan männen endera använder sitt eget pronomen
eller könar korrelatet på ett stereotypt sätt (frisör som kvinnlig, brandman som manlig).
I tabell 9 ingår svarsalternativen och svarsfrekvenserna för lucktestet Jag undrar om du vet hur
det är med Alex? Jag har hört att __ har flyttat ihop med sin kille.
Tabell 9. "Jag undrar om du vet hur det är med Alex? Jag har hört att __ har flyttat ihop med sin kille."

Angivet svar

Antal svar

Procentuell andel av
totala svar (%)

han

114

64,77

hen

28

15,91

hon

14

7,95

han/hon

10

5,68

han/hon/hen

3

1,70

hon/han

2

1,14

han/hen

2

1,14

Alex

2

1,14

hon/han/hen

1

0,57

För det könsneutrala personnamnet Alex som referent anger majoriteten av informanterna han
(64,8%), hen (15,9%) eller hon (7,9%) som tillbakasyftande pronomen. Majoriteten anser således
att Alex är en homosexuell man, följt av gruppen som endera inte tillskriver Alex ett kön eller som
antar ett icke-binärt kön och på tredje plats är gruppen som anser att Alex är en kvinna i ett
31

heterosexuellt förhållande. Exempelmeningen tvingar därför informanterna att både fundera på ett
personnamn som kan referera till olika kön, om de alls ska köna personen och hur allt detta påverkar
det förhållande som personen befinner sig i. I resultaten för den här exempelmeningen förekommer
även den samma androKönande normeringen i dubbelformerna som i de tidigare
exempelmeningarna.

På samma sätt som för de tidigare testmeningarna är männen

överrepresenterade i de könade svarsalternativen han och hon medan kvinnorna är
överrepresenterade i svarsalternativet hen. Speciellt för svarsalternativet hon är att endast en kvinna
har fyllt i hon och således är det 13 män som här står för det svarsalternativ som realiserar en
heterosexuell betydelse i testmeningen. Bland de män som svarat hon är följande politiska
tillhörigheter representerade i fallande ordning: höger-gruppen, inget-gruppen, centerliberalgruppen och grönvänster-gruppen. För det mest angiva pronomenet han, finns inga gemensamma
bakgrundsfaktorer, alla kön, politiska tillhörigheter, religiösa övertygelser och studieinriktningar
är representerade.

4.2 Del 2: acceptanstest
I den här delen av analysen redovisar jag först för svarsfrekvenserna och sedan relaterar jag dem
till tidigare forskning och informanternas bakgrundsfaktorer. Underkapitlen är indelade enligt
följande: generiskt en, hen som personligt och generiskt pronomen och han/hon som generiskt
pronomen.

4.2.2 Generiskt en
Den centrala kategorin av testmeningar är den som innehåller generiskt en. För acceptanstestet
användes tre olika testmeningar där pronomenet en har olika referenter och där pronomenets
användningsområde testas. De tre påståenden som informanterna skulle ta ställning till var: jag
skulle säga/skriva så, jag skulle kunna säga/skriva så i framtiden och jag har hört andra säga/skriva
så. Svarsalternativen för alla tre påståenden var ja, nej och vet ej. Efter dessa påståenden skulle
informanterna även gradera testmeningen på en skala från ett till fem beroende på hur störande
eller bra testmeningen låter.
I tabell 10 ingår svarsprocenterna för de tre påståenden som ställdes till de tre testmeningarna: Jag
vet att en borde donera blod minst en gång per år, Av diagrammet kan en tydligt notera en
uppåtgående trend och En äter med pinnar i Kina.
32

Tabell 10: Acceptanstest av testmeningar
Testmeningar

jag skulle själv kunna
säga/skriva så:
(%)
JA
NEJ
VET EJ

jag skulle kunna säga/skriva
så i framtiden:
(%)
JA
NEJ
VET EJ

jag har hört andra
säga/skriva så:
(%)
JA
NEJ

Jag vet att en
borde donera
blod minst en
gång per år
Av
diagrammet
kan en tydligt
notera en
uppåtgående
trend
En äter med
pinnar i Kina

29
136
11
63
77
36
112
44 (25) 20
(16,48) (77,27) (6,25) (35,80) (43,75) (20,45) (63,64)
(11,36)

VET EJ

38
122
16
68
71
37
93
58
25
(21,59) (69,32) (9,09) (38,64) (40,34) (21,02) (52,84) (32,95) (14,20)

8
(4,55)

160
8
25
124
27
56
102
18
(90,91) (4,55) (14,20) (70,45) (15,34) (31,82) (57,95) (10,23)

I tabell 10 kan en utläsa resultaten för de tre testmeningarna där den mest accepterade (21,59%)
testmeningen är Av diagrammet kan en tydligt notera en uppåtgående trend. Denna testmening har
även högst acceptans för framtida bruk (38,6%). Dock är det testmeningen Jag vet att en borde
donera blod minst en gång per år den som rapporteras som mest läst och mest hörd (63,6%). Denna
testmening har den stora allmänheten, jag:et inkluderat, som referent där det icke-aktivistiska
alternativet skulle vara ”Jag vet att man borde donera blod minst en gång per år”. Testmeningen
kan dock uppfattas som mångtydig ifall pronomenet en uppfattas som räkneordet en, vilket
förändrar testmeningens betydelse. Denna mångtydighet torde dock försvinna ifall testmeningen
skulle ha lästs upp eftersom talaren då ändrar betoningen i testmeningen beroende på betydelsen.
Som tidigare forskare framhållit är en grammatikalisering från ett räkneord till ett pronomen inte
en omöjlighet eftersom det har gjorts i flera andra europeiska länder (Skärlund 2017:66). Samma
mångtydighet gäller även för testmening tre, En äter med pinnar i Kina, där betydelsen blir snäppet
tokigare ifall pronomenet en uppfattas som ett räkneord. Testmening tre var den som fick den lägsta
acceptansen över alla tre påståenden vilket förutom mångtydigheten också kan bero på att
informanterna uppfattar rasistiska undertoner i testmeningen och därför inte vill förknippa sig
själva med testmeningens innebörd.
Gemensamt för alla tre testmeningar är att acceptansnivån stiger för varje påstående. Informanterna
som kanske inte själva skulle använda en av meningarna just nu kan ändå tänka sig att göra det i
framtiden om användningen blir mer etablerad. Därtill ökar svarsprocenten för dem som har hört
33

eller sett en liknande användning av pronomenet en som i testmeningarna. Att den andra
testmeningen har snäppet högre acceptansnivåer kan möjligtvis bero på testmeningens innehåll och
stilnivå. I analysens tredje del framkommer det att pronomenet en lämpar sig och är mer accepterat
i kontexter där stilnivån är hög, speciellt i diskurser gällande vetenskap och universitet. I
testmening två nämns diagram som för tankarna till en vetenskaplig, formell kontext vilket kunde
vara orsaken till en högre acceptansnivå. Dessutom är pronomenets referent i testmening två inte
lika problematisk som i t.ex. testmening tre. I testmening två är referenten läsaren och skribenten
vilket verkar vara en välbekant användning utgående från svarsprocenten (52,8%) för jag har hört
andra säga/skriva så.
För bakgrundsfaktorerna gäller överrepresentering av kvinnor vid FHPT som politiskt tillhör
grönvänster-gruppen för samtliga testmeningar med ja-svar. Den här tendensen som är
genomgående i nästan hela materialet är även förekommande i tidigare forskning, t.ex. i Norkvist
& Junghagen Öberg (2019:35) som konstaterar att unga kvinnor är den grupp som ställer sig positiv
till och som tillämpar nya språkliga interveneringar först.
För samma testmeningar som i tabell 10 skulle informanterna även gradera meningarna på en
femgradig skala från störande (1) till bra (5). I tabellen finns svarsprocenten för de olika
graderingarna.
Tabell 11: Gradering av exempelmeningen enligt den egna språkkänslan
Gradering av
exempelmeningen
enligt den egna
språkkänslan
Jag vet att en
borde donera blod
minst en gång per
år
Av diagrammet
kan en tydligt
notera en
uppåtgående
trend.
En äter med
pinnar i Kina.

1=störande
(%)

2=ganska
störande (%)

3=neutral (%)

4=ganska bra
(%)

5=bra (%)

28 (15,91)

57 (32,39)

59 (33,52)

23 (13,07)

9 (5,11)

30 (17,05)

39 (22,16)

61 (34,66)

32 (18,18)

14 (7,95)

65 (36,93)

71 (40,34)

28 (15,91)

9 (5,11)

3 (1,70)

I tabell 11 framgår det att de tendenser som kunde utläsas i tabell 10 även förekommer i
graderingsuppgiften. Testmening tre är den som graderats som störande (1) och ganska störande
34

(2), medan testmening ett graderats som ganska störande (2) och neutral (3) och slutligen har
testmening två graderats som ganska störande (2) och neutral (3). Testmening två är även den som
fått flest graderingar som bra, vilket överensstämmer med acceptansnivåerna i tabell 10. För alla
tre testmeningar gäller även de gemensamma bakgrundsfaktorerna kvinna, FHPT och grönvänstergruppen för svarsalternativen ganska bra och bra.

4.2.2 Hen som personligt och generiskt pronomen
Nedan följer en redogörelse för de svar som getts för de två testmeningar som innehåller
pronomenet hen. Den första testmeningen innehåller hen som ett generiskt anonymiserade
pronomen medan hen i testmening två fungerar som ett specifikt personligt pronomen. Dessa
testmeningar är medtagna i enkäten för att kunna jämföra acceptansen av de olika
användningsområdena för pronomenet och för att jämföra acceptansen av hen och en.
I tabell 12 ingår svarsprocenterna för de tre påståenden som ställdes till de två testmeningarna:
Vittnet verkade vara nervöst när hen berättade om händelsen och Frej har ett nytt köksbord, hen
köpte det förra helgen.
Tabell 12: Acceptanstest av testmeningar
Testmeningar

Vittnet verkade
vara nervöst
när hen
berättade om
händelsen
Frej har ett nytt
köksbord, hen
köpte det förra
helgen

jag skulle själv kunna
säga/skriva så:
(%)
JA
NEJ
VET EJ

jag skulle kunna säga/skriva
så i framtiden:
(%)
JA
NEJ
VET EJ

jag har hört andra
säga/skriva så:
(%)
JA
NEJ

VET EJ

150

7

159

11

(85,23) (13,64) (1,14)

157
12
(89,20)
(6,82)

(2,98)

(90,34) (3,41)

(6,25)

78

104

23

95

27

24

78

2

20

49

6

54

(44,32) (44,32) (11,36) (59,09) (27,84) (13,07) (53,98) (30,68) (15,34)

I tabell 12 redogörs det för de olika acceptansnivåerna för testmeningarna med pronomenet hen. I
testmening ett där pronomenet fungerar som anonymiserande är acceptansnivåerna mycket högre
(85,2%, 89,2%, 90,3%) än för testmening två (44,3%, 59,1%, 54%) där pronomenet används som
personspecifikt. På samma sätt som i tabell 10 bör här noteras att stilnivåerna och kontexterna är
olika för de två meningarna. Testmening ett rör sig i den juridiska diskursen medan den andra
testmeningen rör sig i en vardaglig privat diskurs. I den allmänna debatten kring hen brukar det
35

även framhävas det ypperliga användningsområde av pronomenet där det kan fungera som
anonymiserade vilket gäller för testmening ett. I samma pronomendebatt framförs också
uppfattningar om en binär könsindelning där personer som använder hen som sitt specifika
pronomen fråntas sitt existensberättigande. Denna uppfattning kunde vara en orsak till att
acceptansnivåerna är längre i testmening två. Den här förklaringsmodellen styrks av det faktum att
samma tankesätt framkommer i Wojahns (2015:182) material och i Norkvist & Junghagen Öbergs
(2019:35) material. Speciellt för testmening två är också att acceptansnivån sjönk för det tredje
påståendet (jag har hört andra säga/skriva så) vilket är den motsatta trenden i jämförelse med de
andra testmeningarna. Här kunde en förklaringsmodell vara att ett flertal informanter inte
personligen känner någon som själv använder pronomenet hen. I jämförelse med testmeningarna
som innehöll pronomenet en bör här även noteras att testmeningarna med pronomenet hen har
högre acceptansnivåer för alla tre påståenden, vilket vittnar om skillnaden i pronominas utbredning,
användning och acceptans.
För samma testmeningar som i tabell 12 skulle informanterna även gradera meningarna på en
femgradig skala från störande (1) till bra (5). I tabellen finns svarsprocenten för de olika
graderingarna.
Tabell 13: Gradering av exempelmeningen enligt den egna språkkänslan
Gradering av
exempelmeningen
enligt den egna
språkkänslan
Vittnet verkade vara
nervöst när hen
berättade om
händelsen.
Frej har ett nytt
köksbord, hen köpte
det förra helgen.

1=störande
(%)

2=ganska
störande (%)

3=neutral (%)

4=ganska bra
(%)

5=bra (%)

4 (2,27)

10 (5,68)

23 (13,07)

41 (23,30)

98 (55,68)

31 (17,61)

20 (11,36)

43 (24,43)

37 (21,02)

45 (25,57)

Gällande graderingen av de två testmeningarna anser majoriteten av informanterna (55,7%) att den
första testmeningen låter bra (5). Det är endast 2,3% som anser att testmeningen låter störande (1).
För den andra testmeningen är graderingen mer spridd, men graderingen med störst svarsprocent
är bra (5). I jämförelse med den första testmeningen är dock svarsprocenten för graderingen
störande (1) högre (17,6%) vilket vittnar om en större spridning och lägre acceptansnivå vilket
överensstämmer med resultaten i tabell 12.
36

4.2.3 Han och hon som generiskt pronomen
Den tredje typen av testmeningar är den med personliga pronomen där funktionen är generisk. I
testmeningarna är pronomenets korrelat en yrkestitel för att möjliggöra den generiska funktionen.
Den andra testmeningen kan dock både uppfattas som generisk och specifik. Ett antagande som
gjordes innan materialet samlades in var att testmening två, Närvårdaren har redan jobbat 15 år i
branschen men hon har inga planer på att byta yrke borde generera Ja-svar av alla informanter
eftersom den är grammatiskt korrekt och dess generiska betydelse är svår att upptäcka. Om
testmeningen inte har ett heltäckande ja-svar vet informanterna kanske inte vad deras uppgift var
eller så har de reagerat på något innehållsligt i testmeningen som inte har med pronomenet eller
dess korrelat att göra.
I tabell 14 ingår svarsprocenterna för de tre påståenden som ställdes till de två testmeningarna:
Under forskningsprocessen kan forskaren stöta på etiska dilemman och då är det viktigt att han
har tillgång till de överenskomna riktlinjerna och Närvårdaren har redan jobbat 15 år i branschen
men hon har inga planer på att byta yrke.
Tabell 14: Acceptanstest av testmeningar
Testmeningar:

jag skulle själv kunna
säga/skriva så:
(%)
JA
NEJ
VET EJ

jag skulle kunna säga/skriva
så i framtiden:
(%)
JA
NEJ
VET EJ

Under
forskningsprocessen
kan forskaren stöta
på etiska dilemman
och då är det viktigt
att han har tillgång
till de överenskomna
riktlinjerna
Närvårdaren har
redan jobbat 15 år i
branschen men hon
har inga planer på
att byta yrke

112

21

(63,64) (26,70) (9,66)

102
51
23
144
11
(57,95)
(28,98) (12,07) (81,82) (6,25)

125

115

15

47

36

17

15

(71,02) (20,45) (8,52)

36

25

jag har hört andra
säga/skriva så:
(%)
JA
NEJ

154

7

(65,34) (20,45) (14,20) (87,50) (3,98)

VET EJ

(11,93)

(8,52)

I testmening ett fungerar han som ett generiskt pronomen för korrelatet forskaren. Testmeningen
har den näst högsta acceptansnivån av alla testmeningar efter testmeningen Vittnet verkade vara
nervöst när hen berättade om händelsen. För de höga acceptansnivåerna finns det ett flertal möjliga
förklaringsmodeller där de två främsta är informanternas uppfattning av det generiska pronomenet
och ett könande av korrelatet. Den första förklaringsmodellen kunde vara att informanterna inte
37

uppfattat testmeningen som generisk utan som att den istället gäller en specifik forskare vars
pronomen är han. Det här beror på designen där testmeningen gjordes kort och där en tydlig kontext
inte framgår. Den andra förklaringsmodellen gäller könandet av korrelatet forskaren, där
informanterna könat och antagit forskaren som manlig. Trots den höga acceptansnivån är det dock
en andel (26,7%) av informanterna som själva inte skulle säga så och inte skulle säga så i framtiden
(29%). Dessa svar vittnar om att en grupp av informanterna ändå reagerat negativt på testmeningen
och inte accepterat den som gångbar.
För testmening två var acceptansen den högsta av alla testmeningar i enkäten, vilket var väntat.
Dock har 29% av informanterna reagerat på något i testmeningen som gör att de själva inte skulle
säga eller skriva så. Samma grupp informanter skulle heller inte säga eller skriva så i framtiden.
Enkäten innehöll ingen följdfråga till denna testmening så det är svårt att utröna vad informanterna
har reagerat på i testmeningen. Gällande gruppen som reagerat negativt på testmeningen finns inga
gemensamma bakgrundsfaktorer, förutom en liten överrepresentation av grönväster-gruppen bland
kvinnor. En förklaring kunde vara att denna grupp ändå tolkat meningen som generisk och därför
tagit avstånd till pronomenet hon som generiskt för alla närvårdare.
För samma testmeningar som i tabell 14 skulle informanterna även gradera meningarna på en
femgradig skala från störande (1) till bra (5). I tabellen finns svarsprocenten för de olika
graderingarna.
Tabell 15: Gradering av exempelmeningen enligt den egna språkkänslan
Gradering av
exempelmeningen
enligt den egna
språkkänslan
Under
forskningsprocessen
kan forskaren stöta
på etiska dilemman
och då är det viktigt
att han har tillgång
till de
överenskomna
riktlinjerna.
Närvårdaren har
redan jobbat 15 år i
branschen men hon
har inga planer på
att byta yrke.

1=störande
(%)

2=ganska
störande (%)

3=neutral
(%)

4=ganska bra
(%)

5=bra (%)

20 (11,36)

30 (17,05)

47 (26,70)

41 (23,30)

38 (21,59)

9 (5,11)

33 (18,75)

54 (30,68)

34 (19,32)

46 (26,14)

38

I graderingen av testmeningar med generiska personliga pronomen visar resultatet i tabell 15 att
båda testmeningarna är neutrala (3) och där majoriteten av rösterna finns i intervallet neutral (3)
och bra (5). Det här resultatet överensstämmer med de höga acceptansnivåerna i tabell 14. På
samma sätt som i tabell 14 ska det dock noteras att en grupp på 20 informanter ändå valt att gradera
testmening ett som störande (1). Denna grupp är till viss del den samma som inte accepterade
testmeningen i de tre påståendena.

4.3 Del 3: explicita attitydfrågor
I det här avsnittet presenteras resultaten för enkätens tredje del, vilken innefattade explicita
attitydfrågor om pronomenet en. I den här delen av enkäten kunde informanterna i vissa fall svara
på frågor med egna ord, i vissa fall fylla i många olika alternativ och i vissa fall svara på slutna
frågor där bara ett svarsalternativ var möjligt. I de fall där öppna svar var möjliga har jag grupperat
de svar som innehåller likande åsikter eller tankar för att göra materialet mer överskådligt.
I tabell 16 visas resultatet för informanternas bekantskap med pronomenet en.
Tabell 16 ”Har du hört om det alternativa generiska pronomenet en tidigare?”

Har du hört om det
alternativa
generiska
pronomenet en
tidigare?
Ja
Nej
Vet ej/minns ej

Antal

Procent, %

131
29
16

74,43
16,48
9,09

Majoriteten (74,4%) rapporterar att de tidigare hört talas om pronomenet medan de resterande
25,6% av informanterna endera inte har hört om pronomenet eller inte vet eller minns om de
tidigare har hört det. Det här är relevant för den enkätdel är informanterna själva skulle fylla i
passande pronomen. Svarsprocenten för frågan om bekantskap (tabell 16) visar då att maxantalet
för informanterna som ens var medvetna om pronomenet en före deltagandet i enkäten var 131
informanter. Det totala antalet informanter är 176 vilket betyder att 34,5% av informanterna
presenterades för pronomenet för första gången i enkätens uppgiftsbeskrivning vilket minimerar
möjligheten till att de skulle ha fyllt i lucktesten med pronomenet en. Resultaten som redovisas i
39

tabell 16 vittnar också om diskrepansen mellan antalet informanter som är bekanta med
pronomenet och mellan de som själva använder det (tabell 18) eller har angett det i lucktestet.
För de nekande svaren var gemensamma bakgrundsfaktorer för majoriteten av informanterna
könsidentiteten man och fakultetstillhörigheten FNT. Utifrån enkätmaterialet blir det klart att
kunskapen om att pronomenet existerar är mer utbredd är användningen av pronomenet (se tabell
18). Att svaret ”ja, alltid” fick noll svar (tabell 18) visar också att det finns områden och situationer
där talare undviker att använda pronomenet. Det kan vara frågan om att det är ett relativt nyetablerat
pronomen, att pronomenet inte täcker alla användningsområden som pronomenet man gör eller,
som flera informanter kommenterat, att pronomenet ibland glöms bort och att det är svårt att vänja
sig vid ett nytt språkligt uttryck.
I tabell 17 redogörs resultaten för den slutna frågan om informanternas bekantskap med användare
av pronomenet en.
Tabell 17 ”Känner du någon som använder sig av det generiska pronomenet en i alla eller vissa situationer?”

Känner du någon som
använder sig av det generiska
pronomenet en i alla eller vissa
situationer?
Ja, jag känner många som
använder en
Ja, jag känner någon/några som
använder en
Nej, jag känner ingen som
använder en

Antal

Procent, %

2

1,14

63

35,80

78

44,32

I jämförelse med tabell 16 är det färre informanter som känner någon som använder pronomenet
(62 informanter) än antalet informanter som är bekanta med det (131 informanter, tabell 16). Det
här visar på att pronomenet har fått en viss spridning men att användningen av det inte är lika hög.

Förekommande i materialet är tendensen att informanterna som inte använder pronomenet i
dagsläget kan tänka sig att använda pronomenet en i framtiden ifall att det blir mer etablerat i det
svenska språket. Det som är gemensamt för de informanter (37) som inte använder pronomenet
men kan tänka sig att göra det i framtiden är att de i nuläget inte känner någon (19, 51,4%) eller

40

bara känner ett fåtal som använder pronomenet (13, 35,1%). Fem (13,5%) av informanterna angav
svaret ”vet ej” på frågan om de känner någon som använder pronomenet. En annan gemensam
tendens för den ovannämnda gruppen är att de anser att universitetet är en bra plats för etablering,
spridning och acceptans av nya språkfenomen. De är alltså optimistiska gällande nya språkreformer
i framtiden men deltar inte själva aktivt i etableringen. Här kan en tänka sig att tillhörigheten till
en viss social grupp och gruppens gemensamma beteende påverkar informantens språkbruk och
kunskap om, i detta fall, pronomenet en (Åkerberg 2019). Detta antagande stöds upp av att den
grupp av informanter (43) som svarade att de själva använder pronomenet, de som kommer
använda det i framtiden och de som anser att universitetet är en bra plats för nya språkreformer (27
stycken, 62,8%) känner någon eller många som också använder pronomenet. Sju stycken (16,2%)
känner ingen som använder pronomenet och nio stycken (21%) anger att det inte vet om de känner
någon som använder pronomenet. En betydande faktor verkar alltså vara om och hur många andra
språkbrukare en känner som använder sig av pronomenet en. Av de angivna bakgrundsfaktorerna
finns det en viss överrepresentation av kvinnor som studerar vid den humanistiska fakulteten och
som politiskt tillhör grönvänster-gruppen. Den politiska tillhörigheten ter sig logisk i och med att
språkfenomenet har myntats, spridits och etablerats av feminister (Skärlund 2017:186).
I tabell 18 visas resultaten för frågan om informanternas rapporterade bruk av pronomenet en.
Tabell 18 ”Använder du själva pronomenet en?”

Använder du själv
pronomenet en?
Ja, alltid
Ja, ofta
Ja, ibland
Ja, sällan
Nej

Antal

Procent, %

0
3
13
39
121

0
1,70
7,39
22,16
68,75

I den ovanstående tabellen (tabell 18) framgår det att mängden informanter som själva använder
pronomenet i någon situation är relativt låg (31,3%). För de tre ovanstående enkätfrågorna blir det
klart att svarsprocenterna sjunker ju personligare och starkare aktörsskapet i fråga blir.
Anmärkningsvärt är det att det inte finns någon informant som rapporterat ett konstant bruk av
pronomenet en. Att det finns ett glapp mellan kännedom och rapporterat bruk förekommer även i
Hagstedts (2018) avhandling där hen menar att detta beror på att pronomenet ännu befinner sig i
sin etableringsfas. Bland de jakande svaren för rapporterad användning är kvinnorna
41

överrepresenterade medan männens representation återfinns i det nekande svaret. Fakultetsmässigt
är det studerande vid den humanistiska fakulteten som står för svaren ”ja, ofta”.
I tabell 19 redogörs de svarsalternativ som informanterna har angett för frågan I vilka situationer
använder du dig av pronomenet en?
Tabell 19 ”I vilka situationer använder du dig av pronomenet en?”
Om du svarade JA på den
föregående frågan, i vilka situationer
använder du dig av pronomenet en?

Antal

Procent, %

I akademiska texter
I språkaktivistiskt syfte, för att
undvika man
I informellt tal och skrift
I situationer där kön och genus
är okänt
I formellt tal och skrift
Alltid i text (svårt att applicera i
tal)
När det refererar till en ospecifik
person
När det refererar till alla i en
grupp
I översättningar från engelska
där pronomenet one används
Oavsiktligt, har blivit påverkad
av yttre influenser
I prosa

12
10

24
20

5
5

10
10

5
3

10
6

3

6

2

4

2

4

2

4

1

2

Den aktuella frågan i tabell 19 hade inga färdiga svarsalternativ utan informanterna fick själva
beskriva de situationer där de använder pronomenet. I den ovanstående tabellen har jag
kategoriserat svaren för att få en överskådligare resultatframställning. Av de informanter som
svarade ja på förgående fråga (tabell 18, 55 informanter) har 50 informanter svarat på följdfrågan
(tabell 19) vilket betyder att 5 informanter valt att ge ett nollsvar för denna fråga.
I tabell 19 framgår det att den vanligaste genren för användning av en är akademisk text, följt av
orsaken att utöva språkaktivism genom att undvika användningen av man. En allmän tendens för
användningsområden av en är att det är mer accepterat och utbrett att använda pronomenet i
formella skriftliga diskurser medan det minst vanliga användningsområdet är det informella
samtalet. Som tre av informanterna i tabell 19 poängterar är det lättare att använda pronomenet
42

medvetet i text än i talat språk där spontaniteten är högre och eftertanken och
redigeringsmöjligheten inte är den samma som i skriven text.
I tabell 20 framgår resultaten för frågan om pronomenet en fyller en funktion i språket.
Tabell 20 ”Anser du att ett införande av det generiska pronomenet en som alternativ till man fyller en
funktion?”

Anser du att ett införande av
det generiska pronomenet en
som alternativ till man fyller
en funktion?
Ja
Bara i vissa fall
Kanske
Nej
Vet ej

Antal

Procent, %

19
63
54
36
4

10,80%
35,80%
30,68%
20,45%
2,27%

I tabell 20 framgår det att majoriteten av informanterna (77,3%) anser att ett införande av en fyller
en funktion i språket. I den majoriteten är de som svarat ja, bara i vissa fall och kanske medräknade,
det finns alltså en spridning på graden av medhållande. Av de tre olika medhållandena är det
svarsalternativet bara i vissa fall som har högst svarsprocent (63 informanter, 35,8% av de totala
svaren). Det här visar på pronomenets begränsade användningsområde och den nuvarande
etableringsfasen. Majoriteten av informanterna ingår således i en velande grupp där
svarsalternativen bara i vissa fall och kanske ingår, följt av en nekande grupp och sedan den
jakande gruppen. Gemensamma bakgrundsfaktorer för den jakande gruppen är att 18 av 19
informanter identifierar sig som kvinnor och att majoriteten av dem politiskt tillhör den
grönvänster-gruppen.
I tabell 21 redogörs de svarsalternativ som informanterna angett för frågan I vilka situationer skulle
det passa sig att använda det generiska pronomenet en?
Tabell 21 ”I vilka situationer skulle det passa sig att använda det generiska pronomenet en?”

I vilka situationer skulle det
passa sig att använda det
generiska pronomenet en?
I essäer och avhandlingar vid
högskolor
I samtal under t.ex.
förläsningar och möten

Antal

Procent, %

97

25,19

76

19,74

43

I nyhetstexter
75
I ett vardagligt samtal med
63
vänner och bekanta
I textmeddelanden och chattar 50

19,48
16,36

Aldrig
I lagtexter och paragrafer
Vet ej
I feministiska sammanhang
I översättningar från engelska

3,63
1,03
0,8
0,5
0,2

14
4
3
2
1

12,99

För den ovanstående frågan hade informanterna möjlighet att fylla i ett flertal av de färdigt angivna
svarsalternativen och dessutom formulera egna svarsalternativ. På grund av denna frågetyp gäller
inte ett svar per informant utan en informant kan ha angivit allt mellan noll och sex svar. Därav
kan den procentuella andelen eller antalet svar inte ses i ett ett-till-ett förhållande med
informantantalet. Den svärtade linjen i mitten av tabellen markerar att de följande svarsalternativen
är formulerade av informanterna själva. På samma sätt som i tabell 19 har jag kategoriserat och
rubricerat de alternativ som ingår i samma kategori men som har beskrivits på olika sätt.
I tabell 21 framgår det på samma sätt som i tidigare frågor att informanterna anser att pronomenet
en:s användning lämpar sig i formella, skriftliga kontexter varefter användningsområdena blir
mindre formella och mer talspråkliga. En liten majoritet av informanterna (55,1%) anser att det
akademiska skrivandet är det bästa användningsområdet för pronomenet, vilket i sig är intressant
eftersom det akademiska skrivandet ofta karakteriseras som statiskt, traditionellt och formstyrt
(Milles 2013:129). Denna typ av textgenre brukar därför inte klassas som progressiv och
accepterande vad gäller nya språkliga interveneringar (Milles 2013:129). Trots detta verkar
informanternas uppfattning om pronomenet verkar vara att formalitetsnivån är så pass hög att det
nyetablerade pronomenet lämpar sig i det akademiska skrivandet. En grupp informanter (14
informanter) som i tabell 20 angav att en aldrig fyller en funktion har här i tabell 21 valt att ange
det självformulerade svaret aldrig för att understryka pronomenets oanvändbarhet. De andra
självformulerade svaren överensstämmer med svaren i tabell 19 där både det feministiska
sammanhanget, lagtexter och engelsk översättning nämndes.

44

I det öppna alternativet förekom också liknande re_aktioner som i de avslutande kommentarerna,
dessa var av typen ”svenskan är redan könsneutral”, ”engelskan påverkar svenskan för mycket”
och ”om man studerar genus”. Re_aktioner av typen ”svenskan är redan könsneutral” kategoriserar
Wojahn (2015:177) som bagatellisering. Det är ett kort konstaterande om att problemet främst är
ett icke-problem och att nya språkreformer därför inte behövs. Det speglar också tanken om ett
statiskt språk som nått sin slutliga form vid en obestämd tidpunkt i det förflutna. Re_aktionen ”om
man studerar genus” kan på ett ytplan anses vara en observation av att de som studerar
genusvetenskap ofta är måna om att uttrycka sig könsneutralt eller könssensitivt och att en:s
användningsområde därför är den genusvetenskapliga diskursen. Men efter en tolkning av
informantens övriga svar blir det tydligt att re_aktionen är menad som ett förlöjligande, vilket även
förekommer som en kategori i Wojahns (2015:179) material. Informanten ironiserar i första hand
en viss typ av språkanvändare och anser att det inte finns plats för en i några andra sammanhang
än vid den genusvetenskapliga institutionen.
I tabell 22 redovisas resultaten för frågan om universitetens arena för etablering, spridning och
acceptans av nya språkfenomen.
Tabell 22 ”Anser du att universitetet är en bra plats för etablering, spridning och acceptans av nya
språkfenomen som t.ex. pronomenet hen och en?”

Anser du att universitetet är
en bra plats för etablering,
spridning och acceptans av
nya språkfenomen som t.ex.
pronomenet hen och en?
Ja
Delvis
Nej
Vet ej

Antal

Procent, %

94
65
11
6

53,41
36,93
6,25
3,41

Resonemanget om pronomenets acceptansnivåer för det akademiska skrivandet stärks ytterligare
av frågan i tabell 22 där en majoritet på 53,4% hävdar att universiteten är en bra plats för etablering,
spridning och acceptans av nya språkfenomen. Nej-gruppen utgörs endast av 9,7% av
informanterna, vilket överlappar med den negativt inställda gruppen i tabell 20 och 21. Den grupp
som svarat delvis, återspeglar den dualitet som kommenterats tidigare gällande universitetens plats
för de språkliga interveneringarna. De fungerar som en arena för prövandet av nya tankar och idéer,
medan vissa (språk)praktiker präglas av konservatism och strukturalism.
45

I tabell 23 redovisas resultaten för frågan Om det alternativa pronomenet en blev mer etablerat i
framtiden skulle du då överväga att använda det?
Tabell 23 ”Om det alternativa pronomenet en blev mer etablerat i framtiden skulle du då överväga att
använda det?”

Om det alternativa
pronomenet en blev mer
etablerat i framtiden skulle du
då överväga att använda det?
Ja
Kanske
Nej
Vet ej

Antal

Procent, %

67
72
21
16

38,07
40,91
11,93
9,03

Frågeställningen i tabell 23 är en återkoppling till den andra delen av enkäten där påståendet ”jag
skulle säga/skriva så i framtiden” ingick i varje testmening. I tabell 23 undersöks möjligheten att
informanterna skulle överväga pronomenanvändningen om det blev ett normativt alternativ. I
svarstabellen blir det klart att majoriteten (79%) ställer sig positiv till ett framtida bruk medan
samma nej-grupp som i tabell 20–22 håller fast vid sin åsikt om pronomenet. Frågan påverkas av
en grupptryckseffekt eftersom formuleringen lyder ”mer etablerat i framtiden”, vilket leder till att
ett nej-svar skulle placera informanten i ute-gruppen eller i minoritetsgruppen. I en sådan
hypotetisk framtid skulle alltså gruppen som inte använder pronomenet var den exkluderade
minoriteten vilket kanske är en identitet få informanter självmant skulle välja, speciellt när gruppen
representerar bakåtsträvan och konservatism.
Det som utmärker den grupp (12 informanter) som inte använder pronomenet, inte kommer
använda det i framtiden, inte anser att universitetet är en bra plats för nya språkreformer, inte anser
att en fyller en funktion i språket och som även skrivit en re_aktion i kommentarsfältet är att
majoriteten identifierar sig som män (9, 75%). Detta är anmärkningsvärt eftersom kvinnorna i den
totala mängden informanter står i majoritet (120, 68,2%) mot de 52 männen (29,5%). Det här
betyder att 17,3% av det totala antalet män ingår i den negativt inställda gruppen och endast 2,5%
av det totala antalet kvinnor ingår i den gruppen. Ingen av de icke-binära eller de ”vill inte ange
kön”-informanterna ingår i denna grupp. Gemensamt för männen i den här gruppen är att de
politiskt tillhör den centerliberal-gruppen eller högerkonserativ-gruppen, att de röstar på endera

46

Sannfinländarna eller SFP, att de har föräldrar med högre högskoleexamen och att de inte är
troende. För de 3 kvinnor som ingår i gruppen finns inga gemensamma bakgrundsfaktorer.
De två mest frekventa typerna av kommentarer denna grupp informanter skriver kretsar kring
neutralitet och engelsk påverkan. Ett exempel på en neutralitets re_aktion är följande kommentar:
”språk ändras med tiden utav naturliga behov, att tvinga förändring av banala begrepp anser jag
vara rätt så onödigt”. Re_aktioner om att språkförändringar är ”påtvingade”, oftast med syftningen
att det är någon från ”ovan” eller någon ”elit” som utför påtryckningar, är även en vanlig företeelse
i Wojahns material (Wojahn 2015:168–169). När ”påtvingning” nämns i re_aktionerna skapas
också en positionering där skribenten tillhör ”det vanliga folket”, ett ”vi” som försöker bevara
språkets ”neutralitet” och ”icke-ideologiska skrud”. Så görs även i den ovan citerade kommentaren
där skribenten menar att språket ändras av naturliga skäl. Den andra typen av kommentarer kan
exemplifieras av följande svar: ” Jag gillar inte det generiska pronomenet "en". Det känns som om
vi låter engelskan ha ett för stort inflytande på vårt språk.” I den här typen av re_aktioner finns ett
tydligt argument mot det generiska en som liknas vid engelskans generiska pronomen one. Detta
visar på en tilltro till en renspråkighetstanke och en vilja att bevara svenskans ”svenskhet”. Den
här typen av re_aktion kan också ses som en varnande re_aktion (Wojahn 2015:165) där varningen
riktar sig till dem som är rädda för att engelskan ska ha en för stor inverkan på det svenska språket.
Två andra vanliga förklaringsmodeller som används av informanterna när de kommenterar
pronomenet en är viktighetsargumentet och ”jag ser inget problem alltså finns det inget problem”argumentet. Den förstnämnda förklaringsmodellen kan exemplifieras av re_aktionen ”Det finns
viktigare genusfrågor i världen”, denna typ klassar Wojahn (2015:176) som bagatellisering där
kommentatorn menar att språkliga förändringar inte hänger ihop med sociala förändringar och att
det senare är den första prioriteten för aktivister. Den andra förklaringsmodellen kan exemplifieras
med kommentaren: ”Som jag ser det är ordet "man" från början synonymt med "människa" och jag
kan inte säga att jag någonsin kopplat pronomenet "man" till substantivet "man". Jag ser ingen
orsak till att pronomenet "man" borde avskaffas.” Denna typ av re_aktion är en annan sorts
bagatellisering där kommentatorn menar att de redan existerande ordvalen är fullt gångbara och att
nya interveneringar därför inte behövs. Dessutom kan re_aktionen även klassas som förnekande
(Wojahn 2015:161) då kommentatorn menar att man och människa redan är könsneutrala ord.
47

Samma argumentering förkommer i Wojahns (2015:161) material där kommentatorerna även
menar att t.ex. brandman med efterledet -man är ett könsneutralt ord och att alternativa
benämningar således inte behöver införas i språket.

5 Sammanfattande diskussion

48

I det här kapitlet sammanfattar jag de resultat som framgår i kapitel 4 varefter jag diskuterar dem i
relation till den tidigare forskning som presenterats. Senare diskuterar jag även avhandlingens
syfte, utvecklingspotential och möjlig vidare forskning.
Avhandlingens syfte var att undersöka finlandssvenska universitetsstuderandes attityder till
pronomenet en och kontextuella användningsområden för pronomenet en. Forskningsfrågorna som
användes för att möta syftet var:
•

I hur stor utsträckning använder sig informanterna av det alternativa en i en generisk
betydelse? I hur stor utsträckning använder sig informanterna av hen i anonymiserande
kontexter och i specifika kontexter?

•

För vilka användningsområden och kontexter accepteras pronomenet en?

•

Hur påverkas acceptansen av pronomenet en av kännedom, exponering och kunskap kring
pronomenet? Ökar acceptansen av pronomenet en ifall informanterna har en positiv attityd
till pronomenet hen?

•

Vilka bakgrundsfaktorer är gemensamma för de som är positivt inställda till pronomenet en
och för de som är negativt inställda till pronomenet en? Vilka typer av re_aktioner genererar
pronomenet en?

Som material för avhandlingen stod 176 enkätsvar vilka var insamlade bland tredjeårsstuderande
vid Åbo Akademi år 2019. Enkäten bestod av tre delar: lucktest, acceptanstest och explicita
attitydfrågor. För att analysera materialet användes en kvantitativ metod för att jämföra resultaten
i relation till informanternas bakgrundsfaktorer. Tolkningarna av de kvantitativa svaren gjordes ur
en feministisk diskursiv tolkningshorisont där FCDA användes som teoretiskt ramverk. För
analysen av de öppna kommentarerna användes Wojahns (2015) analysmetoder och resultaten
relaterades till hens resultat.
Ett av enkätens resultat var att få informanter själva skulle föreslå pronomenet en i lucktestet.
Speciellt i kontexter där pronomenets referent är en större grupp är användningsfrekvensen låg hos
informanterna. Ett lite större utfall för pronomenet en kunde framkallas genom att utsätta
informanterna för samma pronomen tidigare i testmeningen men utfallet var ändå inte signifikant.
I de lucktest som gällde personliga pronomen blev det klart att hen har fått ett stort genomslag hos
49

informanterna eftersom svarsfrekvenserna i flera fall var högst för pronomenet hen. Vidare om
personliga pronomen kan det nämnas den androKönande normering som framgick i flera lucktest
där pronomenet han realiserades fler gånger och placerades i första led i dubbelformer framom hon
och hen.
I materialets andra del visar resultatet på relativt låga acceptansnivåer (4–21%) för pronomenet en
medan acceptansnivåerna för pronomenet hen är signifikant högre (40–85%). En allmän tendens
för alla testmeningar var att acceptansnivån steg för påståendena jag skulle kunna säga/skriva så i
framtiden och jag har hört andra säga/skriva så. I graderingarna (1–5, störande–bra) av
testmeningarna blir det klart att pronomenet en är mest accepterat i formella akademiska kontexter
och att det är minst accepterat när referenten en stor grupp. Graderingarna av pronomenet hen visar
på samma sätt som i lucktestet att det är mer accepterat och etablerat än en. Dock är hen som
specifikt personligt pronomen fortfarande mindre accepterat än hen som generellt anonymiserande
pronomen. För testmeningen med generiskt han i en akademisk kontext var acceptansfrekvenserna
(63%) och graderingarna höga. Kontrollmeningen som på grund av utformningen borde ha haft en
100-procentig acceptansfrekvens visade att informanterna trots allt reagerade på någonting i
meningen då acceptansfrekvensen var 71%.
Resultaten för de explicita attitydfrågorna visar att pronomenet en ännu är i sin etableringsfas
eftersom 74% har hört talas om pronomenet medan 37% känner någon som använder pronomenet
och endast 31% använder pronomenet själva. Utgående från de informanter som själva använder
pronomenet blir det klart att användningsområdena för pronomenet är begränsade och att den
vanligaste kontexten är skriven formell text. Fastän användningen av pronomenet är relativt låg
menar ändå 77% av informanterna att pronomenet fyller en viss funktion. Hand i hand med att
pronomenet föredras i formella akademiska kontexter går tanken om att universitet är en bra
plattform för prövning, spridning och etablering av nya språkliga fenomen så som pronomenet en
(90% av informanterna). Som tidigare nämnt rapporterar endast 31% ett eget bruk av pronomenet
medan 79% menar att de skulle kunna använda pronomenet i framtiden ifall det var mer etablerat.
Enkätresultaten i relation till informanternas bakgrundsfaktorer bildar nästan konsekvent tre olika
grupperingar: en ja-grupp, en nej-grupp och en neutral-grupp. Ja- och nej-grupperna refererar till
50

deras attityder mot pronomenet en och feministiska interveneringar. Det finns alltså en grupp som
är för och en som är emot införandet av pronomenet en. Dessa två grupper består av ca 15–30
informanter var. De resterande informanterna (ca 110) tillhör den neutrala gruppen som varken
uttrycker starka åsikter för eller emot det aktuella ämnet. Gemensamma bakgrundsfaktorer för jagruppen är att de alla är kvinnor i åldern 20–24, majoriteten tillhör vänstergrön-gruppen och
majoriteten studerar vid FHPT. I nej-gruppen är majoriteten män i ålder 20–24 och majoriteten
tillhör höger-gruppen eller centerliberal-gruppen. I neutral-gruppen finns alla bakgrundsfaktorer
representerade, men speciellt är att alla som politiskt tillhör inget-gruppen finns i neutral-gruppen.
I nej-gruppen och neutral-gruppen finns alla fakulteter representerade och ingen fakultet är
överrepresenterad.
I relation till den tidigare presenterade forskningen kommer jag nu att diskutera mina resultat i en
större kontext. Jag har delat in de tidigare studierna enligt tematiska helheter som på olika sätt kan
relateras och jämföras med resultaten i denna avhandling. De olika tematiska helheterna är
användningsområden och semantisk funktion, etablering och acceptans och attityder och språksyn.
Om pronomenanvändning och semantik har Jensen (2009) undersökt ett alternativt generiskt
pronomen du i danskan där hen konstaterar att det konventionella pronomenet man och det nya du
har olika användningsområden i en semantisk betydelse. Det samma gäller för svenskans man och
en. Detta har inte varit avhandlingens huvudsyfte, men ett belägg för att man och en skiljer sig åt
semantisk är informanternas acceptansfrekvenser (4,55%) för meningen En äter med pinnar i Kina
där det blir tydligt att användning av en inte är gångbar enligt informanterna. Detta kan kontrasteras
till svarsfrekvensen (55,7%) för meningen Man har infört trängselskatt i Göteborg. Här är den
semantiska betydelsen nästan den samma för båda meningarna, där pronomenets referent är en
folkgrupp i ett annat land, men där endast ett generiskt pronomen är accepterat av informanterna.
Jensen (2009) menar att det alternativa pronomenet du tillför ett perspektiv ”från insidan” och en
mottagarorientering som inte pronomenet man har. Detta kunde kanske även gälla svenskans en
där acceptansen är högre för de användningsområden där mottagaren bjuds in i samma perspektiv
som sändaren har, som i testmeningen Av diagrammet kan en tydligt notera en uppåtgående trend
(svarsprocent 21,6%). Den semantiska skillnaden mellan man och en kunde även vara objekt för
framtida forskning på området. Som tidigare nämnt har Jansson (2019) gjort en undersökning av
pronomenet man:s funktion och referent och en liknande studie för pronomenet en kunde vara på
51

sin plats. Janssons (2019) resultat visar att pronomenet man sällan har en generisk betydelse utan
att det oftast ”gömmer sig” en eller flera referenter bakom pronomenet.
Både Paterson (2011) och Darr (2016) argumenterar för ett införande av det generiska they i det
engelska språket. De menar att överlappningen av betydelser (they i singular och they i plural) inte
påverkar förståelsen av ordet. På samma sätt kunde en argumentera för att pronomenet en trots sin
överlappande betydelse ändå inte omöjliggör förståelsen av pronomenet. Paterson (2011)
poängterar dock att pronomen är en cementerad ordklass som kan vara svår att utvidga eller ändra
på men att detta kunde vara möjligt i ett generationsskifte av talare. På samma sätt kanske vi i
nuläget ser en sorts övergångsgeneration av talare vad gäller denna avhandlings informanter
eftersom majoriteten känner till pronomenet en, men få använder det. De var alltså med under
etableringsfasen (vilken ännu pågår) men var inte så pass unga att de helt övergett pronomenet
man, vilket kunde vara möjligt med en yngre generation på det sätt som Paterson (2011) beskriver
det. Även här kunde mera forskning göras på yngre talare eller i ett senare skede för att se hur
etableringen framskridit eller möjligen avvecklats.
Vidare har Darr (2016) undersökt queera och icke-queera informanters användning av pronomenet
they i singular. Ett gemensamt resultat som gäller för både Darrs (2016) och mina informanter är
ett motstånd till att använda they, eller hen i mitt fall, i personspecifika kontexter. Detta gäller
främst icke-queera informanter i Darrs (2016) undersökning. Queerhet är en bakgrundsfaktor jag
själva inte inkluderat i materialinsamlingen och kan därför inte kommentera informanternas
queerhet i samband med acceptans och användning av pronomenet en. Det som ändå blir klart i
mitt resultat är den tydliga preferensen att använda hen i anonymiserande kontexter (85,2%) och
inte i personspecifika kontexter (44,3%). Även Norkvist & Junghagen Öberg (2019) konstaterade
att hen som specifikt pronomen inte var accepterat bland lärare i Sverige och att nästan ingen
använde det som en del av sitt normkritiska arbete i undervisningen. Förutom att stötta införandet
av singulärt they i språkbruket rekommenderar även Darr (2016) att universiteten ändrar sina
språkliga rekommendationer till att innehålla pronomenet they i singular. Att de universitet som
Darr (2016) nämner inte har det år 2016 vittnar om det som Milles (2013) uppger vara
universitetens stela och strikta skrivpraktiker. På samma sätt kunde svenska högskolor även lyfta
fram alternativet en som ersättande/utvidgande pronomen för man i kurser om akademiskt
52

skrivande och motsvarande kurser. Denna typ av skrivpraktik har redan använts i
avhandlingsarbeten, där ett exempel är Fants (2019) kandidatavhandling från Yrkeshögskolan
Arcada. Att Fant (2019) använder sig av en istället för man har, precis som många informanter lyft
fram, feministiska och aktivistiska förtecken vilket hänger ihop med arbetes tema Att skapa
queerfilm: Hur gestaltas en icke-binär person av en cis-regissör på ett rättvist sätt?
Slutligen, om pronomenets vara eller icke vara rent grammatiskt, så kan mina resultat jämföras
med Milles (2013) undersökning där hen konstaterar att ordet hen lyckades utvidga en sluten
ordklass och att det uttryckligen var en utvidgning och inte en utstötning, vilket många motståndare
var rädda för i början av pronomenets etableringsfas. På samma sätt blir det klart att pronomenet
en verkligen inte täcker alla användningsområden som pronomenet man gör och att det därför
knappast kommer att ersätta pronomenet helt i framtiden utan istället fungera som en utvidgning
av ordklassen på samma sätt som hen gjorde.
En av de avhandlingar som tematiskt ligger nära den här avhandlingen är Johanssons (2014)
undersökning av pronomenet en i Sverige. Det som är speciellt i den avhandlingen är att
informanterna upplever pronomenet som dialektalt vilket är naturligt eftersom en används i
dialekter i södra Sverige. Detta är mig veterligen inte förekommande i Finland och därför har
informanterna i denna undersökning inte klassat eller karakteriserat pronomenet som dialektalt. Ett
annat resultat som skiljer dessa två undersökningar åt är att informanterna i Sverige i längre
utsträckning upplever pronomenet som både informellt och formellt medan informanterna i
Svenskfinland tenderar ange svar som kan klassas som formella. Detta kan kanske hänga ihop med
den dialektala användningen av pronomenet i Sverige, vilket då leder till att informanterna upplever
pronomenet som mer informellt. Den dialektala associationen återfinns även i Söderlund Nåtfors
(2015) material.
I avhandlingen ingår även hen i materialet för att möjliggöra jämförelser mellan hen och en vad
gäller etablering och acceptans. En undersökning som aktualiserar det är Bäck, Lindqvist &
Gustafsson-Sendén (2018) som undersökte hen i Sverige år 2015. Då var pronomenet mitt i
etableringsfasen och informanterna var relativt negativt inställda till hen och rapporterade låga
nivåer av bruk av pronomenet. Detta resultat kan kontrasteras till de höga svarsprocenter i mitt
53

material för pronomenet hen, som verkligen sett ett uppsving sedan Bäck m.fl. (2018) undersökning
från 2015. De informanter som ändå tagit till sig pronomenet och använde det 2015 var unga
högutbildade personer i större städer som politiskt tillhörde grönvänster-gruppen. Samma
bakgrundsfaktorer återfinns i den informantgrupp som i den här undersökningen rapporterar ett
bruk av pronomenet en. Här kunde alltså en liknande spridning och ökning i användandet av
pronomenet vara möjlig på det sett som här ses för pronomenet hen från åren 2015 till 2019.
En annan undersökning gällande användningen av hen är Ranckens (2015) undersökning av queera
svenska och finlandssvenska informanters användning och attityder till pronomenet hen. Det
resonemang som Racken (2015:178) för kring orsaker till kommunikationssituationer kan även
kopplas till pronomenet en. Ranckens (2015) informanter nämner t.ex. att de bara använder hen i
situationer där de känner sig trygga, där det finns liksinnande eller där de antar att pronomenet är
accepterat. Informanterna undviker även att använda pronomenet kring äldre personer och i vissa
fall i familjesituationer. Här kunde en jämföra med denna avhandlings informanter där svaret ”jag
skulle bara använda en i vissa situationer” är det mest förekommande bland de som använder
pronomenet. Det finns alltså kommunikationssituationer där pronomenet inte lämpar sig. Vilka
dessa situationer är och varför de inte lämpar sig kan jag inte svara på här, men det kunde stå som
grund för framtida undersökningar. I Ranckens (2015) undersökning poängteras pronomenets
sexualpolitiska laddning och att detta kunde framkalla negativa attityder, vilket leder till att
informanter avstår att använda pronomenet. Detta kunde till viss del även gälla pronomenet en,
eftersom det har samma feministiska bakgrund, men ordet i sig är inte lika sexualpolitisk som hen.
En tendens i mitt material som vittnar om en mindre sexualpolitisk koppling där den höga
frekvensen av vetenskapliga diskurser som anges gångbara för pronomenet en.
Det som blir tydligt gällande de negativa re_aktioner som framkommer i mitt material är att
språksynen och språkbrukar-stereotyperna är de samma som i Wojahns (2015) material. Ett
exempel på stereotypa beskrivningar är att ett visst språkbruk genererar antaganden om
språkbrukaren där det i mitt material framkom att de som använder sig av pronomenet en studerar
eller jobbar vid det genusvetenskapliga ämnet. Den gemensamma språksynen som förekommer i
mitt material och i Wojahns (2015) material är den språksyn där språket anses ange verkligheten.
Denna språksyn omöjliggör, för den negativt inställda gruppen, t.ex. användningen av hen som
54

specifikt personligt promenen eftersom informanterna i nej-gruppen anser att trans*personer3 inte
existerar, alltså kan pronomenet heller inte existera. En sådan språksyn är den motsatta till tanken
om att språket kan vara medskapare av verkligheten och att ett ändrat språkbruk således även ändrar
hur vi tänker om verkligheten.
År 2019 lanserar Milles (2019) ett nytt begrepp inom språkaktivismen – diskursiv aktivism.
Diskursiv aktivism, menar Milles (2019), är en identifiering av diskursiva mönster som är
diskriminerade, varefter ett handlande för att eliminera sagda diskriminering sker. Detta för att med
hjälp av språket arbeta sig närmare en jämställd värld. Det mest centrala här är att språket ses som
ett medel för att ta sig mot en jämställd position. Denna modell av aktivism kan även appliceras på
pronomenet en:s lansering och etablering. Inledningsvis identifierades pronomenet man som
diskriminerande varefter en motståndsstrategi skapades (införande av alternativet en), varefter
aktivister försökte (och försöker) få till en förändring i språkbruket för att reducera den
androKönande normen av det generiska pronomenet. I Milles (2019) undersökning var det
interveneringen tjänsteperson som undersöktes, där resultaten var att det i debatten skapades två
tydliga grupper, för- och emotgruppen, och att båda grupperna beskrev den andra gruppen i
negativa ordalag. Båda grupperna framställde även sig själva som jämställdhetsivrare fastän bara
en av grupperna stödde den aktuella språkförändringen. På samma sätt finns det även i mitt material
informanter som endera menar att jämställdhet är viktigt men inte när det gäller språkfrågor eller
så menar de att jämställdhet är bra och att de stöder pronomenet hen men att pronomenet en är att
gå för långt. I materialet framgår det även att de som ställer sig negativt till pronomenet man också
reagerat på den generiska användningen av brandman och angett hen eller henne som en typ av
motståndsstrategi.
Ett perspektiv som Åkerberg (2019) medför i sin pedagogiska avhandling är det om att inlärning
av nya ord i stor utsträckning beror på ens sociala kontakter, exponering för ordet och kunskap
kring normkritik. I mitt material uppbackas denna tanke i och med att den positiva inställningen
till både en och hen ökar om en känner någon som använder orden, om en har hört om ordet tidigare
och om en politiskt tillhör grönvänster-gruppen. Den sociala kretsen och exponering för ämnen
som normkritik och jämställdhet påverkar alltså attityder kring språkaktivistiska interveneringar i
3

Här används trans*person med asterisk för att markera de många olika benämningar som ingår i transbegreppet.

55

den positiva riktningen. Dock påpekar Åkerberg (2019) att en positiv attityd inte automatiskt
betyder att den faktiska användningen av de nya orden ökar, utan många informanter är positivt
inställda till hen och en men använder dem inte själva.
En annan teoretisk tanke som går att koppla till ens sociala gruppering och inlärning är
socialpsykologins grundtanke om att individen har ett behov av att tillhöra en grupp och att detta
är identitetsskapande (Tajfel 1982). Utmärkande för en grupptillhörighet är att det är tydligt vem
eller vad som tillhör gruppen. Gruppen tillför också en stark identitetskänsla, ifall gruppen har en
viss attityd eller ett visst beteende har även individen det. Individen i en socialgrupp innehar ett
stort emotionellt värde i sitt gruppmedlemskap och kan därför vara partisk i vissa åsikter och
sakfrågor (Greene 1999). Denna partiskhet kan leda till att individen anser sig ha den rationella och
objektiva åsikten medan de-gruppen har det motsatta. Vår egen socialgrupp påverkar således hur
vi ser på oss själva, hur andra uppfattar oss och hur vi uppfattar andra.
Med hjälp av social gruppering går det alltså att påvisa att gruppens attityder och åsikter påverkar
individens attityder och åsikter (Hedlund 2013). På liknande sätt kunde en tänka sig att språkfrågor,
speciellt sexualpolitiska sådana, har en definierande betydelse i olika sociala grupper och att
individer som tillhör dessa grupper håller fast vid sin åsikt, vare sig det är en positiv eller negativ
åsikt. Vi kan alltså tänka oss att för unga kvinnor med humanistiska intressen och som politiskt
tillhör grönvänster-gruppen är feministiska språkinterveneringar något som gruppen stöttar och
alltid ställer sig positiva till. Medan en mer konservativ manlig grupp har den motsatta åsikten om
att feministiska språkinterveneringar inte är att önska. Båda grupperna anser sig ha rätt och utmålar
därför den andra gruppen i negativa ordalag. Därför kan t.ex. en individ i emot-gruppen yttra
antagandet om att de som använder sig av pronomenet en studerar genusvetenskap och att det är
det enda användningsområdet för pronomenet.
Liknande resultat som i Åkerberg (2019) har t.ex. Söderlund Nåtfors (2015) fått i sin avhandling
där det framgår att många av hens informanter är positivt inställda till pronomenet en men att få
själva använder pronomenet. Söderlund Nåtfors (2015) drar även en parallell mellan pronomenet
hen och en och menar att de som har en positiv attityd till hen även har det till en. Detta stämmer i
vissa fall även för mitt material, dock finns det som tidigare nämnt en grupp som anser att hen är
56

ett bra ord men att en är ”att ta det för långt” och att det är ”onödigt”. Samma relation mellan attityd
och rapporterat bruk återfinns i Leibring Svedjedals (2014) avhandling som gjordes när
pronomenet hen ännu inte var så utbrett. Tendensen i materialet var att majoriteten av
informanterna var positivt inställda till pronomenet men de hade ännu inte tagit det i bruk. Ett annat
resultat i Leibring Svedjedals (2014) undersökning var att pronomenet en år 2014 var okänt bland
informanterna och att de inte upplevde pronomenet man som problematiskt. I jämförelse med mitt
material blir det klart att vetskapen om pronomenet har ökat signifikant och att en del av
informanterna upplever pronomenet man som problematiskt och de har därför gjort ett aktivt val
att istället använda en.
En annan undersökning som noterat skillnader mellan attityd till normkritiskt språkbruk och
användningen av språkbruket är Hagstedt (2018) som konstaterade att lärarstuderande i Sverige
hade en bättre attityd till hen än till en men att användning av pronomina inte var lika utbredd som
den positiva inställningen var. Hagstedt (2018) undersökte även värdeladdningen i de olika orden
och konstaterade att de båda orden uppfattades relativt neutrala. På liknande sätt fick mina
informanter gradera testmeningar, varav de flesta meningars medianvärde landade på 3=neutral.
Dock fanns det en viss skillnad mellan den grupp som var positivt inställd och den som var negativt
inställd där den positiva gruppen graderade testmeningarna med högre poäng än den negativa
gruppen. Det som även blir tydligt i både mitt och Hagstedts (2018) material är att informanterna
gärna vill använda nya språkinterveneringar först då de redan är etablerade och ”neutrala”. Detta
är i sig en paradox eftersom det krävs att pronomenet ändå används innan det så att säga upplevs
som ”neutralt” av majoriteten av en språkgrupp. Denna tidiga användning av just feministiska
interveneringar tenderar göras av gruppen unga, högutbildade kvinnor tillhörande grönvänstergruppen.
För att visa solidaritet med avhandlingens tema tar även jag i min forskarposition ställning för
pronomenet en. På samma sätt som Darr (2016) och Paterson (2011) gör en rekommendation för
de engelskspråkiga universiteten att tillåta och att framhäva möjligheten av använda singulärt they
i akademiska texter anser jag att pronomenet en kunde rekommenderas av svenskspråkiga
universitet. Denna språkrekommendation skulle även kunna införas i t.ex. studentskrivningar och
andra formella skrivarbeten inom utbildningsväsendet. En rekommendation av denna kaliber kunde
57

lyfta pronomenets användning på det sätt som Paterson (2011) menar är möjligt först vid ett
generationsskifte på grund av pronomenets cementerade ordklasstillhörighet. Andra språkpratiker
som kunde införa officiella rekommendationer för pronomenet en är t.ex. journalistbranschen och
rättsväsendet eftersom de här två språkpraktikerna även nämns av informanterna som passande
användningsområden. Det här inlägget i debatten om feministiska språkinterveneringar ser jag som
mitt bidrag i den pågående språkaktivismen, vilken definieras av en medveten motståndshandling
där syftet är att eliminera diskriminerande hegemoniska diskurser och samhällsstrukturer (Wojahn
2015:24). Det är alltså inte ordet i sig som är målet utan den större helhetsbilden där jämlikhet i
samhället är målbilden. Den här typen av perspektivering bildar det som Milles (2019) benämner
som diskursiv aktivism och som Lazar (2005:5) benämner som ett delsyfte för det teoretiska
ramverket FCDA.
Gällande avhandlingens metoder och resultat kan det sägas att informanternas antal och spridning
över fakulteterna var till dess fördel. Genom att fånga upp en hel årskurs går det att göra försiktiga
generaliseringar om just denna informantgrupp och möjliga åsikter och utvecklingar i det
finlandssvenska samhället i stort. Med hjälp av lucktest gick det att få syn på informanternas
spontana användning av generiska pronomen och personliga pronomen där det stod klart att
pronomenet en har en relativt låg användningsfrekvens. I kombination med acceptanstest och
attitydfrågor kunde attityder och användningsområden för pronomina undersökas och fördjupas.
Ett tillägg i materialinsamlingen kunde ha varit några intervjuer med informanterna som kunde
fungera som fördjupningar och förklaringsmodeller för några nuvarande frågetecken gällande
tendenser i materialet. Ett av dessa frågetecken, vilket även är en av avhandlingens brister, är frågan
om ifall alla informanter förstod temat och betydelsen av enkäten. Visste varje informant vad de
svarade på och vad ett (generiskt) pronomen är trots de förklarande beskrivningarna i början av
enkäten? Därtill kunde de explicita attitydfrågorna ha inkluderat en noggrannare undersökning av
i vilka kommunikativa situationer pronomenet är gångbart och inte gångbart. Ett annat tillägg
kunde vara en HBTQI-fråga i avsnittet om bakgrundsfaktorer. Detta för att Ranckens (2012)
resultat i jämförelse med mitt resultat visade att queerpersoner i större utsträckning är mer positivt
inställda till könsneutralt språk och nya feministiska språkinterveneringar än en kombinerad grupp
av queera och icke-queera personer. Informanterna för denna avhandling består av både
58

queerpersoner och icke-queerpersoner, men på grund av att informanterna inte angett denna
bakgrundsfaktor går det inte att jämföra queera och icke-queera personers attityder till pronomenet
en. Genom att även inkludera en HBTQI-fråga kunde denna jämförelse vara möjlig. Möjliga
utvecklingar på forskningsområdet kunde vara att undersöka informanters uppfattningar om
generiska pronomens referenter i olika kontexter. Ett annat forskningsperspektiv kunde vara
androKönande normeringar för generiska pronomen, men detta område, speciellt gällande
konceptualiseringar av kön, har visat sig vara svårt att undersöka (Wojahn 2013).
Slutligen återkommer vi till Skärlunds (2017) spekulering kring pronomenet en. Är det endast en
trend eller är pronomenet här för att stanna? Samma fråga ställde sig Jensen (2009) gällande det
generiska pronomenet du i Danmark. I Skärlunds (2017) material från år 2016 såg det ut som att
trenden för pronomenet en höll på att avta, men åtminstone i Svenskfinland anger 74% av
informanterna att pronomenet är bekant, 56% känner någon som använder pronomenet, 31%
använder det själv och 79% kunde tänka sig att använda det i framtiden. Trenden har således inte
avtagit helt, pronomenet en lever och frodas i de feministiska sammanhang där det en gång
myntades och det verkar ha fått ett uppsving i formella, skrivna kontexter som t.ex. vid
universiteten. Den feministiska språkdebatten är inte längre ”viskande” (Edlund 2004:272), utan
den är här för att stanna.

59

Litteraturförteckning
Brantenberg, Gerd (1977). Egalias døtre. Oslo: Pax forlag.
Bäck, Emma A., Lindqvist, Anna, & Gustafsson-Sendén, Marie (2015). ”Hen Can Do It: Effects
of Using a Gender Neutral Pronoun in a Recruitment Situation.” I: Könskonstruktioner Och
Språkförändringar: En rapport från den åttonde Nordiska konferensen om språk och kön.
Stockholm: Elanders. S. 71–91.
Bäck, Emma, Lindqvist, Anna, & Gustafsson-Sendén, Marie (2018). ”Hen. Bakgrund, attityder
och användande.” I: Psykologiska rapporter från Lund. Vol. 8, Nr. 1. Lund: Lunds universitet. S.
1–34.
Darr, Brandon Ray (2016). Do They Use ‘Them’? Gender-Neutral Pronoun Usage among Queer
and Non-queer College Students. Knoxville: The University of Tennessee.
Edlund, Ann-Catrine (2004).”Kan män vara sjuksköterskor och kvinnor brandmän? Om sambandet
mellan yrkesbeteckningar och kön.” I: Den könsuppdelade arbetsmarknaden. Betänkande av
Utredningen om den könssegregerade svenska arbetsmarknaden. (SOU 2004:43). Stockholm:
Fritzes. S. 263–280.
Fant, Izabella (2019). Att skapa queerfilm: Hur gestaltas en icke-binär person av en cis-regissör
på ett rättvist sätt?. Examensarbete: Mediekultur vid Yrkeshögskolan Arcada.
Greene, Steven (1999). “Understanding Party Identification: A Social Identity Approach.” I:
Political Psychology vol. 20:2. S. 393–403.
Hagstedt, Linnea (2018). Attityder till alternativa pronomen. En studie om lärarstudenters attityder
till pronomenen en och hen. Examensarbete: Ämneslärarprogrammet vid Örebro universitet.

60

Hedlund, Sara (2013). Grupptillhörighetens påverkan på den politiska attityden. Mastersuppsats i
psykologi vid Stockholms universitet.
Hultman, Tor G. (2003). Svenska Akademiens språklära. Stockholm: Svenska Akademien. S. 121–
122.
Institutet för språk och folkminnen (2014). Nyordslistan 2014. Hämtat: 13.11.2019. URL:
http://www.sprakochfolkminnen.se/download/18.cbc0f5b1499a212bbf1d2a/1419832595190/nyor
dslista+2014.pdf/
Institutet för språk och folkminnen (2019). ”Frågelådan: Har en börjat användas istället för man i
skrift?” Hämtat: 14.11.2019. URL: http://www.sprakochfolkminnen.se/
Jansson, Martina (2019). Vem är man? En samtalsanalytisk studie av generiska pronomen i
partiledardebatten 2018. Studentuppsats: Institutionen för svenska språket vid Göteborgs
universitet.
Jensen, Torben Juel (2009). ”Generic variation? Developments in use of generic pronouns in late
20th century spoken Danish.” I: Acta Linguistica Hafniensia 41, s. 83–115. URL:
https://www.tandfonline.com/doi/full/10.1080/03740460903364128
Johansson, Maria (2014). En som könsneutralt generaliserande pronomen – ett feministiskt och
normkritiskt reformförslag. C-uppsats: Institutionen för nordiska språk vid Uppsala universitet.
Karlsson, Anna-Malin (28.5.2012). ”En verkar gå en ny vår till mötes.” I: Svenska Dagbladet.
Hämtat: 13.11.2019. ULR: https://www.svd.se/en-verkar-ga-en-ny-var-till-motes
Lazar, Michelle M. (red.) (2005). Feminist Critical Discourse Analysis: Gender, Power and
Ideology in Discourse. Hampshire: Palgrave Macmillan S. 1–30.

61

Lazar, Michelle M. (2014). “Feminist Critical Discourse Analysis. Relevance for Current Gender
and Language Research.” I: The Handbook of Language, Gender and Sexuality. Andra upplagan.
Hoboken: John Wiley & Sons. S. 180–199.
Leibring Svedjedal, Carin (2014). Studenters attityder till könsneutralt språkbruk Hen, en som
generaliserande pronomen och könskonträra namn. C-uppsats: Institutionen för nordiska språk vid
Uppsala universitet.
Lind Palicki, Lena & Milles, Karin (2015). “Feministisk språkplanering under den andra vågens
kvinnorörelse.” I: Könskonstruktioner och språkförändringar: Rapport från den åttonde nordiska
konferensen om språk och kön. S. 145–165.
Lindqvist, Anna, Renström, Emma Aurora, & Gustafsson Sendén, Marie (2018). “Reducing a Male
Bias in Language? Establishing the Efficiency of Three Different Gender-Fair Language
Strategies.” I: Sex Roles 81. Berlin: Springer Nature. S. 109–117.
Makoni, Busi (2013). “Women of the Diaspora”: A Feminist Critical Discourse Analysis of
migration narratives of dual career Zimbabwean migrants.” I: Gender and Language. Vol: 7.2.
Sheffield: Equinox Publishing. S. 203–231.
Milles, Karin (2011). “Feminist language planning in Sweden.” I: Current Issues in
Language Planning: Language Planning and Feminism. Abingdon: Routledge. S. 21–33.
Milles, Karin & Språkrådet (2012). Jämställt språk: en handbok i att skriva och tala jämställt.
Malmö: NE Nationalencyklopedin AB.
Milles, Karin (2013). ”En öppning i en ny ordklass? Den nya användningen av pronomenet hen.”
I: Språk och stil 23. S. 107–140.
Milles, Karin (2019). ”Fi och ”könsprefixet man”. Könsneutralt språk i kommunpolitiken.” I:
Bianchi, Marco, Håkansson, David, Melander, Björn, Pfister, Linda, Westman, Maria & Östman,
62

Carin (red.), Svenskans beskrivning 36. Förhandlingar vid trettiosjätte sammankomsten. Uppsala
25–27 oktober 2017. Uppsala: Institutionen för nordiska språk vid Uppsala universitet. S. 155–166.
Norkvist, Tove & Junghagen Öberg, Lena (2019). Vad hende sedan? En studie om hen i
gymnasieskolans svenskundervisning. Examensarbete: Ämneslärarprogrammet vid Umeå
universitet.
Paterson, Laura (2011). The Use and Prescription of Epicene Pronouns: A Corpus-based Approach
to Generic he and Singular they in British English. Doktorsavhandling: Loughborough University.
Pauwel, Anne (2003). “Linguistic Sexism and Feminist Linguistic Activism.” I: The Handbook
of Language and Gender. Hoboken: Blackwell Publishing. S. 550–570.
Rancken, Janna (2012). Fjollor, aliens och könsrebeller - användning av och attityder till könade
och könsneutrala ord och uttryck hos svenskspråkiga queerpersoner i Finland. Pro-gradu
avhandling: Svenska språket vid Åbo Akademi.
Rancken, Alexis (2015). ”Ett ”knepigt” men ”fenomenalt” pronomen Förhållningssätt till hen hos
personer med queer identitet i Sverige och Finland” I: Könskonstruktioner och
språkförändringar. Rapport från den åttonde nordiska konferensen om språk och kön. Södertörns
högskola: Stockholm. S.167–184.
Rancken, Alexis (2017). ”Kvinna i brist på bättre ord”: Självkategorisering som utgångspunkt för
en inkluderande språkvetenskap. I: HumaNetten Nr: 38. Växjö: Fakulteten för konst och
humaniora vid Linnéuniversitetet. S. 141–152.
Skärlund, Sanna (2017). Man, en och du. Generiska pronomen i svenskans historia. Lund: Språkoch litteraturcentrum, Lunds universitet.

63

Sundgren, Eva (2014). ”Värsta återbesöket om värsta.” I: Svenskans beskrivning 30.
Förhandlingar vid Trettionde sammankomsten för svenskans beskrivning. Stockholm: Stockholms
universitet. S. 303–315.
Tajfel, Henri (1982). “Social psychology of intergroup relations.” I: Annual Review of Psychology
vol. 33. S. 1–39.
Tegeback, Johanna (2018). Svenska värderingar. En kvantitativ studie om köns- och
värderingsskillnader i partisympati för Sverigedemokraterna. Kandidatuppsats: Sociologiska
institutionen vid Uppsala universitet.
Teleman, Ulf, Hellberg, Staffan & Andersson, Erik (1999). Svenska Akademiens grammatik. Band
2: Ord. Stockholm: Svenska Akademien. S. 393–395.
Wojahn, Daniel (2013). “De personliga pronomenens makt: En studie av hur pronomen styr
våra föreställningar om personer” I: Svenskans beskrivning 32. Karlstad: Karlstads universitet. S.
356–367.
Wojahn, Daniel (2015). Språkaktivism. Diskussioner om feministiska språkförändringar i Sverige
från 1960-talet till 2015. Uppsala: Institutionen för nordiska språk vid Uppsala universitet 92.
Åkerberg, Olivia (2019). Lärandet av nya ord: Normkritiskt språkbruk i vardagen.
Kandidatuppsats: Pedagogik vid Umeå universitet.

64

Bilagor
Bilaga 1: enkät
Välkommen till enkäten! Den här enkäten består av 3 delar där du ombeds svara på frågor och göra
lucktest gällande svenskans pronomen. För att kunna fylla i enkäten bör du vara
universitetsstuderande och behärska svenska. Enkäten tar ca 10 minuter att fylla i. Enkätsvaren
kommer att användas för ett avhandlingsarbete vid Åbo Akademi (ämnet Svenska språket) under
höstterminen 2019. Dina svar kommer att vara fullständigt anonyma. Genom att delta i enkäten ger
du samtycke till att dina svar får användas som data för analyserna. Vänligen använd inga
hjälpmedel när du besvarar enkäten. Tack! *Obligatorisk

Del 1
I del 1 ombeds du fylla i ett, enligt dig, passande pronomen i de givna exempelmeningarna. Svaret
ska skrivas på raden under själva meningen och du behöver endast skriva pronomenet och inte hela
meningen.
Pronomen är en ordklass som består av ord som oftast används istället för namn eller ting, ett
exempel är "Sofia är sjukskötarstuderande, hon studerar i Åbo" där "hon" syftar på Sofia och
fungerar därför som ett pronomen. De två olika typerna av pronomen som kan behövas i
exempelmeningarna är generiska (allmänna) pronomen och personliga pronomen. Generiska
pronomen syftar ofta på en odefinierad grupp eller kan syfta på "alla", t.ex. "Man bör inte ljuga"
där "man" syftar på alla människor. Personliga pronomen pekar ut någon/något specifikt, som i det
första exemplet där "hon" pekade ut "Sofia".
Uppgift: Fyll i ett passande pronomen
1. "Det har regnat i sju dagar, __ skulle ju inte säga nej till lite solsken." *
2. "I nyhetstexten kan ___ läsa om händelseförloppet." *
3. "Om gästen vill röka kan ___ gå ut på balkongen." *
4. "___ har infört trängselskatt i Göteborg." *
5. "Brandmannen gjorde ett bra jobb. Jag tackade ____ för hjälpen." *
6. "När någon talar med en, ska ___ lyssna." *
7. "Frisören var sjukledig i tre veckor, ____ hade en inflammation i axeln." *
8. "Jag undrar om du vet hur det är med Alex? Jag har hört att __ har flyttat ihop med sin kille." *
65

9. "Nu försöker __ tvinga på mig åsikter jag inte har." *

Del 2
I del 2 av enkäten ombeds du bedöma exempelmeningar enligt ditt eget tycke. Fokusera gärna på
användningen av pronomen istället för meningarnas sakinnehåll.
För skalan 1-5 under varje exempelmening gäller: 1=störande, 2=ganska störande, 3=neutral, 4=
ganska bra och 5=bra. Där ombeds du gradera exempelmeningen enligt din egna språkkänsla.
10. "Jag vet att en borde donera blod minst en gång per år." *
jag skulle själv kunna säga/skriva så:

Ja

Nej

Vet ej

jag skulle kunna säga/skriva så i framtiden: Ja

Nej

Vet ej

jag har hört andra säga/skriva så:

Nej

Vet ej

störande 1

2

3

4

Ja
5 bra

11. "En äter med pinnar i Kina." * Markera alla som gäller.
jag skulle själv kunna säga/skriva så:

Ja

Nej

Vet ej

jag skulle kunna säga/skriva så i framtiden: Ja

Nej

Vet ej

jag har hört andra säga/skriva så:

Nej

Vet ej

störande 1

2

3

4

Ja
5 bra

12. "Av diagrammet kan en tydligt notera en uppåtgående trend." * Markera alla som gäller.
jag skulle själv kunna säga/skriva så:

Ja

Nej

Vet ej

jag skulle kunna säga/skriva så i framtiden: Ja

Nej

Vet ej

jag har hört andra säga/skriva så:

Nej

Vet ej

störande 1

2

3

4

Ja
5 bra

66

13. "Under forskningsprocessen kan forskaren stöta på etiska dilemman och då är det viktigt att
han har tillgång till de överenskomna riktlinjerna." *
jag skulle själv kunna säga/skriva så:

Ja

Nej

Vet ej

jag skulle kunna säga/skriva så i framtiden: Ja

Nej

Vet ej

jag har hört andra säga/skriva så:

Nej

Vet ej

störande 1

2

3

4

Ja
5 bra

14. "Vittnet verkade vara nervöst när hen berättade om händelsen" *
jag skulle själv kunna säga/skriva så:

Ja

Nej

Vet ej

jag skulle kunna säga/skriva så i framtiden: Ja

Nej

Vet ej

jag har hört andra säga/skriva så:

Nej

Vet ej

störande 1

2

3

4

Ja
5 bra

15. "Frej har ett nytt köksbord, hen köpte det förra helgen." *
jag skulle själv kunna säga/skriva så:

Ja

Nej

Vet ej

jag skulle kunna säga/skriva så i framtiden: Ja

Nej

Vet ej

jag har hört andra säga/skriva så:

Nej

Vet ej

störande 1

2

3

4

Ja
5 bra

16. "Närvårdaren har redan jobbat 15 år i branschen men hon har inga planer på att byta yrke." *
jag skulle själv kunna säga/skriva så:

Ja

Nej

Vet ej

jag skulle kunna säga/skriva så i framtiden: Ja

Nej

Vet ej

jag har hört andra säga/skriva så:

Nej

Vet ej

Ja

67

störande 1

2

3

4

5 bra

Del 3
I del 3 av enkäten ombeds du svara på frågor gällande språkanvändning och språkförändringar i
det svenska språket. Svara så sanningsenligt som möjligt, det finns inget rätt eller fel svar! Om du
vidare vill kommentera någon fråga eller något fenomen som behandlas i frågorna får du gärna
göra det i den sista textrutan.
17. Har du hört om det alternativa generiska pronomenet "en" tidigare? *
Ja

Nej

Vet ej/minns inte

18. Anser du att ett införande av det generiska pronomenet "en" som alternativ till "man" fyller en
funktion? *
Ja

Nej

Kanske

Bara i vissa fall

Vet ej

19. I vilka situationer skulle det passa sig att använda det generiska pronomenet "en"? *
I ett vardagligt samtal med vänner och bekanta
I samtal under t.ex. förläsningar och möten
I textmeddelanden och chattar
I nyhetstexter
I essäer och avhandlingar vid högskolor
Övrigt:
20. Använder du själv pronomenet "en"? *
Ja, alltid

Ja, ofta

Ja, ibland

Ja, sällan

Nej

21. Om du svarade JA på den föregående frågan, i vilka situationer använder du dig av pronomenet
"en"?

68

22. Känner du någon som använder sig av det generiska pronomenet "en" i alla eller vissa
situationer? *
Ja, jag känner någon/några som använder "en"
Ja, jag känner många som använder "en"
Nej, jag känner ingen som använder "en"
Vet ej
23. Om det alternativa pronomenet "en" blev mer etablerat i framtiden skulle du då överväga att
använda det? *
Ja

Kanske

Nej

Vet ej

24. Anser du att universitetet är en bra plats för etablering, spridning och acceptans av nya
språkfenomen som t.ex. pronomenet "hen" och "en"? *
Ja

Delvis

Nej

Vet ej

25. Om du har övriga kommentarer gällande det generiska pronomenet "en", språkreformer eller
könsneutralt språkbruk får du gärna skriva dem här!

Bakgrundsfrågor
Här under ombedes du att ange kort bakgrundsinformation om dig själv.
26. Studieinriktning *
Fakulteten för humaniora, psykologi och teologi (ÅA)
Fakulteten för naturvetenskaper och teknik (ÅA)
Fakulteten för pedagogik och välfärdsstudier (ÅA)
Fakulteten för samhällsvetenskaper och ekonomi (ÅA)
Övrigt:
27. Ålder *
<20
20-24
69

25-29
30-34
35-39
40-44
45-49
50-54
55-59
60-64
65<
28. Kön *
29. Pronomen (vilket pronomen vill du att andra ska använda när de refererar till dig) *
Hon

Han

Hen

Den

Övrigt:

30. Modermål (kan vara flera) *
31. Födelseort *
32. Uppväxtort *
33. Politisk övertygelse *
34. Vilket parti röstade du på i det senaste riksdagsvalet (19.4.2019)? *
Socialdemokraterna
Sannfinländarna
Samlingspartiet
Centern
De gröna
Vänsterförbundet
Svenska folkpartiet
70

Kristdemokraterna
Blå framtid
Feministisk partiet
Piratpartiet
Annat
Jag röstade inte
35. Religiös övertygelse *
36. Föräldrarnas/Förälderns (högsta) utbildningsnivå *
Grundskola Andra stadiet (gymnasium, yrkesskola, kombiexamen)
Lägre högskolenivå (kandidatnivå vid universitet/yrkeshögskola)
Högre högskolenivå (magistersnivå vid universitet/yrkeshögskola)
Övrigt:

71

