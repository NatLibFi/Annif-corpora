Budgetlös styrning eller
förbättring av existerande budgeteringsprocesser?
– Fallstudie av företaget X inom finansbranschen

Pinja Pakarinen
Pro gradu-avhandling i redovisning
Handledare: Matti Skoog
Fakulteten för samhällsvetenskaper och ekonomi
Handelshögskolan vid Åbo Akademi
Åbo 2021

Pinja Pakarinen

ÅBO AKADEMI – FAKULTETEN FÖR SAMHÄLLSVETENSKAPER
OCH EKONOMI
Abstrakt för avhandling pro gradu
Ämne: Redovisning och styrning
Författare: Pinja Pakarinen
Arbetets titel: Budgetlös styrning eller förbättring av existerande budgeteringsprocesser? – Fallstudie av företaget X inom finansbranschen
Handledare: Matti Skoog
Årsbudgetar har under en lång tid fungerat som ett planerings- och kontrollverktyg

i organisationer. Flera forskningar har dock påvisat att årsbudgetar har kritiserats till
en stor del, vilken anses vara motstridigt då budgetar fortfarande används i
organisationer. Några av de mest debatterade kritiken är att årsbudgeten kräver
mycket tid och resurser, hindrar företag att anpassa sig till förändringar,
budgeteringsprocessen kopplas inte till strategin och användningen av budgeten som
ett fast prestationskontrakt kan leda till budgetspel. Ämnesområdet är väl forskat,
men de största vetenskapliga forskningarna utfördes för ca 10-20 år sedan.
Eftersom digitalisering och automatisering har hämtat nya sätt för organisationer att
arbeta, är det intressant att se om detta påverkat även årsbudgetens anvädning.
Denna pro gradu-avhandlings syfte är att tydliggöra varför företag fortfarande
använder sig av årsbudgetar trots att de har bemötts med kritik, och vilka alternativ
det finns för att utveckla eller slopa årsbudgetering. Syftet uppnås genom en
fallanalys i bank X genom att intervjua åtta personer som arbetar med
budgeteringen.
Forskningsresultaten påvisar att årsbudgetar fortfarande är i en betydande roll för
planerings-

och

kontrolländamål,

men

även

till

en

viss

del

för

prestationsutvärdering. Som en helhet, anses årsbudgeten i bank X hämta mera än
vad den tar. Forskningsresultaten påvisar även att det inte skett någon större
förändring vid användningen eller bemötandet av årsbudgeten under de senaste 10
åren. Resultaten påvisar dock att budgeteringsprocessen anses fortfarande vara tung,
arbetsam och tidskrävande. Eftersom finansbranschen anses vara stabil, är slopandet
av årsbudgeten inte i nuläget aktuellt för bank X. Däremot kan rullande prognoser
komplettera årsbudgeten samtidigt som transparensen kräver betydlig förbättring.
Nyckelord: budgetering, budgeteringsprocess, beyond budgeting, årsbudget
Datum: 17.05.2021
Sidantal: 95

1

Pinja Pakarinen

Innehållsförteckning
1.

INLEDNING .................................................................................................................. 1
1.1 Problemdiskussion ......................................................................................................... 3
1.2 Syfte ............................................................................................................................... 4
1.3 Metod, avgränsning och forskningsfrågor ..................................................................... 5
1.4 Tidigare forskningsresultat ............................................................................................ 6
1.5 Disposition ................................................................................................................... 12

2.

DEN TEORETISKA REFERENSRAMEN .............................................................. 13
2.1 Ekonomistyrning .......................................................................................................... 13
2.2 Budgetering .................................................................................................................. 14
2.2.1 Fördelar med budgetering ..................................................................................... 15
2.2.2 Huvudbudgetar ...................................................................................................... 16
2.3 Syfte med budgetar ...................................................................................................... 16
2.3.1 Planering ............................................................................................................... 17
2.3.2 Kontroll ................................................................................................................. 18
2.3.3 Incitament ............................................................................................................. 18
2.3.4 Kommunikation .................................................................................................... 19
2.3.5 Motivation ............................................................................................................. 19
2.4 Budgeteringsarbete ...................................................................................................... 20
2.5 Effekter med deltagande budgetering .......................................................................... 22
2.5.1 Ekonomi ................................................................................................................ 23
2.5.2 Psykologi............................................................................................................... 23
2.5.3 Sociologi ............................................................................................................... 24
2.6 Sammanfattning ........................................................................................................... 25

3.

KRITIK MOT BUDGETERING ............................................................................... 26
3.1 Alternativ för traditionell budgetering ......................................................................... 30
3.1.1 Transparens och digitalisering i budgetering ........................................................ 30
3.1.2 Rullande prognoser ............................................................................................... 33
3.1.3 Beyond Budgeting................................................................................................. 35
3.2 Sammanfattning ........................................................................................................... 39

4.

METOD ........................................................................................................................ 40
4.1 Forskningsmetod .......................................................................................................... 40
4.2 Forskningsdesign och val av modell ............................................................................ 41
4.3 Insamling av data ......................................................................................................... 42
4.4 Analysmodell ............................................................................................................... 43
4.5 Forskningsetik .............................................................................................................. 44
2

Pinja Pakarinen

4.6 Källkritik ...................................................................................................................... 45
5.

EMPIRI......................................................................................................................... 46
5.1 Presentation av företaget .............................................................................................. 46
5.2 Presentation av intervjuobjekten .................................................................................. 46
5.3 Budgeteringsprocessen i bank X .................................................................................. 47
5.4 Intervjuer ...................................................................................................................... 48
5.4.1 Tid och resurser..................................................................................................... 49
5.4.2 Ändamål och nytta ................................................................................................ 51
5.4.3 Planering, justering och möjlighet att reagera på förändringar ............................. 54
5.4.4 Budgetens koppling till strategi ............................................................................ 59
5.4.5 Prestationsutvärdering........................................................................................... 62
5.4.6 Medarbetarens engagemang.................................................................................. 64
5.4.7 Årsbudgetens kritik ............................................................................................... 67

6.

JÄMFÖRELSE AV STUDIERNA ............................................................................. 83

7.

SLUTSATSER.............................................................................................................. 87

8.

DISKUSSION ............................................................................................................... 92
8.1 Fortsatta studier............................................................................................................ 95

Referenslista........................................................................................................................... 96

Figurförteckning
Figur 1: Skillnad mellan traditionell budgetering och Beyond Budgeting.................38

Tabellförteckning
Tabell 1: Tidsuppskattning för budgeteringsprocessen i bank X ........................................... 50
Tabell 2: Budgetens mervärde i bank X................................................................................. 53
Tabell 3: Budgetens förutsägbarhet i bank X......................................................................... 56
Tabell 4: Årsbudgetens relevans i bank X ............................................................................. 59

Bilageförteckning
Bilaga 1 - Informationsbrev till respondenten ..................................................................... 102
Bilaga 2 – Intervjuguide....................................................................................................... 103
Bilaga 3 – Intervjutidtabell .................................................................................................. 106

3

Pinja Pakarinen

Begreppsdefinition
Beyond Budgeting – består av liknande aktiviteter som i traditionell budgetering, men
den årliga budgetprocessen ingår inte där resurser fördelas i förväg endast på årsbasis
(Drury, 2018, s. 392). Handlar om att se bortom budgetens ramar och begränsningar,
bortom det som är känt (Fahlén, 2016, s. 50).
Beyond Budgeting Roundtable – medlemmar i Beyond Budgeting runda bordet
(BBRT) är individer och organisationer som är intresserade av att styra utan budgetar.
Medlemskapet i BBRT är över hela världen med den största medlemskapsbasen i
Europa. (Libby & Lindsay, 2010)
Business Intelligens – utnyttjar programvara och tjänster för att omvandla data till
handlingsbara insikter som informerar en organisations affärsbeslut (CIO, 2019).
Deltagande budgetering – medarbetare har möjlighet att delta och påverka de siffror
som ingår i deras egna budgetar eller mål (Drury, 2018, s. 417).
Moody´s – globalt integrerat riskbedömningsföretag som ger organisationer möjlighet
att fatta bättre beslut (Moody's, 2020).
Rullande prognoser – en metod för budgetering där den årliga budgeten är uppdelad
i månader för de första tre månaderna och i kvartal för resten av året. Ett nytt kvartal
läggs till när varje kvartal tar slut. (Drury, 2018, s. 395)
Sandbagging – beskriver någon som underprestrerar i en händelse (Definitions.net,
2020).
Scenario – en beskrivning av en möjlig framtida situation, inklusive utvecklingsvägar
som kan leda till den framtida situationen (Kosow & Gaßner, 2008, s. 11).
Transparens – något som är lätt att se igenom (Cambridge Dictionary, 2021),
genomskinlighet, klarhet.

4

Pinja Pakarinen

1. INLEDNING
Budgetering är fortfarande aktuellt och ett mycket vanligt kontrollverktyg i de flesta
organisationer, trots dess stora kritik. Budgetering kan enligt Aryshev och Ivanyuk
(2020) beskrivas som en process med samordnad planering och ledning av
organisationens aktiviteter. Det gör det möjligt att fastslå förväntade bidrag från varje
avdelning och är till hjälp att uppnå gemensamma mål (Aryshev & Ivanyuk, 2020).
Hope och Fraser (2003b) beskriver budgetering som ett verktyg vars fokus ligger på
fasta mål och prestationsincitament. Budgetering kan göras på olika sätt men ibland
kan det vara svårt att hitta ett budgeteringssystem som passar organisationen och
uppfyller alla de syften som budgeten valts att göra. Det förekommer även
organisationer som har valt att slopa budgetar och förlitar sig istället på budgetlös
ekonomistyrning.
Tidigare forskare (Ekholm & Wallin, 2000; Hope & Fraser, 2003a, 2003b, 2003c;
Libby & Lindsay, 2007, 2010; Player, 2003 & Wallander, 1995, 1999) har debatterat
att den traditionella budgeteringen är föråldrad och bör uppdateras genom nya
instrument eller slopas för att anpassa sig bättre i dagens föränderliga miljö. Ekholm
och Wallins (2000) forskning visar att den årliga budgeten har haft en stark ställning
inom stora finska organisationer, under en lång tid. Forskarna framhäver att 25 % av
deras respondenter anser att det traditionella budgetsystemet är starkt och har inte
behov av större förändringar, medan 60,7 % är beredda att kontinuerligt ändra
budgeten inklusive nya instrument. Däremot överväger 14,3 % av respondenterna att
överge den årliga budgeten helt (Ekholm & Wallin, 2000). Players (2003) forskning
visar att missnöjdhet och frustation är växande med traditionell budgetering. Enligt
Hope och Fraser (2003a) ifrågasätter även finanspersoner värdet av budgeteringen i
allt högre grad.
Libby och Lindsays (2010) forskning visar att 46 % av respondenterna planerade att
ändra eller anpassa sig sina budgeteringssystem. De viktigaste orsakerna var följande:
1) förberedning av budgetar är tidskrävande och fördelen är inte värt kostnaden,
2) bristen på flexibilitet i budgeteringen passar inte ihop med en ständigt förändrande
miljö,
3) budgetar kan manipuleras och ge incitament för det felaktiga beteende från chefer,
1

Pinja Pakarinen

4) budgetrapportering är inte meningsfullt,
5) budgetering eliminerar strävan efter ständiga förbättringar, och
6) budgeten är inte anpassad till strategin (Libby & Lindsay, 2010).
Players (2003) forskning visar att 80–90 % av respondenterna är missnöjda med sina
planerings- och budgeteringsprocesser. Budgetering involverar många människor och
absorberar enligt Player (2003) samt Hope och Fraser (2003b) upp till 20–30 % av
ledande befattningshavare och ekonomichefernas tid. Resultaten i Libby och Lindsays
(2010) forskning visar däremot att budgeteringsarbetet tar ca 6-8 % av chefernas årliga
arbetstid. Player (2003) framhäver att finansdirektörer har rankat budgetreformen som
deras högsta prioritet.
Ekholm och Wallins (2000) forskningsresultat påvisar dock att den årliga budgeten
inte är klar att slopas helt och hållet. Denna forskning utfördes redan över 20 år sedan,
vilket innebär att påståendet kan ha ändrats. Den traditionella årliga budgeten var mest
aktuell när administrationen av resurser var kärnan i ledningsaktiviteterna. Denna fas
är nu till stor del över, vilket innebär att traditionella budgeten har förlorat en del av
sin gamla användbarhet. Problemet med traditionell planering och budgetering anses
vara att fokuset ligger mera på resurser än aktiviteter, som är centrala för
värdeskapandet. (Ekholm & Wallin, 2000)
Wallander (1999) slopade budgeteringen i Svenska Handelsbanken redan år 1970,
eftersom han ansåg att en budget utarbetades under antagandet att ledningens
nuvarande kunskap var en lämplig grund för budgetberedningen. I själva verket
berättade budgetförberedelserna att människor arbetade som de gjorde och att de
kanske skulle försöka öka försäljningen och vara lite mer effektiva. Endast om
budgeten skulle visa att något helt nytt skulle hända som resulterar i att organisationen
måste ompröva hela sin verksamhet, och om en sådan prognos visar sig vara sann, då
ansåg Wallander (1999) att budgeten varit extremt värdefull. Wallander (1999) har
dock hävdat att budgeten inte kommer att visa dessa resultat.
Genom tidigare forskning vet vi att största delen av organisationer är villiga att
uppdatera sina budgeteringssystem, men nyare statistik visar att övergång till
budgetlös styrning inte förverkligats i enlighet med intresset som tidigare forskningar

2

Pinja Pakarinen

framfört att det funnits. Detta påvisar att vi fortfarande bör ifrågasätta varför budgetar
uppgörs.

1.1 Problemdiskussion
Bachaev och Karpova (2018) framhäver att den viktigaste trenden för bankers
effektivitet och multifunktionalitet skapas genom budgeteringssystem och en
integrerad strategi för ekonomisk förvaltning av bankers resurser. Budgetprocedurer
antas eller ändras ofta enligt Garret och Vermeule (2006) för att förbättra transparensen
i budgeteringen, men det förekommer även budgetprocedurer som inte tagit detta
fenomen i beaktan.
Libby och Lindsay (2010) lyfter fram att budgetar har spelat en stor roll i
ledningskontrollen, men även blivit föremål för stor kritik och debatt. Wittbom (2016)
anser att kritiken mot budgeteringen har lett till en viss utveckling. Utvecklingen har
medfört att många företag har slopat fasta budgetar och istället arbetar med reviderade
och rullande prognoser, medan vissa företag har slopat budgeteringen helt (Wittbom,
2016). Rasmussen och Eichorn (2003) hävdar att budgeteringsprocessen vanligtvis
möts med oro och brist på intresse, som även kan påföra mycket stress på deltagare på
grund av förväntad förbättring, tidsbegränsningar och brist på verktyg. Det finns också
många frågor som företag måste vara medvetna om under processen, till exempel
anställdas motivation (Rasmussen & Eichorn, 2003). Wallander (1995) ansåg att
medarbetare bör ges möjlighet att känna engagemang i verksamheten. Kullvén (2015)
påpekar att då medarbetaren blir involverad i budgeteringsarbetet, ökar det
medarbetarens motivation. Problemet med årsbudgetar är att de sällan involverar
medarbetare, medan i budgetlös styrning blir medarbetaren engagerad.
Jensen (2003) påpekar att verkligheten ändå är att nästan alla företag i världen
använder en budget eller ett riktningssystem som belönar människor för att ignorera
eller förstöra värdefull information och straffar dem för att vidta åtgärder som gynnar
företaget. En nyare forskning från 2014 visar att 90 % av företag globalt använder sig
av budgetar för att planera sin verksamhet (Puljujärvi, 2018). Som tidigare nämnts,
finns det flera forskningar som påvisar att budgetering trots dens populäritet anses vara
kritiskt debatterad. Oavsett detta använder sig majoriteten av företag budgetar.
3

Pinja Pakarinen

Samtidigt som budgetering har delade åsikter, har digitalisering och tekniken gått
snabbt framåt, vilket har lett till både stora möjligheter samt en hel del utmaningar
inom finansbranschen. Undersökningen för ”Förändrande arbete i den finansiella
sektorn” (Muuttuva työ finanssialalla), visar att 88 % av finansbranschens personal
anser att informationsteknik och system stöder och underlättar deras arbete (T-Media,
2015). Enligt undersökningen instämmer 82 % att branschen har behov av effektivitet
som kan hämtas genom nya typer av omstrukturering som till exempel
informationssystem och rutinuppgifter (T-Media, 2015). Barrett (2007) anser att
automatisering av den nuvarande budgeteringsprocessen med mjukvara lindrar mycket
av arbetsbelastningen och frustrationen i ekonomiavdelningen.

1.2 Syfte
Tidigare forskning (Ekholm & Wallin, 2000; Hope & Fraser, 2003a, 2003b, 2003c;
Jensen, 2003; Libby & Lindsay, 2007, 2010; Player, 2003 & Wallander, 1995, 1999)
visar att det finns stora brister vid traditionell budgetering. Trots att ämnet är väl
forskat, har dessa forskningar gjorts för 10-20 år sedan. Det som vi idag känner till
genom tidigare forskning är att traditionell budgetering anses vara tidskrävande och
kostsamt att uppgöra gentemot värdet den skapar. Budgetar anses vara oflexibla, ger
plats för manipulation, rapporteringen kan vara omeningsfullt och budgetar tenderar
att eliminera strävan efter ständig förbättring. (Libby & Lindsay, 2010)
Genom tidigare forskning vet vi också att största delen av organisationer fortfarande
använder budgetar trots att budgetering varit väldigt kritiserat, men en stor del av dessa
organisationer är villiga att uppdatera sitt budgeteringssystem. En del var även redo att
slopa budgeteringen helt.
Denna pro gradu-avhandling behandlar ekonomistyrning, budgetering samt två olika
handlingsalternativ för att lösa problemen med traditionell budgetering: 1) uppdatering
av budgeteringsprocessen eller 2) slopandet av årsbudgeten. Avhandlingens syfte är
att tydliggöra varför företag fortfarande använder sig av årsbudgetar trots att de har
bemötts med kritik, och vilka alternativ det finns för att utveckla eller slopa
årsbudgetering.

4

Pinja Pakarinen

1.3 Metod, avgränsning och forskningsfrågor
För att uppnå avhandlingens syfte, genomförs en fallanalys i en finsk bank som i denna
avhandling kallas bank X. Fallanalysen utgörs genom intervjuer med personal från
bank X. Resultaten jämförs med Libby och Lindsays (2010) forskningsresultat för att
komma fram till hur årsbudgeten upplevs i dagsläget samt om budgeteringsarbetet har
ändrats under dessa år.
Varför bank X fortfarande använder budgetar och för vilket alternativt verktyg skulle
de vara villiga att slopa den traditionella budgeteringen är intressanta frågor, som
kommer att besvaras i kapitel 8. Avhandlingen avgränsas till en finsk bank och
behandlar företagets budgeteringsprocesser. Huvudteman som behandlas är
budgeteringsprocesser samt Beyond Budgeting. Enligt KB Manage (2018) kan
budgeteringsprocess definieras som en systematisk affärsverksamhet som omfattar
utveckling, implementering och utvärdering av en plan för tillhandahållande av
tjänster, kapitaltillgångar inklusive fasta resurser (pengar eller tid), under en given
period för att uppnå önskade finansiella mål. Enligt Fahlén (2016) kan Beyond
Budgeting beskrivas som en styrmodell som är anpassad till en värld i ständig och
snabb förändring.
Dock att ämnet är välforskat sedan tidigare, har de största vetenskapliga forskningarna
utförts för ca 10-20 år sedan. Eftersom bland annat digitalisering och automatisering
har medfört nya möjligheter för organisationer att arbeta, finns det ett välmotiverat
skäl att utföra en ny forskning inom ämnesområdet. Forskningen anses hämta ny
mervärde i ämnesområdet då det på en djup nivå forskas hur årsbudgeten fungerar i en
finsk organisation inom finansbranschen.
Denna avhandling söker svar på följande forskningsfrågor:
1. Varför använder bank X fortfarande årsbudgetar?
2. Hur ser bank X på eventuella osäkerheter och risker som slopandet av
årsbudgeten kan medföra?
3. Hur ser bank X på olika alternativ för årsbudgeteringen?

5

Pinja Pakarinen

1.4 Tidigare forskningsresultat
Denna avhandling bygger sig långt på Libby och Lindsays (2010) forskning, eftersom
deras forskning har utförts på 558 respondenter, vilket ger en hög trovärdighet inom
forskningsområdet. Libby och Lindsay (2010) har i deras forskning även hänvisat till
forskarna Hope och Fraser, som var med och grundade Beyond Budgeting Roundtable.
Dessutom är det intressant att jämföra Libby och Lindsays (2010) forskningsresultat
med denna pro gradu-avhandling, eftersom deras forskning utfördes i amerikanska och
kanadensiska urval. Det blir intressant att se om budgetar används och möts på annat
sätt i en finsk organisation jämfört med organisationer i Nordamerika, då
organisationskulturen kan anses skilja mellan finska och Nordamerikanska
organisationer.
I detta kapitel presenteras tidigare resultaten för Libby och Lindsays (2010) forskning
som även baserar sig på Hope och Frasers (2003a, 2003b, 2003c) forskningar. Denna
pro gradu-avhandling hänvisar till Libby och Lindsays (2010) forskning, eftersom
forskningsresultaten för denna avhandling jämförs till en del med deras
forskningsresultat.
Libby och Lindsay (2010) skickade ut en forskningsenkät som 558 respondenter i
Kanada och USA svarade på. Respondenterna hade i genomsnitt varit anställda 4,8 år
i sin nuvarande position och 7,9 år i sitt nuvarande företag. De vanligaste arbetstitlarna
var controller samt ekonomichefer. (Libby & Lindsay, 2010)
Forskningsfrågorna delades in i olika huvudteman, från vilka följande presenteras i
denna avhandling:
1) Bör budgetar överges eller förbättras?
2) Skapar budgetar mervärde?
3) Kritik mot budgeteringen:
3a) Budgetar tar för mycket tid att förbereda,
3b) Budgetering hindrar anpassningsförmåga,
3c) Budgetar är bortkopplade från företagets strategi,
3d) Användningen av budgetar som fasta prestationskontrakt (Libby & Lindsay,
2010).

6

Pinja Pakarinen

Bör budgetar överges eller förbättras?
Forskningsresultaten visar att 277 (80 %) av de kanadensiska respondenterna och 163
(77 %) av de amerikanska respondenterna angav att budgetar används för
kontrolländamål i deras organisationer. I forskningen definieras kontroll som
användning

av

budgetar

för

ledningsmotivation

och

som

standard

för

prestationsutvärdering. Inom gruppen som använder budgetar för kontroll, angav 94 %
att de inte planerade att överge användningen av budgetar inom en snar framtid.
Däremot uppgav 5 % att de eventuellt överväger att göra det och endast 1 % angav att
de planerade definitivt att göra det inom de kommande två åren. Libby och Lindsay
(2010) kom fram till att 46 % av de tillfrågade planerade att ändra eller anpassa sig
sina budgeteringssystem inom de kommande två åren. De viktigaste orsakerna för att
göra ändringar är:
1) att förbereda budgetar är tidskrävande och fördelen är oftast inte värt kostnaden,
2) bristen på flexibilitet i budgeteringen passar inte väl med en ständigt föränderlig
miljö,
3) budgetar kan manipuleras och ge incitament för det ”felaktiga” (eget intresserade)
beteendet från chefer,
4) budgetrapportering är inte meningsfullt för anställda på frontlinjen,
5) budgetering eliminerar strävan efter ständiga förbättringar, och
6) budgeten är inte anpassad till strategin (Libby & Lindsay, 2010).

Respondenterna fick även ange vilka typer av ändringar som de eventuellt kommer att
göra. Dessa svar kan delas i följande huvudkategorier:
1) implementera en nedifrån och upp-orientering och samla mer information från
chefer på fronten,
2) använda rullande prognoser,
3) bättre anpassa strategisk planering till budgetering, och
4) förbereda mindre detaljerade budgetar inledningsvis och uppdatera dem regelbundet
med pågående prognoser (Libby & Lindsay, 2010).

7

Pinja Pakarinen

Resultaten sammanfattas enligt att den traditionella användningen av budgetar för
kontrolländamål kommer inte att elimineras inom snarast. De flesta organisationer var
dock redo att förbättra sina budgeteringssystem, men inte överge dem. Libby och
Lindsay (2010) påpekar att problemet med budgetering har mer att göra med hur de
används.

Skapar budgetar mervärde?
Libby och Lindsays (2010) forskning visar att de allra flesta företag i deras studie
rapporterade att de kommer att fortsätta använda budgetar för kontrolländamål,
förmodligen för att fördelarna med att göra det uppväger kostnaderna. Det kan
förklaras genom att dessa företag anser att budgetar och budgeteringsprocesserna
skapar

någon

mervärde.

Medianpoängen

för

hur

mycket

mervärde

budgeteringssystemet tillför var 70 av 100, där ca 90% av företagen gav ett positivt
värde över 50. Vissa respondenter har även hävdat att budgetar är oumbärliga och att
de inte kunde klara sig utan dem. Forskarna sammanfattar dessa resultat enligt att
majoriteten av företagen hittar sätt att få betydande värde från deras
budgeteringssystem, vilket stöder antagandet att företagen inte överväger att överge
användning av budgetering för kontrolländamål. (Libby & Lindsay, 2010)

Kritik mot budgetering
Libby och Lindsay (2010) presenterar Hansen m.fl. (2003) sammanfattning över kritik
eller antanganden som ligger till grund för användningen av budgetar. Nyckelkritiken
är:
1) budgetering tar mycket ledningstid som gör det till en kostsam process och
fördelarna kanske inte är värt kostnaden,
2) budgetar hindrar företag från att anpassa sig till förändringar tidsmässigt på grund
av deras fasta natur,
3) budgeteringsprocessen kopplas inte till strategin och därmed sätter den ur funktion
med konkurrerande krav som ställs för företag, och

8

Pinja Pakarinen

4) anvädningen av budgeten som ett fast prestationskontrakt leder till opålitlig
utvärdering av prestanda och främjar budgetspel (Libby & Lindsay, 2010) (Hansen,
Otley & Van der Stede, 2003).

Kriktik 1: budgetar tar för mycket tid att förbereda
I det kanadensiska urvalet var mediansvaret för hur många veckor den årliga
formaliserade budgeteringsprocessen tar att genomföra till slut 6 veckor, medan det i
det amerikanska urvalet var 10 veckor. Den genomsnittliga tid som chefer spenderat
på budgetrelaterade uppgifter var tre till fyra veckor i båda urvalen förutsatt att den
genomsnittliga chefen arbetar 48 veckor per året. Detta resultat representerar ungefär
sex till åtta procent av genomsnittlig chefstid. Libby och Lindsay (2010) framhåller att
tiden som spenderas på budgetering kan styras av omfattningen av detaljer som krävs
samt antalet och nivån på personer involverade i beredningen av budgeten.
Libby och Lindsay (2010) påpekar att deras resultat är betydligt lägre än vad som
forskarna Hope och Fraser (2003b) och Umapathy (1987) har rapporterat. Hope och
Frasers (2003b) forskning visar att budgeteringsprocessen tog ca 12-20 veckor och
20-30 % av chefernas tid, medan Umapathys (1987) forskning visar 21-40 % av
ledningens tid. (Libby & Lindsay, 2010) Enligt dessa forskningar kan vi se att en
utveckling har skett mellan åren 1987, 2003 och 2010.

Kritik 2: Budgetering hindrar anpassningsförmåga
Kraven för att ett företag är anpassningsbart och flexibelt har blivit allt mer viktiga i
dagens föränderliga miljö. Budgetar anses inte följa dessa krav, vilket kan resultera i
att planer och mål blir snabbt föråldrade. Mediansvaret för hur lätt det är att förutse
eller förutsäga förändringar i den externa miljön när budgeten revideras under
budgetperioden var 2,8 i det kanadensiska urvalet och 3,0 i det amerikanska urvalet.
Svarsskalan var från 1 (lätt att förutsäga) till 6 (omöjligt att förutsäga). Forskningen
visar att 54 % av de amerikanska respondenterna överensstämde åtminstone något med
uttalandet ”det är svårt att justera budgeten exakt på grund av oförutsägbarheten hos
faktorer som påverkar verksamheten”, medan 24 % var överens om eller starkt
instämde med detta. Uttalandet ”budgetar blir snabbt föråldrade eller föråldras när året
9

Pinja Pakarinen

går” visade att 65 % av respondenterna var något överens, medan 40 % var överens
eller mycket överens om detta. Libby och Lindsay (2010) föreslår att företagen måste
utveckla budgetprocessen med andra tillvägagångssätt, som till exempel rullande
prognoser.

Kritik 3: Budgetar är bortkopplade från företagets strategi
Hope och Fraser (2003b) delar uppfattningen att budgetar vanligtvis förbereds isolerat
från strategin och inte anpassas till den. Libby och Lindsay (2010) har därmed forskat
om budgeteringsprocessen är uttryckligen kopplad för att uppnå strategiska mål.
Medianssvaret på detta påstående var 5 i en poängskala 1-7, vilket tyder på att
respondenterna varit något överens om påståendet. Vikten som är fäst till budgeten i
genomförandet av strategin återspeglas av respondenternas uppfattning om dess
användbarhet. Libby och Lindsay (2010) hävdar att budgetprocessen används i många
företag för att marknadsföra strategiskt fokuserat beteende och erkänns som en viktig
mekanism för att göra det.

Kritik 4: Användningen av budgetar som fasta prestationskontrakt
Libby och Lindsay (2010) förmedlar att Hope och Frasers (2003b) största kritik baserar
sig på att budgetar ofta fungerar som ett fast prestandakontrakt. Avtalets karaktär
beskriver om den faktiska prestandan uppfyller eller överstiger ett förutbestämt
budgetmål. Ifall resultatet kan anses vara tillfredsställande eller bättre, kommer detta
sannolikt att resultera i belöningar. Hope och Fraser (2003a,b) hävdar att ett fast mål
representerar en dålig standard för resultatutvärdering när faktorer som ligger till grund
för budgeten kan ha förändrats under budgetperioden. Dessutom leder detta
oundvikligen till budgetspel av anställda för att öka sannolikheten för positiva
resultatutvärderingar och tillhörande löneökningar. Forskningen visar att 52% av de
kanadensiska respondenterna och 71% av de amerikanska respondenterna ansåg att
graden av tonvikt på att uppfylla budgetmålen i prestationsvärderingsprocessen är hög.
Libby och Lindsays (2010) forskning visar att endast 80 % av de kanadensiska
respondenterna och 77 % av de amerikanska respondenterna använder budgetar för
kontrolländamål. Libby och Lindsay (2010) påpekar dock att deras resultat inte stöder
10

Pinja Pakarinen

bevisen för BBRT:s viktigaste antagande om förekomsten av det fasta
prestationsavtalet i praktiken. I själva verket är det anmärkningsvärt hur få företag
använder budgeten på detta sätt för prestationsutvärdering. Istället finner Libby och
Lindsay (2010) att subjektivitet i prestationsutvärdering eller att ta hänsyn till ickekontrollerbara händelser är relativt utbredd. I Kanada var det vanligaste budgetspelet
att skjuta upp nödvändiga utgifter till framtida perioder (80 % rapporterade att det
inträffar ibland eller ofta) och förhandling om enklare mål av ”Sandbagging” (77 %
indikerar att detta inträffar ibland eller ofta). I USA rapporterar en större andel av
respondenterna att spelbeteenden förekommer och att dessa beteenden förekommer
oftare än i det kanadensiska urvalet. Ökning i spelbeteendet upplevs påverka negativt
de affärsavdelningarnas prestanda som arbetar långsiktigt. (Libby & Lindsay, 2010)

Sammanfattning av Libby och Lindsays (2010) forskning
Libby och Lindsays (2010) forskning kan sammanfattas enligt att budgetar fortsätter
spela en nyckelroll i företagens kontrollsystem. De flesta företag har inte några planer
på att överge denna praxis, även om många planerar att vidta åtgärder för att förbättra
deras budgeteringssystem för att övervinna en del av den framförda kritiken. Libby
och Lindsay (2010) framhäver att med tanke på dessa resultat, är det inte förvånande
att det genomsnittliga företaget i deras urval klassificerar sitt budgeteringssystem som
bra. Endast 18 % av kanadensiska och 13 % av amerikanska företagen rapporterade
att budgeteringssystemet hämtar lite, inget eller negativt värde. Forskningen visar att
ca 20 % av respondenterna inte använder budgetar för kontrolländamål. Libby och
Lindsay (2010) menar att det således finns företag som kan vara mottagliga för
genomförandet av Beyond Budgeting.

11

Pinja Pakarinen

1.5 Disposition
Denna pro gradu-avhandling består av åtta huvudkapitel. Avhandlingens första
inledande kapitel har presenterat avhandlingens ämnesområde samt behandlat studiens
problemformulering, syfte, metod, avgränsning och forskningsfrågor. I det första
kapitlet har det även presenterats tidigare forskning inom ämnesområdet.
I det andra kapitlet presenteras den teoretiska referensram för ekonomistyrning och
budgetering. Det tredje kapitlet behandlar kritik mot budgetering samt alternativ för
traditionell budgetering. Avhandlingens teoretiska referensram avslutas med en
sammanfattning.
I det fjärde kapitlet presenteras avhandlingens metod och i det femte kapitlet
presenteras empiriska resultaten. Det sjätte kapitlet består av jämförelse av studierna
och det sjunde kapitlet presenterar avhandlingens slutsatser. Det åttonde och sista
kapitlet avslutar avhandlingen med en sammanfattande diskussion samt förslag till
fortsatt forskning inom studiens valda ämnesområde.

12

Pinja Pakarinen

2. DEN TEORETISKA REFERENSRAMEN
I detta kapitel presenteras den teoretiska referensram som behandlar ekonomistyrning,
budgetering, syftet med budgetar, budgeteringsarbete samt effekterna av deltagande
budgetering.

2.1 Ekonomistyrning
Eftersom budgetar har spelat en stor roll i företagsledningens kontroll av verksamheten
(Libby & Lindsay, 2010), måste man ha insikt i ekonomistyrning för att budgetering
ska kunna förstås i sin helhet. Ekonomistyrning kan enligt Greve (2009) definieras
som en ”avsiktlig påverkan på en verksamhet och dess befattningshavare i avsikt att
nå vissa ekonomiska mål” (Greve, 2009, s. 27). Ekonomisk styrning anses enligt
Kullvén (2015) vara ”processen att identifiera, mäta och kommunicera värdefull
ekonomisk information som möjliggör välgrundade bedömningar och beslut av
användare av information” (Kullvén, 2015, s. 10). Kullvén (2015) förklarar vidare att
ekonomisk styrning kan beskrivas som en process, där ett bestämt syfte styr aktiviteter.
Processens syfte är att underlätta beräkningar och utifrån dem göra bedömningar som
sedan leder till beslut. (Kullvén, 2015)
Modern teori för ekonomistyrning antar enligt Atrill (2012) att det primära målet för
organisationens verksamhet är att maximera sina aktieägares förmögenhet. Det är dock
viktigt att komma ihåg att målet inte alltid är att maximera förmögenheten för
företagets aktieägare. Denna målsättning är vanlig till exempel för företag inom
finansbranschen, som behandlas i denna pro gradu-avhandling. För att ett företag ska
kunna överleva och blomstra på lång sikt, måste målet för att maximera aktieägarnas
förmögenhet eftersträvas på ett sätt som enligt Atrill (2012) tar hänsyn till
arbetsmiljön. Chefer ska agera på ett etiskt sätt och vara lyhörda för andra gruppers
intressen i verksamheten. Det är enkelt att säga att ett företags mål är maximering av
aktieägarnas förmögenhet, men det är viktigt att komma ihåg att det inte händer
automatiskt. Atrill (2012) påpekar att det alltid finns en risk för att chefer driver sina
egna intressen på bekostnad av aktieägarnas intressen. Enkelt uttryckt finns
ekonomistyrning inom ett företag till för att hjälpa chefer att hantera och agera.
13

Pinja Pakarinen

Chefernas roller kan enligt Atrill (2012) klassificeras i kategorierna strategisk
förvaltning, verksamhetsledning och riskhantering. Enligt Atrill (2012) innebär
strategisk förvaltning att utveckla mål för företaget och sedan formulera en strategi för
att uppnå målet. Verksamhetsledning innebär att säkerställa att saker går som
planerats, och därför måste chefer utöva daglig kontroll över de olika
affärsfunktionerna. Om det inträffade inte överensstämmer med tidigare planer, måste
beslut fattas och åtgärder vidtas. Riskhantering speglar enligt Atrill (2012) de risker
som ett företag står inför. Dessa risker måste identifieras och hanteras på ett korrekt
sätt. Riskerna varierar mycket utifrån verksamhetens natur och utifrån det sätt som
verksamheten finansierats på. Dessa ledningsaktiviteter är i stor utsträckning
relaterade till varandra och är därmed inte separata eller distinkta. Då en viss strategi
övervägs, måste chefer också göra en bedömning av riskerna och hur dessa risker kan
hanteras. På samma sätt som när operativa beslut fattas, måste chefer försöka se till att
de passar inom den formulerade långsiktiga strategiska planen. Ekonomisk styrning
handlar om att hjälpa chefer inom alla dessa tre områden. (Atrill, 2012)

2.2 Budgetering
Merchant och Van der Stede (2007) betonar att planerings- och budgeteringssystem är
ett viktigt inslag i system för kontroll av finansiella resultat. Dessa system producerar
i huvudsak skriftliga planer som klargör vart organisationen vill ta sig (mål), hur den
avser att komma dit (strategi) och vilka resultat som förväntas (prestationsmål).
Således blir planer och budgetar mål som påverkar motivationen då målen är kopplade
till prestationsutvärderingar och i sin tur till olika organisatoriska incitament.
(Merchant & Van der Stede, 2007) Greve (2009) påpekar att budgetering även ofta
handlar om delegering.
Hope och Fraser (2003b) förklarar att budgeten uppstod på 1920-talet som ett verktyg
för att hantera kostnader och kassaflöden i stora organisationer. Vid 1960-talet hade
budgetarna

förändrats

till

fasta

prestandakontrakt.

Då

använde

företag

redovisningsresultat som kostnader, nettoresultat och avkastning på investeringar
(ROI) för att utöver kontroll även motivera personal på alla nivåer. Vid 1970-talet
användes finansiella indikatorer för att styra verksamheten. Detta ledde till ökad

14

Pinja Pakarinen

användning av det fasta prestandakontraktet som grund för att fastställa fasta mål mot
vilka resultat utvärderades och belönades. (Hope & Fraser, 2003b)
Budgetering innebär enligt Rasmussen och Eichorn (2003) planering och kontroll, men
ska även kunna svara på många frågor som till exempel: Vart vill vi ta oss? Vad måste
vi göra? Kan vi uppnå de uppsatta målen? Hur fördelar vi resurser?
När det gäller ledningskontroll bör det även frågas: Var är vi? Hur står vår budget i
jämförelse med faktiska siffror? Vad hände och varför? Vilka är alternativen?
Rasmussen och Eichorn (2003) lyfter fram att effektivt beslutsfattande är viktigt för
att ett företag ska kunna överleva. (Rasmussen & Eichorn, 2003)
Aryshev och Ivanyuk (2020) påpekar att planering är en av ledningens
huvudfunktioner och budgetering är en av de viktigaste mekanismer för planeringen
av pågående verksamheter. Aryshev och Ivanyuk (2020) påpekar vidare att det är
viktigt att även andra än bara de som är ansvariga för förberedningen och
genomförandet av budgeten förstår detta. Även anställda och samarbetspartners bör
förstå budgetens relevans, eftersom även deras aktiviteter och resultat beror på ett
effektivt budgeteringssystem. (Aryshev & Ivanyuk, 2020)

2.2.1 Fördelar med budgetering
Horngren m.fl. (1996) hävdar att nästan alla chefer gör någon form av planering eller
budgetering, vilket Puljujärvi (2014) framhäver då 90 % av företagen globalt använde
sig av budgetar 2014. För större och växande organisationer blir ett mer formellt
budgetsystem mer än ett attraktivt alternativ, eftersom det ofta anses vara en
nödvändighet. Horngren m.fl. (1996) påpekar att skeptiska chefer har dock hävdat att
de möter för mycket osäkerhet och komplikationer för att budgeteringen ska vara
värdefull för dem. Horngren m.fl. (1996) lyfter fram att sådana påståenden bör tas
emot med försiktighet, eftersom planering och budgetering är särskilt viktigt i osäkra
miljöer. Detta framförande anses vara till en del motstridande, då budgetlös styrning
brukar rekommenderas för företag vars affärsmiljö är osäker och i snabb förändring.

15

Pinja Pakarinen

Horngren m.fl. (1996) har presenterat tre stora fördelar med budgetering:
1) budgetering tvingar chefer att tänka framåt genom att formalisera sitt ansvar för
planering,
2) budgetering ger bestämda förväntningar som är den bästa ramen för att bedöma
efterföljande resultat, och
3) budgetering hjälper chefer att samordna sina insatser så att målen för organisationen
som helhet passar ihop med målen för dess delar (Horngren;Sundem;& Stratton,
1996).

2.2.2 Huvudbudgetar
Det förekommer tre huvudbudgetar som är:
1) resultatbudget,
2) likviditetsbudget, och
3) budgeterad balansräkning (Kullvén, 2015).
Kullvén (2015) framhäver att resultatbudgeten används för att visa organisationens
uppskattade intäkter och kostnader för den kommande perioden. I likviditetsbudgeten
uppgörs en plan för beräknade inbetalningar och utbetalningar. Kullvén (2015)
framhäver att likviditetsbudgeten visar även storleken på likvida medel som till
exempel kassa och bank under olika perioder. Organisationens förväntade ställning
kan däremot läsas från den budgeterade balansräkningen. I den budgeterade
balansräkningen visas de tillgångar, skulder och eget kapital som organisationen
förväntas ha vid slutet av perioden. (Kullvén, 2015)

2.3 Syfte med budgetar
Varför budgetarar en organisation? Varje enskild organisation kan ha olika syften till
att de uppgör budgetar, och enligt Kullvén (2015) kan dessa syften delas in i tre
kategorier:
16

Pinja Pakarinen



”framförhållning; planering, samordning, resursallokering och dimensionering



ansvar; ansvarsfördelning, uppföljning och incitament



förståelse; kommunikation, medvetenhet, målsättning och motivation”
(Kullvén, 2015, s. 25).

Enligt Kullvén (2015) kan budgetar ha elva olika syften. Vilket eller vilka syften en
organisation väljer beror mycket på hurdan organisation det är frågan om och hurdana
målsättningar de har. I denna avhandling presenteras endast syften som planering,
uppföljning (dvs. kontroll), incitament, kommunikation och motivation.

2.3.1 Planering
Budgetar kan användas som ett underlag för företagets planeringsarbete som möjliggör
en bättre inblick i verksamhetens kommande perioder (Kullvén, 2015). Drury (2018)
håller med om att budgetering ofta används som ett planeringsverktyg. Utan den årliga
budgeteringsprocessen kan trycket från de dagliga driftsproblemen tvinga chefer att
inte planera för framtida verksamhet. Budgeteringsprocessen säkerställer att chefer
planerar för framtida verksamhet, överväger hur förhållanden kan förändras
kommande år och kommer fram till vilka steg de ska ta för att svara på dessa
förändrade villkor. (Drury, 2018)
Merchant och Van der Stede (2007) hävdar att många organisatoriska fördelar med
planering

och

budgetering

kommer

från

processen

att

utveckla

planer.

Planeringsprocessen tvingar chefer och medarbetare att tänka på framtiden och att
diskutera sina idéer med andra i organisationen. Processen tvingar även chefer att
förbereda sina prognoser noggrant och vara engagerade i att uppnå mål som kommer
att tjäna organisationens intressen. (Merchant & Van der Stede, 2007)
Även Horngren m.fl. (1996) förespråkar om att budgetering tvingar chefer att tänka
framåt samt att förutse och förbereda sig på förändrade förhållanden. Budgetprocessen
gör planeringen till ett uttryckligt ledningsansvar. Alltför ofta arbetar chefer dag ut och
dag in med att lösa dagliga affärsproblem och har därmed ingen tid för mer krävande
tankar utöver nästa dags problem. Horngren m.fl. (1996) anser att problemet med det
dagliga tillvägagångssättet för att hantera en organisation är att målen aldrig
kristalliseras. Chefer reagerar på aktuella händelser snarare än att planera för
17

Pinja Pakarinen

framtiden. För att utarbeta en budget bör en chef sätta upp mål och syften, samt
fastställa riktlinjer för att ha dessa som stöd för att uppnå målen och syftena. Syften är
de så kallade destinationspunkterna och budgeten är en vägkarta som leder
organisationen till dessa destinationer. Utan mål och syften saknar företagets
verksamhet riktning; då förutses inte eventuella problem och resultaten är svåra att
tolka efteråt. (Horngren;Sundem;& Stratton, 1996)

2.3.2 Kontroll
En budget är ett verktyg som kan användas för att jämföra utfall mot, som därmed
möjliggör kontroll för att se om företaget är på rätt spår (Kullvén, 2015). En budget
enligt Drury (2018) hjälper chefer att hantera och kontrollera de aktiviteter som de
ansvarar för. Genom att jämföra de faktiska resultaten med de budgeterade beloppen
för olika utgiftskategorier, kan chefer identifiera kostnader som inte överensstämmer
med den ursprungliga planen och därmed kräva att de uppmärksammas. Denna process
gör det möjligt för ledningen att undantagsvis driva ett ledningssystem, vilket innebär
att en chefs uppmärksamhet och insats kan koncentreras till betydande avvikelser från
förväntade resultat. (Drury, 2018)
Budgeterade mål är i allmänhet en bättre grund för att bedöma faktiska resultat än att
jämföra med resultat från tidigare år. Den största nackdelen med att använda historiska
resultat för att bedöma aktuell prestanda är enligt Horngren m.fl. (1996) att
ineffektivitet kan döljas i tidigare prestationer. Ingripande förväntningar i ekonomiska
förhållanden, teknik, rörelse från konkurrenter samt personal begränsar också
användbarheten av jämförelser med det förflutna. (Horngren;Sundem;& Stratton,
1996)

2.3.3 Incitament
Många organisationer använder budgetar som grund för incitament, det vill säga
belöningar. Organisationer kan tillägga mål i budgeten och sedan jämföra utfallen med
resultaten (Kullvén, 2015). Även Drury (2018) menar att en chefs prestation utvärderas
ofta genom att mäta hens framgång i att uppfylla budgetmålen. Till exempel i vissa
18

Pinja Pakarinen

företag tilldelas belöningar utifrån en anställds förmåga att uppnå de mål som anges i
de periodiska budgetarna, eller så kan befordran delvis bero på chefens uppföljning av
budgeten. Budgeten ger således ett användbart sätt att informera chefer om hur bra de
presterar för att nå mål som de tidigare har hjälpt till att ställa upp. (Drury, 2018)

2.3.4 Kommunikation
För att få förståelse för budgetarna, behövs det enligt Kullvén (2015) god
kommunikation. Genom att medarbetarna framhäver sina åsikter, ledningen sprider
information och att medarbetarna får en uppfattning om vad som händer i andra delar
av verksamheten, förbättras kommunikationen (Kullvén, 2015). För att en organisation
ska fungera effektivt, måste det enligt Drury (2018) finnas bestämda linjer för
kommunikation så att alla avdelningar kommer att bli fullt informerade om planerna,
riktlinjerna och begränsningarna som organisationen förväntas följa. Alla i
organisationen bör ha en tydlig förståelse för den del hen förväntas uträtta för att uppnå
den årliga budgeten. Denna process kommer att säkerställa att lämpliga individer görs
ansvariga för genomförandet av budgeten. Det är inte bara själva budgeten som
underlättar kommunikationen, utan mycket viktig information kommuniceras i själva
förberedelsen. (Drury, 2018)
Horngren m.fl. (1996) påpekar att ingen uppskattar att arbeta utan att veta vad chefen
förväntar sig. Därför kan budgetar användas för att informera personalen om vad som
förväntas av dem. Horngren m.fl. (1996) framhäver att en bra budgetprocess
kommunicerar både uppifrån och ner samt nedifrån och upp. Högsta ledningen klargör
organisationens mål och syften i sina budgetdirektiv till chefer på mellan- och lägre
nivån och i allt högre grad för alla anställda. Anställda och chefer på lägre nivå
informerar sedan högre chefer om hur de planerar att uppnå dessa mål och syften.
(Horngren;Sundem;& Stratton, 1996)

2.3.5 Motivation
Som budgetens sista syfte presenteras motivation, vilket innebär att medarbetaren blir
involverad i budgetarbetet och inte endast påtvingad av en viss budget (Kullvén, 2015).
19

Pinja Pakarinen

Drury (2018) anser att budgeten kan vara användbar för att påverka ledningens
beteende och motivera chefer att prestera i linje med de organisatoriska målen. En
budget ger en standard som under rätt omständigheter motiverar chefen att sträva efter
att uppnå målen. Det är dock viktigt att komma ihåg att budgetar också kan uppmuntra
ineffektivitet och konflikt mellan olika chefer och avdelningar. (Drury, 2018)

2.4 Budgeteringsarbete
Organisationers planerings- och budgeteringssystem varierar avsevärt. Merchant och
Van der Stede (2007) framhäver att vissa system är mer formella än andra och vissa är
mer detaljerade och tidskrävande. En del system kräver även högsta ledningens
engagemang, medan andra arbetar mer på en nedifrån och upp modell. Det finns
många sätt att utforma effektiva planerings- och budgeteringssystem, men alla system
är inte lika effektiva och vissa system fungerar bättre i vissa situationer än andra.
(Merchant & Van der Stede, 2007)
Innan budgeteringsarbetet börjar, bör organisationen ha utarbetat en långsiktig plan,
en strategi. Enligt Drury (2018) kan den strategiska planeringen, budgeteringen och
kontrollprocessen delas in i fem faser:


strategisk planeringsprocess,



skapande av en långsiktig plan för att genomföra strategier,



uppgörandet av den årliga budgeten inom ramen för den långsiktiga planen,



övervaka faktiska resultat, och



svara på avvikelser från planen (Drury, 2018).

Strategisk planering börjar enligt Drury (2018) med en specifikation av
organisationens vision, mission och mål mot vilken framtida verksamhet ska riktas.
Visionen klargör organisationens övertygelser och principer för styrning, vad den vill
vara i framtiden eller hur den vill att världen där den verkar ska vara. Missionen är mer
handlingsorienterat då den innehåller en beskrivning vad organisationen gör för att
uppnå sin vision. Även dess breda syfte och anledning till existens, arten av den
verksamhet den befinner sig i och de kunder den försöker tjäna och tillfredsställa.
Företagets mål avser organisationen som helhet. Mål tenderar att vara mer specifika
20

Pinja Pakarinen

och representerar önskade tillstånd eller resultat som ska uppnås. De är normalt
mätbara och uttrycks oftast i finansiella termer såsom önskad vinst eller
försäljningsnivå, avkastning på sysselsatt kapital, tillväxttakt eller marknadsandel.
(Drury, 2018)
Andersson och Greve (2017) framhäver att företagsledningen ansvarar för den
strategiska planeringen, eftersom det är ledningen som fastställer företagets strategi.
Strategin bör omfatta hela företaget som därmed inverkar företagets övriga planer.
Strategin planeras alltid långsiktigt, men strategin behöver inte vara alltför hårt bunden
då den ofta lever. Några detaljerade planer utarbetas inte på den strategiska nivån,
eftersom osäkerheten är alltför stor. (Andersson & Greve, 2017)
En långsiktig plan är enligt Drury (2018) en redogörelse för de preliminära mål och
aktiviteter som en organisation kräver för att uppnå sin strategiska plan, tillsammans
med en bred uppskattning för varje år av de resurser som krävs och intäkter som
förväntas. Eftersom långsiktig planering handlar om att prognostisera framtiden i flera
år framåt, tenderar planerna att vara osäkra och brukar ofta förändras. (Drury, 2018)
Andersson och Greve (2017) hävdar att planeringshorisonten är betydligt kortare vid
verksamhetsplanering, än i den strategiska planeringen. Verksamhetsplanen sträcker
sig vanligtvis endast tre till fem år framåt i tiden och är även mer formaliserad än den
strategiska planeringen. Även denna plan uppgörs oftast av ledningsgruppen och ger
därmed möjlighet för ledningen att förverkliga tidigare formulerade strategier.
(Andersson & Greve, 2017)
Andersson och Greve (2017) framhäver att verksamhetsplanen översätts till monetära
storheter, vilka bildar budgeten. En budget upprättas oftast enbart för det kommande
året. Vissa organisationer har skilda processer för verksamhetsplaneringen och
budgeteringen, medan hos vissa organisationer har processerna integrerats. Då arbetet
delas upp, kan det undvikas att planeringen blir dominerad av budgeten. Om man
däremot samordnar planeringen av verksamheten och budgeten, kan eventuellt
dubbelarbete undvikas och därmed försnabbas planeringsprocessen. (Andersson &
Greve, 2017)
Enligt Drury (2018) innebär budgetering genomförandet av den långsiktiga planen för
det kommande året. På grund av den kortare planeringshorisonten är budgetar mer
exakta och detaljerade. Budgeten är oftast inte något som kommer från ”ingenting”
21

Pinja Pakarinen

varje år, utan den utvecklas inom ramen för pågående affärer och styrs av tidigare
beslut som har tagits inom den långsiktiga planeringsprocessen. När aktiviteterna
initialt godkänns för att ingå i den långsiktiga planen, baseras de på osäkra
uppskattningar som beräknas för flera år. Dessa förslag måste ses över mot bakgrund
av nyare information. Denna gransknings- och revisionsprocess sker ofta som en del
av den årliga budgeteringsprocessen och kan leda till att viktiga beslut fattas om
möjliga aktivitetsjusteringar inom den aktuella budgetperioden. (Drury, 2018)
De sista stadierna i den strategiska planerings-, budgeterings- och kontrollprocessen
är att jämföra de faktiska och de planerade resultaten samt att svara på eventuella
avvikelser

från

planen.

Dessa

steg

representerar

enligt

Drury

(2018)

budgetkontrollprocessen där planering och kontroll är nära kopplade. Planering
innebär att organisationen blickar framåt för att fastställa vilka åtgärder som krävs för
att uppnå organisationens mål. Kontroll innebär däremot att organisationen ser tillbaka
för att se vad som faktiskt hände och att jämföra det med de planerade resultaten.
Effektiv kontroll kräver att korrigerande åtgärder vidtas så att faktiska resultat
överensstämmer med planerade resultat. (Drury, 2018)
Andersson och Greve (2017) framhäver att operativ styning innebär planering av den
löpande verksamheten. Enskilda handlingar planeras och styrs genom att chefen ger
instruktioner om hur något ska lösas. Vid återkommande uppgifter kan man långt
förlita sig på fastslagda rutiner och tumregler. Andersson och Greve (2017) framhäver
att: ”de informationssystem och instruktioner som finns på den operativa nivån
återspeglar den filosofi som kommer till uttryck i företagets strategiska planer och de
policyer som verksamhetsplanerna ger uttryck för” (Andersson & Greve, 2017, s. 174).

2.5 Effekter med deltagande budgetering
Som bland annat Wallander (1995) och Kullvén (2015) har påpekat, bör medarbetare
ges möjlighet att känna engagemang i verksamheten. Då medarbetaren blir involverad
i budgeteringsarbetet, ökar det medarbetarens motivation. Denna form av
budgeteringsprocess kan kallas för deltagande budgetering. Argyris (1952) undersökte
organisatoriska beteendeeffekter av deltagande budgetering som har enligt Shields, J.
22

Pinja Pakarinen

och Shields, M. (1998) motiverats genom ekonomiska, psykologiska och sociologiska
teorier. Shields, J. och Shields, M. (1998) undersökte anställdas upplevelser i att
fastställa budgetar de själva styrs av, och bedöma i vilken grad dessa upplevelser
överensstämmer med befintlig empirisk och teoretisk litteratur. (Shields, J., & Shields,
M., 1998)

2.5.1 Ekonomi
Eftersom ekonomilitteraturen enligt Shields, J. och Shields, M. (1998) antar att en
anställd vet mer om hens uppgift och arbetsmiljö än hens förman, modelleras
deltagande budgetering som används av förmannen för att vinna information samt
minska osäkerhet om anställdas uppgift och uppgiftsmiljö. En konsekvens av detta
informationsutbyte är att förmannen kan designa och erbjuda den anställda ett mer
effektivt målkongruent prestandakontrakt som ökar den anställdas motivation för att
uppnå budgeten. (Shields, J., & Shields, M., 1998)

2.5.2 Psykologi
Shields, J. och Shields, M. (1998) framhäver att deltagande budgetforskning baserade
på psykologiska teorier anser tre mekanismer av vilken deltagande budgetering som
involverar en förman och den anställda orsakar effekter som värderingsuppnåelse,
kunskapsmässiga effekter samt motivation. Värdeuppnåelse anses teoretiskt att
påverka tillfredsställelse och moral eftersom processen av deltagande tillåter en
anställd att uppleva självrespekt och känslor av jämlikhet till följd av möjligheten att
uttrycka hens värderingar. De andra två mekanismerna, kunskap och motivation, är
teoretiserade för att påverka prestanda. Motiveringsmekanismen visar att deltagandet
ökar en anställds förtroende, känsla av kontroll och involvering med organisationen.
Gemensamt orsakar detta mindre motstånd mot förändringar och mer acceptans samt
engagemang för budgetbeslut, som i sin tur orsakar förbättrade resultat. Slutligen antar
den kunskapsmässiga mekanismen den processen för deltagande som förbättrar den
anställdas prestanda genom att öka kvaliteten på beslut som ett resultat av att den
anställda har delat information med hens förman. När en anställd har bättre
23

Pinja Pakarinen

arbetsrelaterad information, antas förmannen använda deltagande budgetering för att
lära sig mer om denna information för att utveckla ett beslut av högre kvalitet. Denna
orsak i deltagande budgetering kallas informationsutbyte. (Shields, J., & Shields, M.,
1998)

2.5.3 Sociologi
Sociologiska teorier har använts för att modellera hur organisatoriskt sammanhang (till
exempel miljöosäkerhet) och struktur (till exempel decentralisering, funktionell
differentiering) är föregångare till deltagande budgetering. Shields, J. och Shields, M.
(1998) påpekar att teorin förutspår att då en organisations externa miljö blir osäker,
svarar organisationen på osäkerheten genom att öka dess differentiering (till exempel
antal och typ av underavdelningar). Detta kräver följaktligen en ökad användning av
integreringsmekanismer såsom deltagande budgetering, för att samordna åtgärder i
dess avdelningar. (Shields, J., & Shields, M., 1998)
En motivering för användning av deltagande budgetering är enligt Shields, J. och
Shields, M. (1998) vertikal informationsdelning, där budgeten används för att dela
information mellan en förman och en anställd. De psykologiska forskningarna antar
att den anställda har bättre arbetsrelevant information, och deltagande budgetering
används av den anställda och förmannen för att lära sig att göra arbetet bättre.
Deltagande budgetering används även för orsaker som motivation och attityder, samt
för att öka trivsel och minska behovet av att skapa slapp och arbetsrelaterad spänning.
(Shields, J., & Shields, M., 1998)

Shields, J. och Shields, M. (1998) forskning avslöjar att viktigaste skälen i deltagande
budgetering är att dela information och samordning av ömsesidigt beroende, vilket var
viktigare än individuell motivation och attityd. Respondenterna kunde välja de
viktigaste skälen mellan följande alternativ:
1) planering och målsättning,
2) ansvarig för budgetprestanda,
3) informationsasymmetri mellan förman och den anställda,
4) organisationspolicy,
24

Pinja Pakarinen

5) prestandamätning och kontroll, samt
6) kommunikation (Shields, J., & Shields, M., 1998).
Shields, J. och Shields, M. (1998) har kommit fram till att det finns två metaskäl för
förekomsten av deltagande budgetering, vilket är informationsutbyte och samordning
av ömsesidigt beroende samt individuell motivation och attityd. (Shields, J., & Shields,
M., 1998)

2.6 Sammanfattning
Sammanfattningsvis kan det konstaterats, att ekonomistyrning och budgetering är
starkt kopplade till varandra. Det är väldigt vanligt att organisationer använder sig
budgetar för något ändamål. Budgetar kan anses ha elva olika syften, varifrån fem
syften har presenterats. De mest allmänna syften är planering och kontroll. Budgetar
görs oftast från en uppifrån-ned modell, vilket innebär att arbetet utförs på chefsnivå.
Genom att engagera medarbetaren i budgeteringsprocessen, kan det bidra till positiva
effekter så som ökad motivation och bättre förståelse för verksamheten, som kallas för
deltagande budgetering.

25

Pinja Pakarinen

3. KRITIK MOT BUDGETERING
I detta kapitel presenteras kritiken mot budgeteringen samt alternativ till traditionell
budgetering. Som alternativ till traditionell budgetering presenteras transparens och
digitalisering i budgetering, rullande prognoser samt budgetlös styrning.
Trots de tidigare presenterade fördelarna och syftena med budgetar, kan budgetering
även ses från andra synvinklar och användas av andra skäl.
De mest kritiserade problemen med budgetering kan enligt Bogsnes (2016) delas in i
elva delar enligt följande: 1) svagt ihopkopplat till strategin – strategin och budgeten
utvecklas i enskilda processer, 2) en mycket tidskrävande process – budgetering kräver
mycket tid och energi, både vid uppgörandet och uppföljningen, 3) stimulerar oetiskt
beteende – framkallar budgetspel som till exempel att medvetet göra låga
uppskattningar och dolda agendor som normalt inte skulle accepteras, 4) antaganden
föråldras snabbt – många och ibland de flesta av budgetantagandena visar sig vara
felaktiga, 5) ger illusioner av kontroll – de flesta av budgetförslagen ger endast en
illusion av kontroll, 6) beslut fattas för tidigt – beslut om aktiviteter, projekt och
utgifter tas vanligtvis för tidigt utan tillräckligt med ny information för att fatta rätt
beslut, 7) beslut fattas för högt upp – brist på autonomi leder till att besluten fattas av
den högsta ledningen, vilket resulterar ofta i sämre och inte bättre beslut, 8) förhindrar
ofta att rätta saker blir skötta – det uppenbara kan inte göras om det inte finns med i
budgeten, 9) leder ofta till att fel saker görs – människor gör sådant som de inte borde,
eftersom det finns i budgeten med tankesättet ”spendera det eller förlora det”, 10)
”världen slutar 31 december” – budgetåret skapar kortsynthet och en ”start och stopp
-rytm”, vilket ofta är konstgjort ur ett affärsperspektiv, och 11) ett språk som inte
passar för prestationsutvärdering – att nå budgeten är ett trångt och ofta meningslöst
sätt att mäta prestanda (Bogsnes, 2016).
En stor del av kritiken mot planerings- och budgeteringssystem, som de som framförts
av förespråkare för Beyond Budgeting, fokuserar på bristerna i förhandlingarna om
prestationsmål. Merchant och Van der Stede (2007) konstaterar att målförhandlingar
har sina nackdelar då förhandlingsprocesserna är kostsamma, speciellt uträknat i
ledningstid. Även Jensen (2003) framhäver att budgeteringsprocessen med
förhandlingar, planering och sättande av målsättningar upptar ofta sex månader av

26

Pinja Pakarinen

ledningens tid, men anser dock att budgeteringssystemet är ett nödvändigt verktyg för
att hantera en organisation.
Fahlén (2016) anser att budgetar begränsar flexibiliteten i en organisation och kan
förhindra förändring. Mål som är fastställda så långt i förväg kan enligt Merchant och
Van der Stede (2007) lätt bli föråldrade, särskilt i snabba föränderliga affärsmiljöer.
Målförhandlingar kan däremot orsaka ett så kallat spelbeteende, som resulterar i ovilja
att dela information för att kunna skapa budgetunderskott (Merchant & Van der Stede,
2007). Kullvén (2015) framhåller att då budgetar används för maktspel inom en
organisation, kan till exempel en övre avdelning försöka trycka ner en lägre avdelning
med syfte att motivera en nedläggning.
Budgetar används ibland för legitimering, till exempel som ett tillfälle att visa hur
viktig ens egen avdelning är, fast den kanske inte alls är det enligt organisationens
synvinkel. Då kan budgetar användas för att överdrivet påvisa vilken nytta avdelningen
skapar, vilket samtidigt ger en missvisande bild av avdelningen. (Kullvén, 2015)
Jensen (2003) kritiserar att dessa budgetbaserade system belönar människor för att
ljuga och straffar dem för att säga sanningen. Dessa system belönar spelbeteende
medan de fördunklar den fakta de är avsedda att framkalla; fakta som hjälper chefer
att göra nödvändiga avvägningar vid fördelning av resurser mellan projekt,
avdelningar och initiativ. (Jensen, 2003)
Merchant och Van der Stede (2007) poängterar att även om årliga budgetar har
kritiserats för att framkalla spelbeteenden och för att vara oförmögna att möta chefens
behov i snabbt föränderliga miljöer, tyder bevis på att budgetar förblir i utbredd
användning och fortsätter användas brett för att samordna och motivera anställdas
handlingar och beteenden. Merchant och Van der Stede (2007) påpekar dock att även
om en organisation utarbetar en plan, betyder det inte att den bedriver användbar
planering eftersom planer ofta utarbetas men i slutändan inte används. Merchant och
Van der Stede (2007) sammanfattar kritiken på följande sätt: ”strategisk planering har
blivit alltför byråkratisk, absurdiskt kvantitativ och i stort sett irrelevant” (Merchant &
Van der Stede, 2007, s. 346, egen översättning). För att planerna ska vara effektiva,
måste de matcha de affärsförhållanden som organisationen står inför så att de kan
användas som en guide för anställdas handlingar. Planerna bör även tilldela ansvar för
prestanda. Budgetar gör planer till prestationsmått som påverkar anställdas motivation,

27

Pinja Pakarinen

särskilt för att målen ofta är kopplade till prestationsutvärderingar och belöningar.
(Merchant & Van der Stede, 2007)
Budgetering kan även bygga på slentrian, vilket innebär att budgetar uppgörs bara av
den orsaken att det hör till (Kullvén, 2015), vilket enligt tidigare statistik kan visa sig
vara ett väldigt allmänt syfte då 90 % av organisationer globalt använde sig av budgetar
år 2014 för att planera sin verksamhet (Puljujärvi, 2018). Om budgetar uppgörs endast
för detta syfte, kan de enligt Kullvén (2015) slopas. Wallander (1981) förespråkar även
slopandet av budgetar, eftersom budgetar baserar sig långt på framtidsbedömningar
eller prognoser, som görs utifrån erfarenheter av vad som har hänt tidigare. Om det
händer något oförväntat som inte hänt tidigare, kommer prognoserna enligt Wallander
(1981) troligtvis att slå fel.
Budgetar kan enligt Kullvén (2015) sakna en god målkongruens, vilket innebär att
målsättningarna är olika för medarbetaren och för företaget. Alternativt kan budgetar
användas av medarbetare för att manipulera data för att påvisa en mer positiv insats.
Kullvén (2015) framhäver att budgeteringen ibland fokuserar för mycket på sådant
som är mätbart. Kundnöjdhet är till exempel svårare att mäta än kostnader och då finns
det risk för att glömma bort sådana viktiga aspekter som inte går att mäta på ett enkelt
sätt. Budgetering kan även skapa negativa attityder till exempel genom att vara för
arbetsam eller även medföra en falsk säkerhet. Kullvén (2015) påstår att budgetar kan
användas för en så kallad ritual, där avsikten inte är att uppnå något specifikt utan
istället göra något som organisationen förväntat. Då kan medarbetarna uppleva att de
gjort det som krävdes (Kullvén, 2015).
Fahlén (2016) presenterar Neelys m.fl. (2003) kritik av årsbudgeten. Till de allmänna
kritiken hör att budgetarna är sällan strategiskt fokuserade, utan fokuserar mera på
kostnadsreducering än värdeskapande. Budgetar anses generera lite värde, vara
byråkratiska och hämma kreativt tänkande. Budgetar baserar sig på antaganden samt
gissningar och uppdateras sällan, vanligtvis årligen. Dysfunktionella beteenden
uppmuntras och budgetar stärker även vertikal styrning och kontroll. Avstånd och
konkurrens mellan olika avdelningar kan öka till följd av budgeten, istället för att
uppmuntra kunskapsspridning. Budgetar kan även få medarbetare att känna sig
undervärderade. (Fahlén, 2016)

28

Pinja Pakarinen

Lindsay och Libby (2007) lyfter fram att Wallander trodde att det psykologiskt var
svårt för människor att inse att något nytt var på väg även när det i efterhand skulle
vara svårt att förstå hur man kunde ha missat tecknen. Wallander gav därför upp att
försöka förutsäga diskontinuerliga förändringar eftersom han ansåg att denna
förutsägelse översteg mänsklig förmåga. Istället var den avgörande uppgiften att
snabbt kunna anpassa sig till situationen och hantera verksamheten efter vad som
verkligen händer. (Lindsay & Libby, 2007)
Organisationens verksamhet bör enligt Wallander (1995) ses ”som ett ständigt
fortgående flöde där resultatet skapas av vad som händer denna timma, denna minut,
denna sekund” (Wallander, 1995, s. 85). Att flödet klipps av var tolfte månad baserar
sig på föråldrade förhållanden enligt Wallander (1995). Wallander (1995) menar att
företagets informationssystem ska omfatta korta perioder och komma snabbt, samt ge
medarbetarna möjlighet att engagera sig i verksamheten och medverka i utvecklingen.
Som det tidigare nämndes, anser både Drury (2018) och Kullvén (2015) att budgetar
kan användas som ett målsättningsinstrument. Wallander (1981) påpekar att om
budgetar används på detta sätt, kan ledningen dra ner sina resultatbudgetar mera än
vad som trotts vara möjligt. Då framstår de duktigare än vad de kanske på riktigt har
varit. Alternativt görs optimistiska budgetar för att få ökade resurser som satsas på nya
projekt. (Wallander, 1981)
Wallander (1981) anser att avvikelser från resultatbudgetar fungerar inte som bra
prestationsmått och föreslår däremot ett annat alternativ för att mäta prestationer. Det
första alternativet är att jämföra vad företaget lyckades åstadkomma till exempel
föregående månad eller år. Vid jämförelsen bör naturligtvis beaktas till exempel hur
löner, priser och valutakurser har ändrats. Om förändringar förekommer, bör åtgärder
vidtas för att möta dessa förändringar. Ett annat alternativ är att jämföra andra företag
inom samma bransch (Wallander, 1981), till exempel genom benchmarks. Det kräver
att företagen har en rättvisande resultatredovisning. (Wallander, 1981)

29

Pinja Pakarinen

3.1 Alternativ för traditionell budgetering
I detta underkapitel presenteras först hur organisationer kunde förbättra transparensen
i budgeteringen samt hur digitalisering och IT kan stöda budgeteringsprocessen.
Därefter presenteras två huvudalternativ för traditionell budgetering. De mest populära
alternativen enligt tidigare forskningar är att använda balanserat styrkort eller rullande
budgetar. I detta kapitel presenteras rullande budgetering och budgetlös styrning, det
vill säga, Beyond Budgeting.

3.1.1 Transparens och digitalisering i budgetering
Garret och Vermeule (2006) framhäver att förbättring av transparens kan referera till
två olika stadier av budgeteringsprocessen. För det första, kan transparens hänvisa till
resultat från budgetering där idealet är att göra de avvägningar som ligger i en budget
tydliga, framträdande och begripliga för beslutsfattare och allmänheten. För det andra,
kan transparens även hänvisa till insatser för budgetering där idealet är att se till att
beslutsprocessen själv genomförs offentligt. (Garret & Vermeule, 2006)
Milesi-Ferretti (2004) påpekar att då budgetens transparens ökar, ökar även mängden
faktiska justeringar. Samtidigt minskar en god transparens mängden av kreativ
redovisning i motsvarande mängd, eftersom regeln i själva verket blir mer bindande
(Milesi-Ferretti , 2004). Bogsnes (2016) påpekar att förtroende och tillit är otroligt
viktigt (Bogsnes, 2016) som förbättrar transparensen och är samtidigt det viktigaste
begreppen i Beyond Budgeting. Mera om detta presenteras i kapitel 3.1.3 Beyond
Budgeting.
Digitaliseringen har genomgått stora förändringar de senaste åren, vilket har lett till
förändring i banksystemen och gett nya möjligheter för bankerna (Bachaev &
Karpova, 2018). Trots att digitaliseringen har varit mest synlig i bankers dagliga
banksystem som bland annat försäljare och andra medarbetare använder sig av, kan
även ekonomiavdelningens ekonomi- och budgeteringssystem moderniseras via
digitaliserade system som effektiviserar budgeteringsarbetet.
De nuvarande framstegen inom informationsteknik har potential att göra en varaktig
skillnad mot hur redovisning och budgetering i allmänhet utförs. För att lyfta fram
30

Pinja Pakarinen

nyare forskares synpunkter, anser Bergmann m.fl. (2020) att Business Intelligence (BI)
erbjuder nya möjligheter att automatiskt samla in och utnyttja data som stöder
datadrivet beslutsfattande. Bergmann m.fl. (2020) menar att det verkar finnas en
uppåtgående trend för att använda kvantiativ modellering såsom affärsanalyser som
hänvisar till den omfattande anvädningen av data och motsvarande sofistikerade
analyser. Dessa nya framsteg kan överträffa mänskliga prestationsnivåer och hjälper
organisationer att förbättra beslutsfattandet. (Bergmann, Brück, Knauer & Schwering,
2020)
Enligt Lueg och Lu (2013) visar BI organisationers möjligheter att samla in, lagra och
bearbeta data. För detta använder organisationer mestadels datalager och inbäddad
programvara för att komma åt, utvärdera och rapportera data. Lueg och Lu (2013)
framhäver att BI ökar effektiviteten i affärsprocesser som budgetering, specifikt för att
använda mindre tid för samma verksamhet och ha data av högre kvalitet tillgängliga
för beslut och utvärdering.
Miller m.fl. (2006) definierar Business Intelligence enligt att rätt information fås till
rätta personer vid rätt tidpunkt. Termen omfattar alla funktioner som krävs för att
förvandla data till intelligens, som alla i organisationen kan lita på och använda för
effektivare beslutsfattande. (Miller;Bräutigam;& Gerlach, 2006)
Lindvall (2016) framhäver att BI kan skapa trovärdighet i organisationens verksamhet.
BI kan vara ett svar på ett allmänt problem, där det för samma fråga finns för mycket
olika fakta. Lindvall (2016) lyfter fram att detta problem kan uppstå då Excel används
för mycket. Excel anses vara ett viktigt arbetsverktyg för medarbetare inom ekonomi
då det möjliggör effektiv hantering av stora datamängder. (Lindvall, 2016)
Gartner (2020) publicerade en prognos, där 80% av företag år 2020 skulle rapportera
med BI-verktyg, vilket stöder Forresters påstående att ¾ av företagets data blir
oanalyserat.

Företaget

Pinja

(2021)

framhäver

självbetjäningsverktyget BI levererar kostnadseffektivt

att

det

moderna

stora mängder data

kombinerat, analyserat och visualiserat till ett format som underlättar organisationens
beslutsfattande. BI-verktyg gör det möjligt att lägga till mänsklig intelligens till data.
Pinja (2021) höll en webbinarium 28.1.2021 angående BI, där det kom fram att
datatrender har varit i stort sett desamma under de senaste åren. Som trender anses
molntjänster, mer tillgänglig data, realtid, enhetlig rapportering och tillgång till rätt
31

Pinja Pakarinen

information vid rätt tidpunkt. BI kan hjälpa organisationer att se hur det går för dem
just nu samt hålla koll på viktig data. Kunskap för datatolkning är viktigt och kräver
en tydlig styrningsstrategi, annars tolkar människor det olika. Pinja (2021) lyfter fram
Accentures undersökning 2020, som visar att 32 % av företagsledarna känner att de
kan skapa mätbart värde från data medan 27 % av företagsledarna tror att
dataanalysprojekt ger användbar insikt. Undersökningen visar att endast 21 % av
dataanvändarna litade helt på sin förmåga att arbeta med data. Dessa siffror kan anses
vara väldigt låga, men kunde förbättras genom utbildning i datakunskap. (Pinja, 2021)
Necheuhina m.fl. (2019) anser att digitalisering av ekonomistyrning bidrar till
transparens i redovisningen och rapporteringsinformationen. Digitalisering försnabbar
även utvärdering vid beslutsfattande som syftar till att uppnå de ekonomiska målen för
verksamheten med beaktande av olika användares intressen. (Necheuhina, Buyanova
& Mustafina, 2019.)
Det ökade behovet av framtida verksamhetsplanering samt behovet av relevant
information i delsystem för budgetering under övergången till en digital
ekonomimodell, kräver enligt Esakova m.fl. (2020) att företag digitaliserar hela
budgeteringssystemet. Samtidigt har sökning, utvärdering och urval av de mest
kostnadseffektiva alternativen för ledningsbeslut med hjälp av budgeteringssystemet
under digitaliseringen blivit snabbare, mer flexibelt och ekonomisk genomförbart.
(Esakova, Nalimova & Yakubenko, 2020.)
Alla

planeringstyper

till

exempel

av

produktion,

ekonomi,

delar

av

företagsverksamhet, efterföljande kontroll över genomförandet av budgetsuppgifter är
enligt Esakova m.fl. (2020) omöjliga att göra utan budgetering. Budgetering är ett
effektivt adaptivt hanteringsverktyg som tillhandahåller den administrativa apparaten
med analytisk, komplett och relevant information om alla faser av genomförandet av
affärsavdelningens utvecklingsmål. Esakova m.fl. (2020) påpekar att en formaliserad
budgeteringsplaneringsprocess bör genomföras regelbundet för att säkerställa en
samordnad

strategi

för

budgetplanering.

I

denna

processhantering

spelar

redovisningsspecialister en stor roll som konsulter, som redovisningsanställda och som
operativa samordnare mellan företagets affärsavdelninger. (Esakova;Nalimova;&
Yakubenko, 2020)

32

Pinja Pakarinen

Esakova m.fl. (2020) har i sin forskning lyft fram nyttan av att använda digitaliserade
verktyg vid budgetering. Som nytta anser Esakova m.fl. (2020) att en veckovis
fördelning av företagets budgetavdelningar kommer att tillhandahålla mer analytiska
indikatorer. Fördelningen hjälper identifiera mängden samt strukturen för alla
kostnadstyper som behövs för bildandet av relevant intern rapportering som
återspeglar värden för kostnad och vinstindikationer för affärsavdelningerna.
(Esakova, Nalimova & Yakubenko, 2020.)
Genom att automatisera analysen av kontrollerade gränsvärden för budgetar gör det
enligt Esakova m.fl. (2020) möjligt för anställda vid ekonomiavdelningen att byta till
viktigare arbetsområden, vilket minskar omkostnaderna för arbetstid

och

ansträngning. Digitaliseringen av budgeteringen kommer även att göra det möjligt att
automatisera sökning och analys av reserver för minskning av kostnader, ökning av
inkomst och förvaltning av resurseffektivitet. Digitaliseringen sägs enligt Esakova
m.fl. (2020) även ha en positiv inverkan på motivation och atmosfären i arbetsgruppen
då kommunikationsprocesser utvecklas. (Esakova, Nalimova & Yakubenko, 2020.)
Controllers bör enligt Möller m.fl. (2020) vara medvetna om organisationens
långsiktiga livskraft och därmed dess digitala strategi. Sådan strategi utnyttjar enligt
Möller m.fl. (2020) digital teknik, ger riktning samt möjliggör för ledare att leda
digitala initiativ, mäta deras framsteg och sedan omdirigera dem att sträva efter
behovet. Controllers bör spela en aktiv roll i att hantera digitala möjligheter och
motsvarande förändringar i affärsmodeller och organisatoriska strategier. Controllers
behöver inte enbart utveckla och anpassa nya nyckeltal utan även smidiga styrmetoder
som till exempel system för mål och nyckelresultat samt nya portföljtekniker blandade
med traditionella och digitala affärsmodeller. (Möller, Schäfer & Verbeeten, 2020)

3.1.2 Rullande prognoser

Det vanliga tillvägagångssättet för budgetering är att chefen för varje avdelning uppgör
en gång i året en detaljerad budget för ett år. För kontrolländamål är budgeten uppdelad
i antingen 12 månatliga eller 12 fyra veckor långa perioder. Beredningen av budgetar
på årsbasis har kritiserats strängt med motiveringen att den är för stel och knyter ett

33

Pinja Pakarinen

företag till ett 12-månaders åtagande, vilket kan vara riskabelt eftersom budgeten
bygger på osäkra prognoser. (Drury, 2018)
Drury (2018) framhäver att i ett alternativt tillvägagångssätt delas den årliga budgeten
upp enligt månader för de första tre månader och enligt kvartal för de återstående nio
månader. De kvartalsvisa budgetarna utvecklas sedan på månadsbasis under årets
gång. Till exempel under det första kvartalet kommer den månatliga budgeten för
andra kvartalet att uppgöras, och under andra kvartalet kommer den månatliga
budgeten för tredje kvartalet att utarbetas. De kvartalsvisa budgetarna kan också ses
över under året. Under det första kvartalet kan till exempel budgeten för de kommande
tre kvartalen ändras när ny information blir tillgänglig. En ny budget för femte
kvartalet kommer också att utarbetas. Denna process kallas kontinuerlig eller rullande
prognostisering och säkerställer att en 12-månaders budget alltid är tillgänglig. Detta
görs genom att lägga till ett kvartal i framtiden när föregående kvartalet precis
avslutsats. (Drury, 2018) Även Libby och Lindsay (2010) framhäver att ca 20 % av
respondenterna enligt deras forskning rapporterar med rullande budgetar, vilket är ett
tillvägagångssätt som även rekommenderas av Hope och Fraser (2003a) (Libby &
Lindsay, 2010).
I en vanlig årlig budget förkortas perioden för vilken budgeten är aktuell under året,
tills budgeten för nästa år uppgörs. Rullande budgetar däremot säkerställer också att
planering inte är något som sker en gång per år när budgeten utarbetas. Istället är
budgetering en kontinuerlig process och chefer uppmuntras att se framåt och uppdatera
planerna för framtiden. En annan fördel är att det är troligt att faktiska resultat kommer
kunna att jämföras med mera realistiskt satta mål, eftersom budgetar ständigt ses över
och uppdateras. Den största nackdelen med en rullande budget är att den kan skapa
osäkerhet för chefer eftersom budgeten ändras regelbundet. Oavsett om budgeten
uppgörs årligen eller fortlöpande, är det viktigt att budgetar används för
kontrolländamål. (Drury, 2018)
Rullande prognoser, som produceras på månads- eller kvartalsbasis, föreslås enligt
Ekholm och Wallin (2000) som huvudalternativet till den årliga budgeten. Enligt
Ekholm och Wallin (2000) är de viktigaste fördelarna med den rullande prognosen
uppenbara. Den har inte densamma obligatoriska och krävande formen som den årliga
budgeten, utan den är flexibel, och förlitar sig inte på föråldrade siffror, vilket bör leda

34

Pinja Pakarinen

till en snabbare fördelning av resurser. Nackdelarna sägs enligt Ekholm och Wallin
(2000) vara att rullande prognoser kan införa en känsla av osäkerhet bland chefer på
grund av att den ständigt förändras. Detta kan också göra det svårt att utforma ett
rättvist system för fastställande av belöningsersättningar. (Ekholm & Wallin, 2000)

3.1.3 Beyond Budgeting
”Vi befinner oss i en brytningstid där instabilitet och oförutsägbarhet,
generationsväxling och teknologisk utveckling skapar nya förutsättningar för
ekonomi- och verksamhetsstyrning” (Fahlén, 2016, s. 17). 2000-talet har hämtat med
sig stora globala händelser som har haft stor påverkan på företag, och förstärker
behovet av att ifrågasätta styrmodeller så som traditionell budgetering (Fahlén, 2016).
Enligt Fahlén (2016) krävs det nytänkande för hur en organisation kan styras och
organiseras. Beyond Budgeting kan användas för att fatta snabba och smarta beslut i
en affärsmiljö där osäkerhet, förändring och oförutsägbarhet är normal vardag. Fahlén
(2016) förklarar Beyond Budgeting enligt följande: ”det handlar till exempel om
relativa mål, rullande planering och prognostisering, samt om att beslut om
resursallokering bör fattas vid behov (och inte långt tidigare eller senare)” (Fahlén,
2016, s. 54). För att uppnå en mer dynamisk styrmodell, involveras hela organisationen
och medarbetare uppmuntras vara delaktiga i arbetet, genom att sätta upp ett mål för
styrmodellen. (Fahlén, 2016)
Player (2003) förklarar att visionen för Beyond Budgeting är att förändra en
organisations prestationspotential genom att frigöra organisationen från resultatfällan
för årliga budgetar och samtidigt ge makt för människor på fronten. Det är en radikal
strategi, men det har bevisats att de potentiella fördelarna är både enorma och
bestående.

De

totala

effekterna

av

dessa

förändringar

är

en

prestationshanteringsprocess baserad på ett relativt prestationskontrakt snarare än fasta
mål. Fast företaget skulle vara befriad från det fasta prestandakontraktet, måste chefer
fortfarande leva upp till de förväntningarna, annars misslyckas de enligt Player (2003)
med att överleva som chefer. Skillnaden är att tonvikten på prestanda skiftar från
internt förhandlade kortsiktiga kontrakt till externt riktade nyckeltal. Detta är det
huvudsakliga sättet hur organisationer har övergått till Beyond Budgeting och brutit
35

Pinja Pakarinen

sig fria från den årliga prestationsfällan. Fördelarna enligt Player (2003) har varit bland
annat

miljoner

dollars

insparningar

från

att

inte

behöva

gå

genom

budgeteringsprocessen, utrotning av mycket budgetspel som förekommer i företag,
snabbare svarstid som resulterar av att använda mer adaptiva processer, bättre
strategisk anpassning mellan mål, planer, åtgärder och beteende samt mer
värdeskapande arbete från ekonomiavdelningen. (Player, 2003)
Företag som tillämpar Beyond Budgeting, flyttar beslutsfattande från kärnan till
utkanten. Istället för att i förväg bestämma hur mycket chefer bör nå, de resurser de
kommer att ha och deras belöning för att helt enkelt göra vad som förväntas, litar dessa
företag på sina chefer för att hävda de resurser de behöver för att utnyttja de
möjligheter de ser. (Hope & Fraser, 2003a)
Enligt Hope och Fraser (2003a) avvisar moderna företag centralisering, oflexibel
planering, kommando och kontroll, men håller oavsett fast vid en budgeteringsprocess
som gör avvisandet svårt. Hope och Fraser (2003c) förklarar att problemet är att de
årliga planerings- och budgeteringsprocesserna förstärker en centraliserad modell. En
förbättring av budgeteringsprocessen genom att göra den snabbare och billigare räcker
inte till att lösa hela problemet. Vissa organisationer har gått mycket längre och ersatt
den traditionella budgeteringsmodellen helt och hållet och antagit en alternativ modell,
Beyond Budgeting, som öppnar vägen för en mer platt organisation samt,
anpassningsbar och etisk verksamhet. (Hope & Fraser, 2003c)
Bogsnes (2016) har förespråkat Beyond Budgeting i mer än 20 år och ledde
genomförandet av det vid två stora europeiska företag, Statoil och Borelis. Bogsnes är
ordförande för Beyond Budgeting Roundtable (BBRT), som Hope och Fraser varit
med och grundat. Bogsnes (2016) har under sin karriär tillfrågat flera ledare runt om
världen vad de anser om budgeteringsprocesser. Bogsnes (2016) påpekar att förtroende
och tillit är kanske de viktigaste begreppen i Beyond Budgeting. Vid traditionell
budgetering är det ofta chefer som håller kontroll över budgeteringsarbetet, medan i
Beyond Budgeting ges kontroll även till medarbetarna. Bogsnes (2016) anser att flera
chefer i organisationer inte litar på att någon annan i organisationen kan ta del av
ansvaret, utan tror att Beyond Budgeting kan innebära att medarbetarna kommer att
begå obetänksamheter och slösa resurser. Bogsnes (2016) påminner att det finns en
orsak varför organisationen har anlitat medarbetarna från första början och om

36

Pinja Pakarinen

cheferna inte kan lita på medarbetarna de själva rekryterat, ligger problemet mer på
chefen själv än på någon annan. (Bogsnes, 2016)
Genomförandet av Beyond Budgeting förutsätter alltså enligt Bogsnes (2016) att det
finns förtroende och tillit mellan cheferna och medarbetarna. Bogsnes (2016) anser
dock att de flesta chefer litar på de flesta av sina medarbetare. Även om
utgångspunkten kan vara den rätta, kan det förekomma andra transparensproblem, som
till exempel att ha teori Y om ledarskapsvisioner och teori X om hanteringsprocesser.
Om hanteringsprocessen har motsatta budskap än visionen, skapar det enligt Bogsnes
(2016) giftiga luckor mellan vad som sägs och vad som görs. Bogsnes (2016)
framhåller att det tyvärr finns sådana luckor i de flesta organisationer. En anledning
till detta är brist på resurser, kommunikation och samarbete. HR-avdelningen kan
predika teori Y-teori om ledarskap medan ekonomiavdelningen driver X-teori om
ledarskap. De två är sällan medvetna om inkonsekvensen, eftersom de sällan pratar
med varandra, även om de pratar mycket om varandra. (Bogsnes, 2016)
Beyond Budgeting är uppbyggd på 12 principer som sägs enligt Fahlén (2016) utgöra
grunden för hur en organisation kan styras effektivt utan en budget. De 12 principerna
är delade i två delar: styr- och ledningsprocessen samt organisation och ledarskap.
Principerna för styr- och ledningsprocessen är enligt Fahlén (2016) följande sex
punkter: 1) mål – sätt relativa, ambitiösa och långsiktiga mål, 2) belöningar – basera
belöningar på relativa prestationer, 3) planering – gör planeringen till en kontinuerlig
och inkluderande process, 4) koordinering – låt gemensamma åtgärder/insatser
koordineras dynamiskt när så krävs, 5) resurser – gör resurser tillgängliga vid behov
och 6) kontroll – basera kontroll på snabb och regelbunden feedback (Fahlén, 2016, s.
60).
Principerna för organisation och ledarskap fokuserar enligt Fahlén (2016) på följande
sex punkter: 7) värdegrund – bind människor till en gemensam sak, 8) ledning – led
genom gemensam värdegrund och förnuft, 9) transparens – gör information tillgänglig
och transparent, 10) team – organisera verksamheten i nätverk med ansvarstagande
team, 11) tillit – lita på att team kan reglera och förbättra sina prestationer och 12)
ansvarstagande – basera ansvarstagande på ett holistiskt synsätt och på jämförelser
med likvärdiga relationer (Fahlén, 2016, s. 63).

37

Pinja Pakarinen

I figuren nedanför presenteras Fahléns (2016) sammanfattning över skillnaderna
mellan traditionell budgetering och Beyond Budgeting.

Traditionell budgetering

Beyond Budgeting

Budgeten är ett förhandlat mål

Styr med relativa mål

Att hålla budgeten (målet) belönas

Belöna framgång genom att dela
vinsterna

Allokering och belöningar utgår från
en detaljerad årlig prognos

Planering görs genom rullande
uppföljning och prognos

Prognosen är samma siffra som
allokeringen av resurser

Allokera resurser vid behov

Uppföljning baseras på avvikelse från
årsprognosen och vad som allokerats
ett ansvarsområde

Följ upp på prestation rullande, med
relativa indikatorer och i relation till
andra jämlika

Koordinering görs genom att låsa fast
varje enhets plan i mål och ansvar för
fasta resurser

Koordinera enheter dynamiskt och i
relation till verkliga behov

Figur 1: Skillnad mellan traditionell budgetering och Beyond Budgeting (Fahlén, 2016, s.
56–57).

Enligt den presenterade teorin, anses den traditionella budgeteringen vara kritiserad
och bör därmed antingen uppdateras eller slopas. Dessa forskningar visar att
organisationer inte längre behöver använda sig av traditionella budgetar för att klara
sig. Svenska Handelsbanken kan presenteras som ett exempel på ett företag inom
bankbranschen som slopat budgeteringen redan år 1970. Som resultat av Wallanders
åtgärder att slopa budgeten, har Svenska Handelsbanken varit ständigt i topp. De har
rankats av Moody´s som en av de tio bästa bankerna i Europa. Den blev kända som
den enda stora svenska banken som inte bad om statligt stöd under finansiella
bankkrisen i början av 1990-talet. Den har uppnått resultat i världsklass på *kostnader
/ intäkter*, samt *kostnad / totala lånekostnader*, och under år 2006 har de uppnått
sitt övergripande mål att nå högre lönsamhet än konkurrenterna. (Lindsay & Libby,
2007) Svenska Handelsbankens personalomsättning har även varit mycket låg
(Lindsay & Libby, 2007), vilket stöder argumenten för budgetlös styrning.
38

Pinja Pakarinen

3.2 Sammanfattning

Traditionell budgetering har fått mycket kritik. Budgetar anses vara tidskrävande,
arbetsamma och oflexibla. Budgetar anses även vara föråldrade redan då budgetåret
börjar, samtidigt som budgetar anses hämta lite mervärde och kan locka till så kallat
budgetspel. Traditionella årsbudgeten kan förbättras genom digitalisering och
automatisering av processen. Business Intelligence är ett alternativt verktyg för att göra
förvaltning av ekonomin effektivare. En ökad transparens kan bidra till att budgetar
och deras innehåll förstås bättre av medarbetarna varvid budgeteringsprocessen blir
effektivare.
Årsbudgeten kan ersättas eller kompletteras med rullande prognoser, som innebär att
det alltid finns en 12 månaders planeringshorisont framför. Rullande prognostisering
innebär att ständigt kontrollera och upprätthålla prognosen, vilket ger ett mer exakt
estimat än en årsbudget. Även Beyond Budgeting är ett mycket förespråkat alternativ
för årsbudgetar. Det innebär att styra verksamheten budgetlöst, vilket tenderar passa
företag i en ständigt föränderlig affärsmiljö. Beyond Budgeting resulterar även att den
tunga budgeteringsprocessen som görs på hösten kan slopas, vilket ger mer arbetstid
för annat.

39

Pinja Pakarinen

4. METOD
I detta kapitel beskrivs forskningsmetod, forskningsdesign samt val av modell.
Därefter presenteras hur data har samlats in, avhandlingens analysmodell,
forskningsetik och källkritik.

4.1 Forskningsmetod
Som forskningsmetod kan det väljas en kvantitativ eller kvalitativ forskning. Enligt
Bryman och Bell (2011) är en kvalitativ forskning oftast mera inriktad på ord än
siffror. Hakala (2009) lyfter fram att en kvalitativ forskningsmetod kan vara rätt
lösning då det görs en förstudie för ett större projekt. Forskningsmetoden kan användas
för att ta upp mycket heuristiska antaganden om forskningsämnet. Ett av de vanliga
målen med kvalitativ forskning är att lyfta fram och känna igen de egna tolkningarna
av de aktörer som forskas. (Hakala, 2009)
Enligt Yin (2007) är syftet med fallstudier att ”bidra till den samlade kunskapen om
individuella, gruppmässiga, organisatoriska, sociala och politiska företeelser” (Yin,
2007, s. 17). Fallstudiemetoden möjliggör att bibehålla helheten och det meningsfulla
i verkliga händelser, så som i organisationsprocesser. Vid en fallstudie är
forskningsfrågorna ofta av en förklarande art, så som hur och varför. (Yin, 2007)
Yin (2007) framhäver att i samband med fallstudier, utgör intervjuerna en av de
viktigaste informationskällorna eftersom fallstudier ofta fokuserar på något som rör
människor. De konkreta frågorna i fallstudieintervjun brukar vara flexibla och
flytande, och inte fastlåsta. Yin (2007) påpekar att det dock är viktigt att i grova drag
följa intervjufrågorna i den ordning som konstruerats, och att formulera frågorna utan
att skapa asymmetri. Fallstudieintervjuer är ofta av en öppen karaktär där
intervjuobjekten kan tillfrågas både om fakta och om deras egna åsikter. (Yin, 2007)
Empistemologiska antaganden leder till frågan: Hur kan man undersöka vad man tror
är känt? Denna fråga leder enligt Slevitch (2011) till metodik, som är ett teoretiskt och
filosofiskt system som strukturerar hur forskningen bedrivs. Slevitch (2011) lyfter
fram att varje metod bygger på ett visst system med teorier, som för det första anger
40

Pinja Pakarinen

antaganden om verklighet, mänsklig natur och samhälle. För det andra anges
övertygelser om vad som är viktigt att studera och för det tredje, antaganden om vad
som utgör legitim kunskap och meningsfull information. (Slevitch, 2011) Bryman och
Bell (2011) beskriver att en kunskapsteoretisk eller epistemologisk frågeställning
handlar om vad som är eller kan betraktas som godtagbar kunskap inom ett
ämnesområde. I denna avhandling anses godtagbar kunskap fallstudiens intervjuer,
eftersom intervjuerna genomförts med nyckelpersoner från bank X. Avhandlingen
bygger även på tidigare forskning och relevant litteratur inom ämnesområdet, vilket
anses vara godtagbar kunskap.

4.2 Forskningsdesign och val av modell

Avhandlingens empiriska del har genomförts som en kvalitativ forskning, i form av
fallstudier i bank X. Fallstudierna har utförts genom semistrukturerade intervjuer med
nyckelpersoner från bank X. Nyckelpersoner anses vara sådana personer som har
direkt koppling till budgeteringsprocessen, arbetar med dem eller påverkas av dem.
För att få en bättre förståelse på bank X:s budgeteringsprocess, intervjuas totalt åtta
personer med olika arbetsroller från olika avdelningar. Bryman och Bell (2011)
framhäver att en semistrukturerad intervju innehåller ofta en intervjuguide med
specifika teman som intervjun bör behandla. Dock har intervjuobjekten frihet att på
sitt eget sätt utforma svaren. Det kan även ställas frågor som inte ingår i intervjuguiden,
vid situationer där intervjuaren anknyter till något som intervjuobjekten sagt. (Bryman
& Bell, 2011)
Fallstudien stöder vetenskaplig forskningsmetod och har använts för att påvisa
akademisk mogenhet. Den kvalitativa forskningsmetoden kan dock kritiseras då
svaren baserar sig på intervjuobjektens personliga åsikter och upplevelser. Dock är det
intressant att studera i hur personer med olika arbetsroller från olika avdelningar
upplever budgeteringsprocessen i bank X. Fallanalysen är även en lämplig metod då
budgeteringsprocesser berör människor, och då är intervjuerna en viktig
informationskälla. Därav anses den valda forskningsmetoden vara lämplig för att
uppnå avhandlingens syfte.

41

Pinja Pakarinen

Fallstudien i denna avhandling bygger sig på tematisk analys, vilket innebär att olika
teman söks efter. Kvalitativa forskningsresultaten har även kvantifierats, vilket enligt
Bryman och Bell (2011) innebär att datan i kvalitativa forskningen kvantifieras i viss
utsträckning. I sådana situationer används siffror för att ge en förhållandevis direkt
indikation på omfattningen av ett forskningsprojekt. Forskningsresultaten i denna
fallstudie har kvantifierats till en del, för att resultaten ska vara jämförbara med Libby
och Lindsays (2010) kvantitativa forskningsresultat. Kvantifiering har gjorts genom
att beräkna medeltal för intervjuobjektens numeriska svar. För numerisk data har det
även uppgjorts tabeller för att förenkla läsbarheten och förståelsen på svaren.

4.3 Insamling av data
Insamling av data har genomförts både genom öppna diskussioner och
semistrukturerade intervjuer. Information av bank X:s nuvarande budgeteringsprocess
har samlats in genom ett öppet distansmöte, som person D och H deltog i. Meningen
med mötet var att före officiella intervjuerna få en helhetsuppfattning om hur deras
nuvarande budgeteringsprocess ser ut.
Semistrukturerade intervjuer utfördes med åtta intervjuobjekt från olika avdelningar,
med olika arbetsroller. Genom att intervjua personer från olika avdelningar får man
möjlighet att få fler varierande synpunkter på intervjufrågorna. På grund av den
rådande coronapandemin har insamling av data genomförts via Microsoft Teams, där
intervjuerna bandades in med respondentens samtycke. En intervjuguide med frågor
samt informationsbrev skickades på förhand till intervjuobjekten per e-post ca 1–2,5
veckor före intervjun. Detta gav dem tid att bekanta sig med frågorna före
intervjutillfället. Intervjuerna utfördes individuellt med varje intervjuobjekt.
Tillsammans med alla intervjuobjekt har man kommit överens om att intervjuerna
förblir anonyma och endast personers arbetsroller och erfarenhet hos arbetsgivaren
publiceras. Insamling av data har skötts enligt god sed gällande sekretess, och de
inspelade intervjuerna har använts endast i forskningens syfte.
Bryman och Bell (2011) framhäver att forskare ibland vill försöka replikera en
undersökning som en annan forskare gjort. För att en replikation ska kunna göras,
måste forskaren enligt Bryman och Bell (2011) ha beskrivit i detalj tillvägagångssättet
42

Pinja Pakarinen

hur forskningen är utförd. Bryman och Bell (2011) beskriver att tidigare forskningar
kan ofta replikeras för att bekräfta den nya forskningens validitet. Denna fallanalys
replikerar Libby och Lindsays (2010) forskning för den del som bygger sig på deras
forskningsfrågor som presenterats i kapitel 1.4. Denna avhandling fokuserar inte på att
upprepa Libby och Lindsays (2010) forskning i sin helhet, och därmed används inte
heller en likadan analysmodell.
Denna fallanalys har dock något annorlunda utgångspunkt än Libby och Lindsays
(2010) forskning. Libby och Lindsay (2010) presenterar i sin forskning resultaten från
två undersökningar av medelstora och stora nordamerikanska organisationer för att 1)
uppdatera litteraturen om nordamerikanska budgeteringsmetoder, 2) samla in
empiriska bevis för att bedöma kritiken och 3) börja identifiera starka tendenser eller
mönster i budgeteringspraxis för att informera framtida akademisk forskning (Libby
& Lindsay, 2010). Denna avhandling presenterar i sin tur resultaten från en fallstudie
gjord i en finsk bank för att ta reda på hur Libby och Lindsays (2010) forskningsresultat
ser ut efter 10 år. Resultaten från fallstudien avser fylla i kunskapsluckan inom
budgetens bemötande och användning under 2020-talet. Den etnografiska rollen för
denna fallstudie har varit observatör-som-deltagare. Det innebär att forskaren gör egna
observationer, men fungerar i huvudsak som en intervjuare (Bryman & Bell, 2011).

4.4 Analysmodell
Libby och Lindsays (2010) analysmodell identifieras som en univariat analys, vilket
enligt Bryman och Bell (2011) innebär att en variabel i taget analyseras. En univariat
analysmodell kan identifieras bland annat genom att Libby och Lindsay (2010)
använder sig av mått på centraltendensen, så som medianvärde. Bryman och Bell
(2011) beskriver centraltendensen genom att med en enda siffra hitta en typisk
fördelning på en variabel. Bryman och Bell (2011) beskriver vidare medianvärdet som
mittpunkten på en fördelning av värden. Medelvärdet kan vara känslig för höga eller
låga värden, medan medianvärdet inte påverkas av sådant då det är mittpunkten på
fördelningen som väljs (Bryman & Bell, 2011). Det huvudsakliga syftet med en
univariat analysmodell är att beskriva något. Data sammanfattas och därefter mönster
i datat. (Statistics How To, 2014) Eftersom denna fallanalys har utförts på åtta
43

Pinja Pakarinen

intervjuobjekt, har numerisk data mätts genom medeltal och inte enligt medianvärdet.
Vid en större svarsskala är medianvärdet ett mer användbart alternativ.
Libby och Lindsays (2010) forskning anses bygga sig på en komparativ design, en så
kallad tvärkulturell forskning. Det innebär enligt Bryman och Bell (2011) att studera
specifika frågor i till exempel två eller fler länder som i Libby och Lindsays (2010)
fall var Kanada och USA. Dessa frågor eller företeelser jämförs i olika sociokulturella
miljöer med hjälp av sekundäranalys av nationella data eller ny insamling av empiriska
data (Bryman & Bell, 2011).
Analysmodellen för denna fallstudie har gjorts genom mönsterjämförelser (eng.
pattern matching). Fallstudiens interna validitet kan stärkas då mönstren stämmer
överens med varandra. Yin (2007) framhäver att vid en deskriptiv fallstudie är
mönsterjämförelsen

relevant

då

det

förväntade

mönstret

definieras

före

datainsamlingen. Denna fallstudies förväntade mönster är att organisationer
fortfarande använder sig av årsbudgetar eftersom de inte vet hur de klarar sig utan dem.
Samt att tröskeln att slopa budgeteringen är alltför hög, eftersom budgeten alltid har
gjorts. Förväntade mönster är även att organisationer inte är redo att slopa budgeten på
grund av osäkerhet och risker som slopandet kan medföra.
Denna studium av organisationer har gjorts genom ett tolkande paradigm. Bryman och
Bell (2011) förklarar begreppet enligt följande: ”ett tolkande paradigm, som tar upp
frågor som handlar om huruvida organisationer existerar i någon verklig bemärkelse,
utöver de uppfattningar som sociala aktörer står för; därför måste en förståelse grunda
sig på erfarenheter och upplevelser som personer som arbetar i organisationerna har”
(Bryman & Bell, 2011, s. 46).

4.5 Forskningsetik
Då en vetenskaplig forskning utförs, är det viktigt att ta i beaktande etiska
överväganden. Bryman och Bell (2011) lyfter fram Code of ethical conduct, som berör
konfidentialitet och anonymitet.

I denna avhandling har både bankens och

intervjuobjektens anonymitet säkerställts, genom att inte publicera namn, kön, ålder,
bankens strategiperiod eller exakta strategiska målsättningar. Alla åtta intervjuobjekt

44

Pinja Pakarinen

har även gett sitt samtycke till att intervjuerna får bandas in, och att arbetsroller får
publiceras i avhandlingen. Publicerandet av arbetsroller anses ha en stor betydelse vid
förståelsen och analysen av forskningsresultaten. Intervjuobjekten har deltagit i
intervjuerna av egen fri vilja och gett sitt samtycke till att intervjuernas innehåll
publiceras. Intervjusvaren har transkriberats och arkiverats på ett etiskt sätt.
Avhandlingens intervjuresultat har framhäverts på ett transparent och pålitligt sätt, och
intervjuresultaten har inte snedvridigts eller underhållit viktig information.

4.6 Källkritik
Den valda forskningsmetoden kan kritiseras av att avhandlingen bygger i lång
utsträckning på Libby och Lindsays (2010) forskning, då de utfört en kvantitativ
forskning. Kan en kvalitativ och en kvantitativ forskning jämföras med varandra?
Bryman och Bell (2011) lyfter fram begreppet etnostatistik som innebär ”ett studium
av konstruktionen, tolkningen och beskrivningen av statistiken i kvantitativ forskning”
(Bryman & Bell, 2011, s. 624). Bryman och Bell (2011) medför att intresset för att
kvalitativt granska kvantitativa data har ökat, och är därmed vanligt. Etnostatistiken
kan användas retoriskt, och ”det innebär en sensitivitet för hur statistiska argument
används för att öka forskningsresultatens trovärdighet för olika målgrupper” (Bryman
& Bell, 2011, s. 625). Även om avhandlingens forskning har utförts på en minimal
studie, kan resultaten anses vara väldigt jämförbara med Libby och Lindsays (2010)
forskningsresultat.
Det kan även kritiseras varför avhandlingens fallanalys är utförd endast i ett företag,
då Libby och Lindsay (2010) utfört sin forskning för 558 respondenter. Fallanalysen i
bank X har gjorts på en detaljerad och djup nivå, för att få ordentlig förståelse hur
budgeteringsprocessen ser ut, och hur olika personer i samma organisationer upplever
årsbudgetens användning. Man kan även ifrågasätta om intervjuer med åtta
respondenter är tillräckligt för att fallanalysen ska vara trovärdig. I denna avhandling
kan intervjuerna med de utvalda åtta intervjuobjekten anses ha en hög trovärdighet, då
det intervjuats personer med olika arbetsroller från olika avdelningar. Intervjufrågorna
är omfattande och kvalitéten på intervjuerna är på en god nivå. Den valda
forskningsmetoden anses även passa för att uppnå avhandlingens syften.

45

Pinja Pakarinen

5. EMPIRI
I detta kapitel om empiri ges en anonym presentation om företaget och
intervjuobjekten, samt en beskrivning över budgeteringsprocessen i bank X och
intervjuresultaten.

5.1 Presentation av företaget
Eftersom bankens och intervjuobjektens identitet har valts att hållas anonyma, är det
lämpligt att avhandlingen inte innehåller en detaljerad företagspresentation. Dock kan
det sägas att det är frågan om en finsk bank som är verksam inom bank-, försäkringsoch kapitalförvaltningstjänster. I Finland finns det totalt 11 verksamma bankgrupper
vilka är: Aktia, Andelsbanken, Danske Bank, Handelsbanken, Hypo, Nordea, Oma
Säästöpankki, POP Banken, S-banken, Sparbanken och Ålandsbanken (Nethos Oy,
2021).

5.2 Presentation av intervjuobjekten

Bank X har i nuläget sex personer som arbetar med budgeteringen och de är delade i
två team. Ena teamet sköter budgeteringen av affärsavdelningen och den andra sköter
om den externa rapporteringen för frolika segmenten. För att få ett helteckande resultat
från fallstudien, intervjuas personer från olika delar av organisationen för att få inblick
i hur personer med olika arbetsroller och från olika avdelningar upplever funktionen
med budgeten. Intervjuobjektens arbetstitlar och erfarenhet presenteras nedanför.
Person A: Business Manager på privatkundsegmentet. Arbetat i bank X sedan 1985,
men arbetat inom den nuvarande rollen sedan början av 2020.
Person B: Senior Financial Controller. Arbetar med koncernredovisning,
konsolidering av siffror, prognosen, budgeten, delårsrapporten och bokslutet. Börjat i
bank X i augusti 2008 och har arbetat inom samma roll hela tiden.

46

Pinja Pakarinen

Person C: Compensation and benefits specialist. Arbetat sju månader i bank X och
haft samma roll hela tiden.
Person D: Business controller, teamleader. Arbetat i den nuvarande positionen 1,5 år,
men arbetat i bank X över 12 år och alltid inom redovisning.
Person E: Senior Business Controller. Arbetat inom samma roll hela tiden och i maj
2021 blir det tre år.
Person F: Head of Market Risk Control. Arbetar inom riskkontroll och har börjat i
bank X på hösten 2002, men på denna position sedan 2010.
Person G: Senior Business Controller. Arbetat i huset sedan augusti 2008 och haft
samma roll hela tiden. Innehållet har kanske ändrat lite, men person G har
huvudsakligen följt kapitalförvaltningen hela tiden.
Person H: Head of Group Finance, koncernens ekonomidirektör. Arbetat sex
månader i bank X och i den nuvarande rollen.

5.3 Budgeteringsprocessen i bank X
Budgeteringsprocessen i bank X anses vara bristfällig och processen orsakar problem
med lagring av data, dokumentering, strukturerings- samt transparensproblem.
Ekonomiavdelningen i bank X har blivit helt utan digitala lösningar, de har inga
systemstöd och arbetet utgörs för tillfället via Excel-tabeller samt ett finansiellt
program som heter Clausion FPM. Ekonomiavdelningen har inte några skrivna
processer eller klara strukturer för dokumenteringen. Det har även förekommit
missförstånd, där olika avdelningar i banken har missuppfattat att det är
ekonomiavdelningen som fastställer budgetar, fast det i själva verket är företagets
ledningsgrupp som fastställer dem, vilket har lett till transparensproblem.
Budgeteringsprocessen börjar med ledningsgruppens strategiplanering. Budgeten görs
ett år i taget, medan scenarioanalyser görs fem år framåt med tre uppdateringar per år.
Budgeteringsarbetet börjar på hösten och prognoser görs för Q1 (Q = kvartal), Q2 och
Q3. Prognoserna är löpande och ekonomiavdelningen uppvaktar avvikelser och vid
årets slut görs uppföljning. Företagets strategi, vision och mission vägleder
47

Pinja Pakarinen

budgeteringsarbetet genom att beskriva hur de ska utvecklas och växa inom sina
målsättningar. Vid budgeteringsarbetet måste även prioriteringar och servicemodeller
beaktas.
Företagets långsiktiga mål innehåller fyra finansiella mål. Scenarioanalyser används
för att nå dessa mål. För varje segment utarbetas utfall, budgetar, prognoser samt
scenarion. För att beräkna scenarier, anser person D att Master Excel är ett bra verktyg
för detta. Genom de upplagda scenarioanalyserna och budgeteringsarbetet via
Clausion FPM får företaget en resultatbild även på kommande år. Det som person D
anser att bör förbättras är automatisering och effektivering av budgeteringsarbetet.
Person D påpekar att ekonomi berör alla i företaget och därför är även många
involverade som ger sin egen insats. Företaget har personer som är professionella inom
sitt eget område, vilket bygger på ett intensivt samarbete men kan betyda att
transparensen inte är på den nivå som den borde. Person D nämner även att de kunde
vara öppna för rullande system som är elektroniskt stimulerade, och som skulle göra
inmatning av data smidigare. Problemet är att få system anses vara tillräckligt
detaljerade för bank X.
Ekonomiavdelningen arbetar inte ensam med budgetarna, utan de behöver även
ledningsgruppens och personalavdelningens hjälp. Budgetarna ska hjälpa bank X att
förstå hur de kan få balansen att växa. Rörelsekostnader samt personalkostnader är
stora poster som har enskilda budgetunderlag. Nämnvärt är även att bank X:s
huvudbokföring sköts av en utomstående extern part. Då när företagets verkställande
direktör och CFO är nöjda med den uppgjorda budgeten, presenteras innehållet för
ledningsgruppen samt koncernstyrelsen.

5.4 Intervjuer
I detta underkapitel presenteras intervjuernas innehåll per tema. Intervjuguiden hittas
som bilaga 2, där de specifika intervjufrågorna kan läsas. I underkapitlet har det lyfts
fram

intervjuobjektens

personliga

åsikter

och

upplevelser

angående

budgeteringsprocessen i bank X.

48

Pinja Pakarinen

5.4.1 Tid och resurser
Tid för budgeteringsprocessen
Planeringsarbetet för budgeteringsprocessen i bank X påbörjas redan i augusti, men
det egentliga arbetet börjar i slutet av september. Tidtabellen år 2020 var att ha en så
kallad kick off i slutet av oktober, men innan detta arbetar ekonomiavdelningen med
budgetmaterial, säkerställer att det finns ett budgetunderlag och att budgeteringen
löper bra. Den första versionen är en budgetram som styrelsen behandlar i november.
I november fortsätter budgeteringsarbetet och styrelsen brukar godkänna hela
budgeten, resultat och balans i december. Processen kräver mycket tid och på grund
av bank X:s optimistiska tidsplanering brukar slutet av året vara väldigt brådskande.
Person B påpekar att tanken är att i framtiden börja arbetet tidigare genom att centrala
avdelningar skulle börja budgetera först då deras resultat och kostnader påverkar
övriga avdelningar då kostnaderna allokeras till dem.
Både person A, B, C, E och F upplever att hela budgeteringsprocessen i bank X tar ca
2–3 månader. Däremot upplever person D, G och H att processen sträcker sig ut på
4–6 veckor, vilket är betydligt kortare. Person G påpekar dock att 6 veckor är beräknat
enligt effektiv arbetstid från morgon till eftermiddag, medan E bekräftar att
budgeteringsarbetet under dessa 2–3 månader går i vågor.

Arbetsinsats för årsbudgeten
Tiden som varje person använder för budgeteringsprocessen varierar väldigt mycket
och beror främst på deras arbetsroll. Person A är inte i stor mängd involverad i själva
budgeteringsprocessen, utan det är mest budgeteringsinfo, läsa instruktioner och göra
privatkundsegmentets kostnadsbudget som det går mest tid för. Person A påpekar att
för de som budgeterar endast för sin avdelning, tar processen inte så lång tid. Person
A använder ca 2-3 arbetsdagar för budgeteringsuppgifter. Eftersom person B arbetar
samtidigt med delårsrapporten, är det svårt att exakt säga hur länge tid enbart
budgeteringsprocessen tar av person B:s tid. Uppskattningsvis är det 2–3 arbetsveckor.
Person C deltar i budgeteringsprocessen över en 4 veckors tidsperiod, där det går ca
20% av varje veckas arbetstid för budgeteringsprocessen. Det innebär totalt ca 4
arbetsdagar. Person D har mest fokus då budgeteringen är på gång, men betonar att
49

Pinja Pakarinen

budgeteringen nog dagligen är i tankarna och kräver ungefär 5 veckors arbetsinsats.
Person D påpekar att det är viktigt att komma ihåg att då styrelsen godkänt budgeten,
tar arbetet inte slut utan det fortsätter även efter godkännandet.
Person E uppskattar att budgeteringsprocessen tar ca 2,5 månader av sin arbetstid före
allting är inmatat och klart i systemet. Person F ansvarar för en mindre avdelning i
bank X, vilket innebär att hen endast gör en kostnadsbudget för sitt team. För det
uppskattas ca 1–2 dagars effektiv arbetstid. Person G beräknar att hen är till fullo med
i hela 6 veckor, det vill säga lika länge som processen tar då det beräknas från morgon
till eftermiddag. Stundvis arbetar person G även mera. Person H har inte tidigare
erfarenhet av bank X:s budgeteringsprocess. Dock är hen mycket involverad i
budgeteringsprocessen genom koordinering, kommunicering, förankring av budgeten
mot styrelse, revisionsutskott och kontakt med ledningsgruppen. Detta arbete spänner
sig över 5 veckor, men effektiv arbetstid uppskattar person H att det rör sig om
1 veckas arbetsinsats.
Tabellen nedanför sammanställer intervjuobjektens uppskattning om hur länge den
totala budgeteringsprocessen tar i sin helhet i bank X, samt hur länge av
intervjuobjektens egen tid arbetet tar.
Tabell 1: Tidsuppskattning för budgeteringsprocessen i bank X
Person A
Person B
Person C
Person D
Person E
Person F
Person G
Person H
Medeltal för ekonomiavdelning
Medeltal för övrig personal
Medeltal totalt

Tid för totala processen
2–3 månader
3 månader
2–3 månader
5 veckor
2,5 månader
ca 2 månader
ca 6 veckor
4–5 veckor
7,5 veckor
9,3 veckor
8,2 veckor

Tid för egen insats
2–3 dagar
2–3 veckor
ca 4 dagar
5 veckor
2,5 månader
1–2 dagar
6 veckor
1 vecka
4,9 veckor
2,6 dagar
3,3 veckor

Som sammanfattning, anser ekonomiavdelningen att budgeteringsprocessen tar i
genomsnitt 7,5 arbetsveckor, medan övrig personal som deltog i intervjun ansåg att
processen i genomsnitt tar 9,3 arbetsveckor. Däremot använder ekonomiavdelningen i
bank X i genomsnitt 4,9 arbetsveckor för budgeteringsarbetet, och övrig personal 2,6
50

Pinja Pakarinen

arbetsdagar. Då alla intervjuobjekt beaktas, anses budgeteringsprocessen i genomsnitt
ta 8,2 arbetsveckor och personal i bank X använder i genomsnitt 3,3 arbetsveckor till
budgetrelaterade frågor.

5.4.2 Ändamål och nytta
Budgetens ändamål
Intervjuobjekten var till stor del överens om för vilket ändamål budgeten används i
bank X. Person A anser att budgeten mest är ett planerings- och kontrollverktyg, men
även prestationsmätning i den meningen att incentiv är bundna både till
koncernresultat

och

privatkundsegmentets

intäktsmål.

Prestationsmätning

är

eventuellt inte direkt kopplat till budgeten, men det är utgångsläget som bank X har.
Person B framhäver att budgeten är mera ett planeringsverktyg. Person B anser att det
är bra att en gång i året fundera noggrannare på vad som görs och göra handlingsplaner
för det. Bank X gör även prognoser tre gånger i året, men den processen är inte så tung.
I prognosen kontrolleras hur utfall har gått mot budgeten och därmed justerar siffror
som ger prognosen. Själva budgeten är dock ett planeringsverktyg enligt person B.
Person C hävdar att budgeten är både ett planerings- och kontrollverktyg.
Person D lyfter fram att alla tre punkter är viktiga, det vill säga att budgeten är ett
planerings-,

kontroll-

samt

prestationsmätningsverktyg.

Budgeten

är

ett

planeringsverktyg men sedan följs det upp hur utfallet ser ut mot budgeten som ger
kontrollfunktionen, och i vissa prestationsmålsättningar ingår finansiella målsättningar
och budgeten. Både person E och G anser att alla dessa tre punkter är budgetens
ändamål i bank X. Person G lyfter fram att budgeten ger en viss planering, en viss
kontroll och en del av målen är sammankopplade till personers prestationer då de ska
avgöras, och till det används budgeten. Person G är av samma åsikt att budgeten
används för alla dessa tre ändamål. Budgeten används även för strategiuppföljning då
de har en strategi för en viss period, och då är budgetering ett verktyg att konsolidera
att bank X når dit. För person F är budgeten ett kontrollverktyg som hjälper att göra
en input till koncernbudgeten så att de vet vilka kostnader de ska räkna med. Person F
anser att för hela bank X kan budgeten dock anses vara ett planeringsverktyg, men hen
ser inte budgeten som ett verktyg för prestationsmätning.
51

Pinja Pakarinen

Budgetens mervärde
Intervjuobjekten anses ha liknande åsikter om hur mycket mervärde det nuvarande
budgeteringssystemet hämtar. Person A, C, D, F och G anser att budgeteringssystemet
hämtar ett bra mervärde, medan E och H anser att systemet hämtar mycket bra
mervärde. Däremot anser person B att det nuvarande budgeteringssystemet hämtar ett
utmärkt mervärde.
Enligt person A ger budgeten inte något mervärde över huvudtaget, om hen är helt
ärlig. Budgeten är inte någon katastrof eller skadlig i sig själv, men samtidigt skulle
hen inte säga att det ger något mycket mervärde för dem i organisationen. Däremot
kan ekonomiavdelningen eventuellt få något värde av det. Person A anser att budgeten
är något påtvingat, som måste räknas fram en gång i året. För hela
privatkundsegmentet är det dock en viktig del då de räknar med intäktsmål i budgeten,
vad det betyder och vilka volymer som finns bakom,

det vill

säga

försäljningsmålsättningar. Den ger enligt person A lite mervärde. Den delen som
person A budgeterar är bara kostnadsbudgetering. Hela kundsegmentets synvinkel är
att försäljningsmålsättningarna kommer från intäktsbudgeteringen. Dock anser person
A att försäljningsmålen kunde uppnås även utan budgeteringsprocessen.
Person B anser däremot att budgeteringsprocessen ger mycket mervärde. Orsaken är
att det tvingar alla avdelningar att fundera på resurser, vad som måste göras och finns
det något annat bättre sätt att arbeta. Person B framhäver att det är bra att det en gång
i året funderas noggrannare på dessa saker. Person C har inte någon
bakgrundsinformation om hur budgeteringsprocessen har gjorts tidigare, men anser att
processen gick helt bra år 2020. Person C anser att delaktiga personer blivit mera
medveten av budgeten i överlag. Även förmännen som vill hålla kontroll över hur
deras budget ser ut. Det har inte alltid varit fallet, så där har processen gått framåt.
Person D anser att budgeteringsprocessen ger mervärde men budgeten blir gammal
genast efter att den är uppställd. Utmaningen med finansiell uppföljning är att världen
ändras och de får bättre kännedom om hur världen ändras. Person E anser att
budgeteringsprocessen hämtar mycket mervärde. Person E lyfter fram att jämfört med
hens bakgrund i andra företag, värdesätter bank X budgeten mycket högt. Som
planeringsverktyg används budgeten och scenarier för kommande åren. Under året
jämförs resultaten mest mot budgeten och prognosen uppdateras tre gånger i året.
52

Pinja Pakarinen

Person E har i andra företag varit med om att ändra budgeten och följa mera mot
prognosen, medan i bank X följs hela året mot budgeten.
Då person F arbetade inom verksamhetsindustrin, hämtade budgeten väldigt lite värde,
högst enligt skalan 60. Mer hjälpsam än skadlig i ett företag, men väldigt mycket
resurser sätts på budgeteringsarbetet. Person F anser dock att situationen är annorlunda
i en bank. Person F anser att för att en budget ska hämta mervärde, måste förarbetet
och planering av scenarieanalysen göras bra. Om det görs slarvigt, har budgeten inget
mervärde. Person F framhäver att en budget trots allt inte är skadlig, då syftet är att
planera verksamheten i samband med budgeteringen. Enligt person G kan man alltid
kritisera

budgeteringsprocessen,

men

trots

diverse

kritik

anser

hen

att

budgeteringsprocessen för med sig mera positivt än negativt. Person H lyfter fram att
budgeteringsprocessen är väldigt viktigt eftersom det samtidigt är en förankring till de
målsättningarna som finns i strategin.
I tabellen nedan presenteras intervjuobjektens åsikter på en skala 0-100.
(0 = katastrof, 10 = mycket skadligt, 20 = skadlig, 30 = ganska skadligt, 40 = mer skadligt
än användbart, 50 = inget värde, 60 = mer hjälpsam än skadlig, 70 = bra, 80 = mycket bra,
90 = utmärkt, 100 = enastående)

Tabell 2: Budgetens mervärde i bank X
Person A
Person B
Person C
Person D
Person E
Person F
Person G
Person H
Medeltal

70
90
70
70
80
70
70
80
75

bra
utmärkt
bra
bra
mycket bra
bra
bra
mycket bra

Sammanfattningsvis anser intervjuobjekten i bank X att budgetens mervärde är bra,
eftersom fem respondenter ansåg budgeten hämta bra mervärde, medan två
respondenter ansåg att mervärdet är mycket bra. Endast en respondent ansåg att
budgetens mervärde är på en utmärkt nivå.

53

Pinja Pakarinen

5.4.3 Planering, justering och möjlighet att reagera på förändringar
Skapandet av precisa budgetar
Att skapa precisa budgetar anses ofta vara svårt, då marknaden och världen ständigt
ändrar. Person A lyfter fram att bank X:s största kostnadsposter är personalkostnader
och IT, medan resten är sådant som i större grad inte går att påverka. Person A lyfter
även fram att årets 2020 budget kunde man inte göra något åt för ingen hade någon
aning om att något som coronapandemin skulle slå ut. Coronapandemin har däremot
sparat lite på kostnadssidan för bank X. Person B anser att för vissa poster är det
enklare att skapa precisa budgetar medan för vissa är det inte lika enkelt. Person B ger
som exempel stabilitetsavgift som bankerna har. Avgiften bekräftas först under
majmånad men ändå borde de kunna budgetera på föregående årets sida hur mycket
det är, och ingen vet exakt hur mycket det är i förväg. Då måste de bedöma om avgiften
kommer att öka eller inte.
Enligt person C är det inte helt enkelt att skapa precisa budgetar. Person C har liknande
uppfattningar som person A, att löpande lönekostnader kan göras ganska specifikt och
precist om man har ens en låg vetskap om hur många människor arbetar under det
kommande året. Däremot är incentiv, det vill säga belöningar inte så precist uträknat
som det kanske först har tänkts. Person D anser att det är svårt att skapa precisa
budgetar eftersom den i princip är gammal då den är gjord, men oberoende det måste
man ha något verktyg för att följa upp målsättningar företaget har. Person D framhäver
att det på något vis alltid finns behov av ett uppföljningsverktyg och därför arbetar de
med budgetar i bank X.
Enligt person E är det enkelt att skapa precisa budgetar på totala nivån för hens
segment, det vill säga privatkundsegmentet. Dock är det mycket som händer mellan
raderna. Person E ger som exempel förra året då coronaviruset började spridas i
Finland i mitten av mars. Då minskade vissa intäkter och vissa andra ökade under
hösten. Hela år 2020 var väldigt speciellt, även från ett budgetsynvinkel. Person F
anser att det inte är enkelt att skapa precisa budgetar. För en bank kan det dock vara
enklare än för vanliga tillverkande företag. Det tar längre tid att svänga om
bankbranschen då till exempel lånen ger intäkter och villkor inte kan ändras. I ett
tillverkande företag kan allting försvinna på en gång och därför är det lättare att skapa
precisa budgetar inom bankbranschen.
54

Pinja Pakarinen

Person G anser att budgetar inte är så precisa. För vissa saker kan det skapas mer
precisa budgetar medan till exempel på intäktssidan är det svårt att uppskatta hur
budgeten kommer att löpa inkomstmässigt. Kostnaderna kan lättare spikas medan
intäkterna ibland är omöjliga att förutspå. Enligt person H är det inte enkelt att skapa
precisa budgetar. Dock tilllåter bank X livet gå vidare. Det som bank X känner till på
hösten då processen börjar kan ha hunnit ändra före de är i januari, vilket gör
säkerställandet av budgeten svår.

Budgetens förutsägbarhet
Person A medför att det går mestadels att förustäga förändringar under den period som
budgeten

täcker

när

budgeten

konstrueras.

Som

tidigare

nämnts

är

personalkostnaderna samt kostnader för IT de största kostnadsposterna i budgeten. IT
är relativt lätt att förutsäga för det finns fortlöpande avtal och licenser och där tillfrågas
inte någonting. Endast om det finns något speciellt som avdelningarna önskar investera
i, men i övrigt fall utgår de från föregående årets verkställda kostnader.
Personalkostnaderna kan försöka estimeras genom att till exempel beakta om personer
kommer tillbaka från mammaledighet. Dessa iakktagelser görs utgående från den
vetskapen som bank X har just vid budgeteringstillfället. Sedan kan det komma
överraskningar som till exempel att någon blir mammaledig mitt under året och då
måste en ersättare tas in som kan orsaka dubbellön under en tid. Person A påpekar att
det naturligtvis är omöjligt att veta sådant ett år framåt och då kan man beakta vissa
saker medan vissa saker kommer som en överraskning. Andra kostnadsposter är
mindre och har en ganska liten inverkan på det totala, om det kommer överraskningar
där. Plötsliga frånvaron från personal kan naturligtvis skapa extra rekryteringar, samt
övriga familjeledigheter som skapar extra kostnader.
Person B framhäver att om läget är normalt, så är det ganska lätt att forutsäga
förändringar. Men till exempel coronapandemin kunde ingen förutsäga. Det som
påverkar själva verksamheten kan ganska noggrannt budgeteras, men sådant som
ingen vet är naturligtvis svårt. Person B påpekar att förändringar görs inte i budgeten
utan i prognosen kan det justeras om de vet eller känner att budgeten inte håller. Den
godkända budgeten ändras inte och därför finns det även en skild budgeteringsprocess
och en skild prognosprocess. Bank X har inte rullande prognoser som vissa företag
55

Pinja Pakarinen

har, men i deras prognoser är förändringar mestadels förutsägbara. Person C anser
däremot att förändringarna är endast något förutsägbara, vilket person D samtycker
med. Person D påpekar att de vet vart de vill och vad de tänker, men verkligheten och
världen ändras där kring. Prognoser är enklare att förutsäga då de följs upp på
kvartalsnivå. Då de kommer vidare på året blir prognoserna mer förutsägbara.
Person E anser att förändringar är mestadels förutsägbara, eftersom bankverksamheten
är ganska stabilt och under ett kalender år händer inte så hemskt mycket. Person F
anser att förändringar är mellan något och mestadels förutsägbara, medan person G
håller för att de är mestadels förutsägbara. Däremot anser person H att
förutsägbarheten ligger mellan 3-4, det vill säga mellan något förutsägbart och ganska
svårt att förutsäga. Person H förklarar att det nog är förutsägbart, men det är svårt. Det
handlar om en linjedragning, de gör allt de kan för att nå budgeten och om det finns
avvikelser blir det aktiviteter som är svåra att förutsäga på förhand.
Tabellen nedan visar intervjuobjektens poängsskala för hur lätt det är att förutsäga
förändringar under den period som budgeten täcker när budgeten eller prognosen
konstrueras.
(1 = lätt att förutsäga, 2 = mestadels förutsägbart, 3 = något förutsägbart,
4 = ganska svårt att förutsäga, 5 = svårt att förutsäga, 6 = omöjligt att förutsäga)
Tabell 3: Budgetens förutsägbarhet i bank X
Person A
Person B
Person C
Person D
Person E
Person F
Person G
Person H
Medeltal

2
2
3
3
2
2,5
2
4
2,56

mestadels förutsägbart
mestadels förutsägbart
något förutsägbart
något förutsägbart
mestadels förutsägbart
mellan mestadels och något förutsägbart
mestadels förutsägbart
ganska svårt att förutsäga

Sammanfattningsvis anser största delen av respondenterna att då budgeten eller
prognosen konstrueras är förändringar mestadels eller något förutsägbart, medan en
person ansåg att det kan vara svårt att förutsäga förändringar.

56

Pinja Pakarinen

Beslut om avvikelser
Ibland måste även beslut om avvikelser fattas, men i bank X görs inte korrigeringar i
själva budgeten. Person A framhäver att budgeten görs en gång i året och därför görs
inte heller fortlöpande korrigeringar av budgeten. Däremot görs scenarion tillsammans
med ekonomiavdelningen kvartalsvis. Känner de till några ändringar finns det
möjlighet att göra korrigeringar i scenariot. Person B bekräftar att beslut om avvikelser
kan fattas var tredje månad. Då det finns tre prognoser per år, kan det göras tre
justeringar. Person C kan ge sitt svar endast för lönebudgetsidan, där de har ett nytt
verktyg som hjälper dem då en person flyttat från ett kostnadsställe till ett annat, så
ändras även budgeten dit. Det nya verktyget gör det enklare att göra dessa ändringar,
och avvikelser kan även uppdateras i prognoserna.
Person D medför att kontrollering av avvikelser är ett löpande fenomen i verksamheten
och beaktas an efter i prognosen då de når den tidpunkten. De försöker fundera om det
finns indikationer att något inte går som tänkt och försöker därmed agera hela tiden
och söka alternativa lösningar även om budgeten är fastställd. Det är viktigt att alltid
kunna förklara eventuella avvikelser och meddela om något eventuellt inte kommer att
gå i mål som förväntat, och senast i prognosen förflagga det. Ledningsgruppen för
bank X följer upp på månatlig basis och funderar på eventuella avvikelser, men i
finansiella termer syns avvikelserna först i följande prognos.
Person E menar att besluten beror på hurdana avvikelser det är frågan om. Det går att
göra förändringar snabbt, men oftast är det inte möjligt eftersom förändringarna kan
kräva IT-stöd eller något annat. Om det går att göra förändringar i organisationen så
kan det gå väldigt snabbt. Till nästa prognos går det att göra ändringar och både
budgeten och prognosen måste godkännas av styrelsen. Person F håller med om att
ändringar kan göras åtminstone kvartalsvis, vilket även person G samtycker. Person G
påpekar att de dock kan få tilläggsbudgetar och få lov att avvika från budgeten. Detta
gäller dock endast för större undantag, men det finns möjlighet om det skulle ske något
verkligt. Budgeten ligger som underlag och bank X kör med nya prognoserna. De har
även blivit mera strikta på sistone att kostnadsbasen ska försökas hållas oförändrad.
Som det tidigare har nämnts ändras budgeten inte, den går och står, men får de lov att
avvika från budgeten är det en annan sak. Om det i budgeten står att avdelningen får
anställa två personer, går det inte att anställa tre personer. Sådana beslut om avvikelser

57

Pinja Pakarinen

kan fattas, men inte ofta. Ledningsgruppen samt verkställande direktören är de som
kan ge lov för att avvika från budgeten. I övrigt fall uppdateras förändringar
prognosvis. Person H håller med om att de har månatliga uppföljande, och kvartalsvisa
prognoser kan uppdateras för eventuella budgetavvikelser. Månadsrapportering mäts
mot föregående år och mot budgeten.

Budgetens relevans
Ett mycket diskuterat påstående och debatterat ämne är att årsbudgeten inte hålls länge
relevant. Person A anser att budgeten hålls helt relevant endast första månaden, men
därför har bank X scenariokorrigeringarna och prognoser som visar fram till
årsresultatet som gås igenom kvartalsvis. Det gås igenom vad orsaken är att budgeten
inte hållits relevant samt om det finns någon naturlig förklaring för det. Därför anser
person A att årsbudgeten är redan lite gammal då året börjar, men relevansen beror
även på det vad som hänt mellan månaderna efter att budgeten uppgjorts.
Person B anser att årsbudgeten hålls relevant bara några månader, men påpekar om
samma sak som person A att därför görs prognoserna hela tiden. Vissa år kan budgeten
vara längre relevant, men kanske ändå inte längre än några månader. Person C skulle
hoppas att årsbudgeten skulle hållas längre relevant, men anser att sanningen är att den
hålls relevant kanske i ett halvt år. Person D anser att i stora linjerna och för strategiska
målsättningarna, hålls budgeten relativt relevant då de vet vad förväntningarna är och
årsbudgeten ger linjerna för det. Dock blir det tuffare att uppnå målen då tiden går,
därför arbetar de med att ständigt försöka uppnå målen. Dock anser även person D att
årsbudgeten hålls helt relevant endast i en månad.
Person E har en helt annan syn på budgetens relevans. Hen anser att budgeten hålls
relevant hela året. Person F anser att årsbudgeten hålls relevant i ungefär sex månader
då bankbranschen är mer stabil. Som jämförelse lyfter person F fram att i ett
tillverkande företag hålls årsbudgeten relevant endast en till tre månader. Person G
anser att för kostnaderna hålls årsbudgeten relevant hela året, men för intäktssidan vet
de först efter ca sex månader vart de är på väg det året. Om till exempel
kapitalmarknaden kraschar, är det svårt att kunna förutse. Har de budgeterat stark
tillväxt och det är bra marknadsläge hela året så håller budgeten oftast. Om de har
budgeterat en stark tillväxt och det är ett dåligt ekonomiskt år så vet de nästan direkt
58

Pinja Pakarinen

på året att budgeten inte kommer att hålla på intäktssidan. Person G påpekar att håller
antaganden om att ekonomin är stark, då kan årsbudgeten hållas relevant för hela året
även för intäktssidan. Person H anser att målsättningen ligger på strukturen och
strategin och i bästa fall går de över målen och i värsta fall under. Budgeten är nog
menad att hålla för hela året som den är upplagd för om ingenting förutsägbart händer.
Prognoserna finns för att identifiera avvikelser, medan budgeten är relevant men bank
X tillåter samtidigt att världen och utvecklingen går vidare. Därför anser person H att
budgeten ska vara relevant hela året om inget stort förutsägbart händer.
I tabellen nedanför är sammanställt intervjuobjektens syn om hur många månader
årsbudgeten hålls relevant i bank X.
Tabell 4: Årsbudgetens relevans i bank X
Person A
Person B
Person C
Person D
Person E
Person F
Person G
Person H
Medeltal

Tid
1 månad
ca 2 månad
6 månad
1 månad
12 månad
6 månad
6–12 månad
12 månad
6,1 månad

Sammanfattningsvis har respondenterna olika synpunkter på hur många månader
årsbudgeten hålls relevant. I genomsnitt upplevs budgetens vara relevant i bank X lite
över 6 månader. Endast tre respondenter ansåg att årsbudgeten hålls relevant ca 1-2
månader, medan fem av respondenterna ansåg att årsbudgeten hålls relevant till och
med hela året.

5.4.4 Budgetens koppling till strategi
Utformning av en ny årsbudget
Person A medger att för kundserviceavdelningen har de inte några intäktsbudgetar och
därför utgår de ganska långt från föregående årets budget, då en ny årsbudget
upprättas. Kostnaderna försöks hållas på en nivå så att de åtminstone inte ökar. Då det
59

Pinja Pakarinen

pratas

om

privatkundsegmentet

eller

om

hela

koncernen,

avser

man

intäktsmålsättningarna som baserar sig på de strategiska målsättningarna. På det sättet
är också kostnadsbudgetarna kopplade till strategin då kostnadsnivåerna ska hållas på
samma nivå. Då de budgeterar, utgår de från förra årets budget men med vägledningen
från strategiska målsättningarna och försöka därmed att hålla stramkostnadslinjen.
Person B anser att budgeten baserar sig på strategiska målsättningar. Person B lyfter
fram att föregående års budget jämförs inte så mycket, utan de följer mest strategiska
målsättningar och tillväxt scenarior. Ibland kan det dock förekomma situationer där
föregående års budget används för jämföring, men mest jämförs utfall mot budgeten
eller prognosen. Bank X har fem års strategiska målsättningar som underlag för
budgeten.
Enligt person C, baserar budgeten på en kombination av både föregående årets budget
samt strategiska målsättningar. Person C nämner att de utgår från förra årets budget
men försöker ta i beaktande sådana större ändringar de är medvetna om att kommer
ske. Även strategiska målsättningarna syns till en del påpekar person C. Person D anser
att strategiska målsättningarna är i fokus då en ny årsbudget utformas, men naturligtvis
kontrolleras även hur förra årets budget såg ut samt hur världen såg ut det gångna året.
Strategiska målsättningarna är dock starkt i tankarna. Person D framhäver att år 2020,
då coronapandemin slog till, gjorde att de strategiska målsättningarna är ännu tuffare
att uppnå år 2023. Det är viktigt att se till att budgetarna som görs är realistiska och
innehåller en kombination av hur verksamheten ser ut. Via inmatningsunderlag
återspeglas hur tidigare år sett ut och hur läget har utvecklats. Person D påpekar att
olika personer använder dessa underlag på lite olika sätt, men de finns tillgängliga då
budgeten ställs upp.
Person E håller med om att det är strategiska målsättningarna som är utgångspunkten
för den nya årsbudgeten. Även person F anser att som helhet är det strategiska
målsättningar som ligger som grund, men till exempel i person F:s avdelning finns det
även vissa givna saker och därför baserar sig årsbudgeten både på strategiska
målsättningar och föregående års budget. Person F vet vad hen måste ha med sig i sin
budget som hen även tidigare haft med och därför baserar det sig på föregående års
budget. Inne i budgeten ska det dock finnas de strategiska satsningar som man har och
då ligger tyngdpunkten på båda två.

60

Pinja Pakarinen

Person G anser att årsbudgeten baserar sig på strategiska målsättningar, men även
starkare syns föregående årets budget. Ett exempel är att om resultatet varit på 100 och
strategin säger att resultatet borde öka till 200, vilket är omöjligt. Därför ligger
föregående års budget starkt som grund och ambitionen söks från strategiska
målsättningarna. Person H anser att strategiska målsättningarna ligger som bas då en
ny årsbudget utformas, men även föregående årsbudgeten finns, men inte som en
vägande orsak. Person H påpekar att deras målsättning är att växa snabbt och då är
föregående årets budget inte relevant då målsättningen är högre på intäkts- och
kostnadssidan, kundmedel följs med, kreditstockens utveckling och dessa har en
växande trend. Bank X arbetar mot deras strategi och utveckling.

Budgetens användbarhet att uppnå strategiska mål
Person A anser att budjeten är ett sätt att konkretisera det som de har som ramar. Bland
annat intäktsbudgeten berättar hur mycket försäljning som borde åstadkomma och
naturliga

ändringar

i

kundstocken.

På

det

sättet

anser

person

A

att

budgeteringsprocessen är användbar för att uppnå organisationens strategiska mål, då
budgeten ger klara ramar vad som borde åstadkommas. Person B anser att då de har
budgetansvariga som vet vad som förväntas, är budgeteringsprocessen även användbar
för att uppnå strategiska målen.
Enligt person C är det bra att ha budgeten bakom som ger riktlinjer hur det planeras,
hur det borde se ut och ramarna visar åt vilket håll företaget ska gå. Person D anser att
de måste ha någon slags målsättningar och speciellt klara finansiella målsättningar.
Utan mätverktyg kan det vara utmanande och fokuset kan försvinna. Person D påpekar
att hen är traditionell och anser därför att budgeten är viktig för att hjälpa uppnå
strategiska målsättningarna.
Person E anser att strategiska målsättningar inte kan nås utan budgetar, eftersom de på
något sätt måste följa upp på månadsbasis vad som hänt. Samtidigt funderas vad som
kan göras bättre, och det anser person E att fungerar bra. Person F framhäver att det
alltid är bra att ha en planeringsprocess och för tillfället har de ingen annan process än
budgetar. De behöver ha något konkret att få fram så de vet vart de ska sikta, och därför
anser person F att budgeten är användbar för att uppnå dessa målsättningar.

61

Pinja Pakarinen

Enligt person G kunde de nog uppnå strategiska målsättningar även utan budgetering.
Person G påpekar dock att budgetering är ett verktyg som tvingar personer att avslöja
sina kort och tvingar säga saker. Visst kan man tänka något annat istället för budgetar,
men person G anser ändå att budgetar är användbara för detta syfte. Person H medför
att i det läget de är nu och i den organisationsmodellen de har, har de nog behov av att
fortsätta med budgetering. Person H påpekar att många andra verksamheter speciellt
inom finansbranschen kan ha svårt med budgetering då mycket bygger på
marknadsutvecklingar i form av finansieringskostnader, räntor samt provisionsintäkter
som kommer från försäljningen. Där kan det hända något stort på marknaden. Person
H menar att budgeten är en så kallad hållhake, någonting som förväntas att följa och
som ligger synlig i all rapportering. I dagsläget och enligt deras strategiutveckling
anser person H att budgeten är nödvändig för att uppnå organisationens strategiska
målsättningar.

5.4.5 Prestationsutvärdering

Under- och överskridandet av budgeten
Att överskrida budgeten kan medföra konsekvenser i en organisation. Om budgeten
överskrids, kan det enligt person A påverka officiella incentivprogram då bland annat
privatkundsegmentet

har

koncernresultat

som

en

avgörande

faktor.

Om

koncernresultatet inte uppnås, påverkar det automatiskt på incentiven fast de övrigt
presterat bra. Försäljningsmålen härstammar naturligtvis från intäktsbudgetarna. På
försäljningsorganisationen finns det mera personliga försäljningsmål som bidrar direkt
till försäljningen och intäktsbudgeten. Presterar medarbetare under målet, får de
mindre eller inte alls incentiv. Presterar medarbetare bättre än budgeterat är
sannolikheten att få incentiv större. Person A menar att om kostnadsbudgeten
underskrids, är det en positiv effekt. Men om budgeten överskrids, är det alldeles säkert
en negativ effekt. Likadant om intäktsbudgeten underskrids, är det en negativ effekt
och då den överskrids, är det en positiv effekt. Dessa kommer dock från
koncernresultatet som jämförs med budgeterat och sedan från intäktsbudgetarna som
blivit förvandlade till försäljningsmål. Person B framhäver att om budgeten överskrids,
kontrolleras varför det har hänt. Om kostnaderna i budgeterna överskrids, kontrolleras
det noggrannt varför det hänt och därmed om man eventuellt kan ändra något i
62

Pinja Pakarinen

verksamheten eller kostnadsställets sätt att arbeta, om det är något som går att påverka.
Person C håller med om att om budgeten överskrids, påverkar det på belöningarna.
Målet är att hållas inom givna ramar och om det överskrids väldigt mycket kan det ha
följder som till exempel samarbetsförhandlingar.
Person D medför att de inte alltid är med i alla diskussioner, men är säker på att
målsättningarna diskuteras i ledningsgruppen. Person D är medveten om att pressen är
hård som även uppföljningen. Enligt person E kan under- eller överskridandet av
budgeten ha konsekvenser, speciellt om personen i fråga har kostnadsnivån med i sitt
belöningsprogram. Person F arbetar inte med dessa frågor och här därmed ingen
synpunkt på saken. Person G hänför att då man håller sig inom budgeten får man
prestationsbaserade löner från sin prestation, det vill säga belöningar. Om budgeten
överskrids är man illa ute och får ingen belöning. Konsekvensen är alltså
belöningselementet. Om man däremot underskrider kostnadsbudgeten, är man
berättigad till belöningskriteriet och möjligheten att få belöning stängs inte. Person H
påpekar att under året följs och uppdateras prognosen för resten av året. Om de inte får
tillräcklig intjäning eller har för höga kostnader analyseras det, och de måste ta reda
på vad det kan bero på och varför det hänt. Då utförs oftast en plan för åtgärder.

Budgetens koppling till incitament
Person A lyfter fram att medarbetare belönas inte automatiskt då de hållit sig till
budgeten. Det finns inget lika med om medarbetaren når något så får de incentiv. Nås
inte koncernresultatet så klipps en del av belöningen. Hur bra individen, teamet eller
avdelningen har prestrerat påverkar inte om budgeterat resultat inte nås. Person B har
den synen på saken att budgeten inte direkt påverkar incentiven, utan det är mera
utfallet som gör det. Person C har en uppfattning om att uppfyllandet av budgeten har
ett samband med incentiven. Person D framhäver att de har vissa belöningsprogram
där de har koncernens budgeterade rörelseresultat som en mätare och är en
delkomponent vid beräkning av incentiv. Person D har uppfattat att även avdelningens
skilda

mätetal

och

nettobalanstillväxt

ingår

som

en

delkomponent

till

belöningsprogrammen. Person E framhäver att budgeten och incitamenten har ett
samband, medan person F har ingen uppfattning om detta. Person G antyder om att
budgeten används som en mätare för incentivbelöningar. Person H känner inte till hur
63

Pinja Pakarinen

det ser ut, men lyfter fram att banken har ett aktiesparprogram där medarbetare kan
spara i bankens aktier. Om de får bättre finansiell situation är aktiepriset bättre vilket
resulterar i att det som sparats in har bättre avkastning. Dock anser person H att det
kankse inte är budgeten som jämförs mot, utan finansiella utvecklingen som sådan.

5.4.6 Medarbetarens engagemang
Involvering av medarbetare i budgeteringsprocessen
Budgetering är något som ofta görs endast på chefsnivå. Person A framhäver att bank
X engagerar medarbetare på chefnivå i budgeteringsprocessen, men det varierar
mellan vilken typs avdelning och verksamhet avdelningen har. Alla arbetsgivare har
en representant som är budgetansvarig för sitt kostnadsställe eller ansvarsområde.
Dessa chefer kan dock sparra igenom budgeten med sina underchefer. Person A anser
att arbetet inte har gått längre ner en till underchefer. I privatkundsegmentet är det
Business Area Directors som har ansvar över budgeten, och de som ansvarar för
försäljningen det vill säga Head of Sales, kan ha använt sina underchefer för hjälp. För
bankens kundservice-avdelning finns det många rörliga delar i personalen, både
timanställda och tidsbundna resurser som gör budgeteringen svår.
Enligt person B har varje kostnadsställe en budgetansvarig som är med i processen,
men inte vanliga medarbetare. Även person C anser att endast budgetansvariga är med
men därifrån på en lägre nivå tror hen inte är inblandad i själva budgeteringsprocessen.
Person D anser att de involverar medarbetare i budgeteringsprocessen, men även
främst på chefsnivå. Rörelseintäkter arbetas tillsammans med segmenten och de
försöker ställa upp och förstå varifrån intäkterna kommer samt vilka produkter som
ska

säljas.

Person

D

menar

att

kostnadsställets

ansvariga

budgeterar

rörelsekostnaderna och lönebudgeten ställer de upp själva. Eftersom cheferna har
mycket att fundera på, påpekar person D att de på ekonomiavdelningen försöker göra
processen möjligast enkel för dem. Person E lyfter även fram att de har budgetar för
varje kostnadsställe och då deltar ansvariga för kostnadsstället i processen. Cheferna
deltar men ibland kan de ta med någon medarbetare som är specialist på vissa saker.
Enligt person F tas det med sakkunninga i budgeteringsprocessen eftersom de försöker
få in strategiska satsningar och då behövs sakkunniga. De går tillsammans igenom om
64

Pinja Pakarinen

det finns något nytt de behöver, budgeterar kostnaderna för det och diskuterar med
sina anställda. Person G menar att det är ledningsgruppmedlemmen och diverse chefer
under ledningsgruppmedlemmen som gör budgeten. I sådana fall då chefen inte är
medveten om allt så används även någon medarbetares hjälp. Detta varierar mycket på
om chefen är självständig eller inte, och beror på chefens kunskapsnivå.
Person H lyfter fram att i ekonomiavdelningen är det väldigt många involverade i
budgeteringsprocessen, och det sträcker sig över business controlling -avdelningen.
De behöver ha en struktur där de rapporterar korrekt externt. Enligt person H är det i
affärssegmenten inte bara ledningsgruppen utan även huvudansvariga för
kostnadsstället som deltar i budgeteringsprocessen. Dock är person H helt övertygad
om att involvering kan tas från en lägre nivå.

Möjlighet att påverka budgeten
Person A medför att cheferna till en viss mån har möjlighet att påverka budgeten, men
underchefer och övriga medarbetare inte har det. Person B anser att det finns större
möjlighet att påverka på budgetens kostnadssida, men inte på intäktssidan då det är
givet. Person C vet inte hur förhandlingarna ser ut, men påpekar att medarbetare kan
åtminstone ge önskemål om att gå någon viss utbildning och då kan de be
budgetansvariga att ta detta i beaktan.
Person D påpekar dock att det för utbildningar finns ett standardpris, eftersom det alltid
finns önskemål men det är meningen att kostnaden inte blir för stor. Dock finns det
undantag att vissa avdelningar behöver kanske mera utbildning. För att hålla en rimlig
nivå, har de en strategisk mätare för att hålla kostnadsnivån oförändrad, vilket medför
hård press. Naturligtvis måste medarbetare ha de verktyg och den kunskap de behöver
för att kunna utföra verksamheten. Person D medför att medarbetare på lägre nivå har
inte så mycket möjlighet att påverka budgeten, men cheferna ska ställa upp en rimlig
nivå. Budgeten arbetas även för att den skulle bli genomskinlig för hela organisationen.
Avdelningschefer kan delvis inverka på kostnadsbasen, dock ska det finnas realistiska
estimat som inte ändras. Om det skulle finnas riktigt exeptionella poster som
ekonomiavdelningen inte tror på, så diskuteras posten vad bakgrunden är och varför
den är så avvikande mot föregående år.

65

Pinja Pakarinen

Enligt person E har medarbetarna som budgeten berör möjlighet att påverka budgeten.
Förstås finns det ramar de måste hålla sig till, som till exempel att inte anställa nya
personer. Det varierar även hur mycket de kan påverka men till exempel kan det hända
att de har något IT-projekt som pågår och via det skapas nya besparningar som gör att
de kan själva göra ändringar i processer och kanske investera på nytt besparningen de
hittat. Inkomstsidan är mera på segmentnivå och för den som person E ansvarar för,
det vill säga privatkunder, där delas segmentet till tre olika undersegment. Då kan de
segmentansvariga påverka till en del och nivån bestämmer de tre segmentansvariga
tillsammans. Den nformationen delas sedan till undersegmenten och från
undersegmenten delas informationen till kontor på regionsnivå.
Person F har en syn på att medarbetarna kan kanske till en viss del påverka budgeten,
men mera på kostnadssidan. Det går att påverka åtminstone i början då budgeten går
till ledningen. Ledningen kan dock skicka budgeten tillbaka och säga att det där gör vi
inte och då måste det strykas bort från budgeten. Enligt person G har medarbetare som
budgeten berör inte så mycket möjlighet att påverka budgeten.
Enligt person H har medarbetaren säkert möjlighet att påverka till viss del. Tanken är
att det ska vara top-down där de följer strategin, men även bottom-up. De har påbörjat
ett arbete att kristallisera strategiarbete och uppföljning. Meningen är att göra det
tydligare från början, hur de ska få engagemang och ägarskap över sina egna siffror
och få resultatansvar. I framtiden försöks det även mera att förankra
budgeteringsprocessen i affärsavdelningarna. För att kunna uppnå målsättningarna så
kan det inte vara så kallat skugginformation som någon lägger för någon annan. Ofta
antyds det även att det är ekonomiavdelningen som lägger upp budgeten och att det är
ekonomins siffror, och det vill ekonomiavdelningen gärna komma bort från, antyder
person H.

Ökning av medarbetarens involvering i budgeteringsprocessen
Enligt

person

A

involveras

inte

medarbetare

på

lägre

nivå

i

själva

budgeteringsprocessen, eftersom det kunde resultera till frustation. Istället har de i
olika teams tillsammans funderat var de kan spara och då är medarbetaren engagerade
på ett annat sätt. Det är förstås inte direkt budgeteringsarbete, men där används
medarbetarnas gemensamma aktivitet. Då används gemensam förståelse och kunskap
66

Pinja Pakarinen

om verksamheten och på så sätt hitta fiffigare saker att spara kostnader. Enligt person
B är rätta personer nu involverade i budgeteringsprocessen. Person B påpekar att vid
budgeteringsprocessen måste man vara ansvarig för siffror. Om det börjar bli för
många inblandade som inte är ansvariga för resultatet för kostnadsstället, kan det bli
problematiskt. Därför anser person B att det inte skulle fungera med att involvera fler
medarbetare på lägre nivå i budgeteringsprocessen. Även person C anser att det
fungerar bra på den nivån som arbetet nu är. Det kan bli mer problematiskt om de går
på en för låg nivå. Då finns det risk om att det kommer för mycket önskemål och då
ses kanske inte helheten, vilket är väsentligt. Person C anser att det är bra att det finns
någon som håller i trådarna.
Person

D

anser

att

kostnadsmedvetenhet

alltid

är

bra,

men

i

själva

budgeteringsprocessen tror hen att om hela organisationen skulle vara med, blir det för
arbetsdrygt. Fokuset ska vara att försäljningen löper på och budgeteringsprocessen ska
arbetas på en högre nivå. Dock är det viktigt att ha en genomsynlighet så att alla känner
till siffrorna för budgeten. Enligt person E fungerar den nuvarande processen bra.
Person E påpekar att om de tar med allt för många, blir processen mer tidskrävande
men kanske inte ger något mera mervärde. Även person F håller med om att de inte
ska göra budgeteringsprocessen för krånglig. Då mera personer är involverade, tar det
mera tid och då blir processen mer krånglig, antyder person F.
Person G anser att processen fungerar bra som den är. Processen kan bli för tung om
det är allt för många personer inblandade. Processen skulle inte bara bli tyngre, utan
det skulle även komma fram många olika synpunkter som gör att det kanske blir
svårare att administrera. Person H har en uppfattning om att processen fungerar bra.
Även hen är av samma åsikt att då för många involveras i processen kan det bli råddigt
och svårt att koordinera.

5.4.7 Årsbudgetens kritik
Funktionen av den nuvarande budgeteringsprocessen
Den stora frågan är att fungerar bank X:s nuvarande budgeteringsprocess bra, eller
kunde någonting förbättras. Person A framhäver att intäktsbudgeteringen görs centralt
av ekonomiavdelningen, men de diskuterar igenom budgeten med kostnadsställets
67

Pinja Pakarinen

ansvariga. Processen har varierat längs åren, och den har försökts göras enklare. Person
A har budgeterat väldigt många år i olika roller, och senaste tiden har det inte varit så
enkelt med personalbudgeten på kundserviceavdelningen. Det finns många anställda
som är timavlönade, så det blir mycket räknande. Person A anser att budgeten är lite
föråldrad redan när den träder i kraft och undrar varför de ska sätta så mycket tid på
detaljbudgetering då den ändå redan är gammal i början av året. Person A anser att de
kunde slå fast ungefär hur kostnadsposten ska vara, istället för att räkna så noggrannt.
Person A anser att det räcker att veta ungefär hur mycket personalallokering de
förvaltar.
Person B anser att den nuvarande processen fungerar bra. De har vissa poster som
budgeteras centralt. Kostnadsställets ansvariga kan dock inte exakt veta vissa
kostnader. De kan påverka sina egna kostnader till en mån men intäktssidan är mera
givet och det kan vara att cheferna känner att intäktssidan är utmanande.
Ekonomiavdelningen har försökt göra processen så enkelt, fast den tar lång tid.
Budgetansvariga budgeterar enbart kostnadssidan för sin avdelning och de behöver
inte fundera på avskrivningar som de inte vet hur löper. Inom ekonomiavdelningen är
det många steg. Dock vet alla i ekonomiavdelningen vad som görs i vilket skede vilket
gör processen fungerande, men det är komplicerat då de allokerar vissa
kostnadsställens kostnader till andra avdelningars kostnader. Det är ett noggrannt
arbete med flera steg. Person B anser att processen är lite för tung, men å andra sidan
vill de göra budgeten på en noggrann nivå och då blir processen naturligtvis tung.
Med den erfarenheten som person C har, anser hen att processen fungerar helt ok.
Dock anser person C att det behövs lite mer tid än vad de hade år 2020, eftersom det
blev väldigt brottom i slutändan. Därför bör tidsramen tittas på närmare. Lönebudgeten
gjordes upp på de utbetalda lönerna som betalades i oktober 2020. Person C är
funderasam om det är bra att använda oktobers löner som utgångspunkt, eller borde
det istället användas bruttolönerna för alla månaderna. Lönen kunde vara mindre än
den normala bruttolönen, då vissa haft oavlönade frånvaron. För person C är det oklart
vad bakgrunden är till att oktobers löner togs som utgångspunkt. Det gjorde processen
komplicerad att hålla koll på om alla arbetat fullt ut, ska de göra deltid eller bara varit
borta. Om det är möjligt att göra den processen enklare, är det alltid bättre enligt person
C.

68

Pinja Pakarinen

Person D anser att den nuvarande budgeteringsprocessen fungerar ok, men processer
kan alltid finslipas och göras smidigare. Person D anser att de gärna borde ta tid för att
sammanställa den feedback de fått under processens gång och fundera på vad som
kunde göras enklare. Dock får processen inte vara för enkel för att trovärdigheten inte
ska försvinna. Det måste finnas någon realism där, påpekar person D. Processen är
ändå väldigt viktig att följa upp och speciellt följa de uppsatta målsättningarna. Person
D tycker att de nog haft en helt fungerande process för det. Automatisering kunde
förbättras på så sätt att det finns standardunderlag de kunde simulera med, och på det
viset estimera att de får utfall ganska enkelt med enkla parametrar. Genom att sätta
vissa antaganden gör automatiseringen ännu bättre, och att ha färdiga modeller som
alla skulle känna till och förstå logiken för, skulle göra processen bättre.
Person E anser att budgeteringsprocessen fungerar bra men naturligtvis finns det alltid
något som kan göras bättre. Person E lyfter fram att de har en ganska stor IT-budget
och där finns det kanske möjlighet att förbättra budgeteringsprocessen. Person F
framhäver att budgeteringsprocessen kunde försnabbas, då den nu håller på för länge.
Person F lyfter fram att det dock är viktigt att göra den så ordentlig som möjligt, men
eftersom budgeten aldrig kan bli precis, ska de inte heller satsa för mycket tid på den.
Person F anser att de inte ska satsa för mycket tid på budgeteringsprocessen eftersom
när det gått ett halft år, måste de senast börja justera på prognoserna.
Person G medger att målsättningarna som körs in i budgeten är högt satta. Det finns
många orimliga antaganden som försöks köra fram från vissa saker, men det är många
pussel i ett stort spel. Vissa delar kunde beaktas på ett annat sätt, men gällande den
stora helheten anser person G att processen fungerar bra. Med de verktyg och processer
samt den struktur som de idag har, anser person H att processen fungerar väldigt bra.
Dock vill person H ha bättre systemstöd. I dagsläget är det mycket klippa och klistra
in, och mycket bilaterara diskussioner som blir totala budgeten. Sedan läggs den totala
budgeten in i ett system som sammanhänger med deras externa rapportering och
uppföljning. Person H önskar ett finansiellt management rapporteringssystem där de
kan följa upp i olika dimensioner och ett mer flexibelt sätt.

69

Pinja Pakarinen

Kritik för traditionell budgetering
Nyckelkritiken för traditionell budgetering anses vara: 1) Budgetering tar mycket
ledningstid som gör det till en kostsam process och fördelarna kanske inte är värda
kostnaden. 2) Budgetar hindrar företag från att anpassa sig till förändringar tidsmässigt
på grund av deras fasta natur. 3) Budgeteringsprocessen kopplas inte till strategin och
därmed sätta den ur funktion med konkurrerande krav som ställs för företag. 4)
Anvädningen av budgeten som ett fast prestationskontrakt leder till opålitlig
utvärdering av prestanda och främjar budgetspel.

Kritik 1: Tidskrävande och kostsam process
Kritik nummer ett anses vara den mest förekommande kritiken i bank X. Person A kan
identifiera kritik nummer ett och påpekar att det varje år ifrågasätts om det faktiskt är
klokt att chefer använder så mycket tid till budgeteringsprocessen. Är det värt det och
fås det tillräckligt av detta? Budgeten visar naturligtvis vad som ska nås, men person
A anser att det även kunde fungera att bara bestämma och berätta hur mycket som
måste åstadkommas. Person B anser att kritik nummer ett stämmer i bank X eftersom
budgeteringsprocessen tar mycket ledningstid. Speciellt före budgetansvariga börjar
budgetera, får de en budgetram så att de vet vad som förväntas och ibland kanske de
inte förstår innehållet tillräckligt. Det medför korrigeringar och justeringar i budgeten,
som kräver tid. Person C är av samma åsikt att budgeten tar mycket tid att uppgöra.
Det tar tid som är bort från annat arbete och kostar då på sitt sätt.
Person D anser att budgeteringsprocessen är tidskrävande, men har en uppfattning om
att budgeten har vägs ett antal gånger och då har det konstaterats att budgeten behövs,
och därmed anses ge mera än vad den tar. Person E anser att budgeteringsprocessen
inte tar så mycket ledningstid, men däremot tar det mycket av ekonomiavdelningens
tid. Ekonomiavdelningen försöker förbereda så mycket som möjligt så att basdatan är
färdig då budgeteringsmöten påbörjas med kostnadsställets ansvariga och
segmentchefer. Eftersom person E är nöjd med processen, anser hen dock inte att kritik
nummer ett skulle vara ett problem i bank X, medan person F anser kritiken stämma i
banken. Däremot kan person G inte direkt identifiera kritik nummer ett men påpekar
att processen naturligtvis kostar en del.

70

Pinja Pakarinen

Person H medger att kritik nummer ett är något som alltid förekommer. Allting som
tar mer än en timme anses vara en kostsam process. Sedan måste det läggas en nivå
över hur detaljerad budgeten ska vara och vad dess syfte är, och det tar tid. Det är dock
ett sätt att förankra strategin, och inte bara ett tal som ges. Person H påpekar att talet
ofta är för högt på intäktssidan och för lågt på kostnadssidan, och de måste arbeta med
sina mål och strategi för att uppnå dessa målsättningar.

Kritik 2: Hindrar företag att anpassa sig till förändringar
Enligt person A stämmer kritik nummer två delvis, kanske inte i själva budgeten men
ibland kan de i bank X ha fastnat vid sina strategiska målsättningar. Ett exempel är att
om de enligt de strategiska målen vill vara på en viss nivå vid slutet av
strategiperioden, måste de detta år prestrera en viss mängd för att uppnå det. Samtidigt
vet de att coronapandemin har påverkat på deras intäkter. Något har de lyckats spara i
kostnaderna, men inte lika mycket som de förlorat på intäkterna. Då anser person A
att de inte kan förvänta att luckan och skillnaderna kan tas i kapp tills nästa år, eftersom
en verksamhet inte fungerar så. Då bör man anpassa sig till strategiska
målsättningarna.
Person B, F och H anser att kritik nummer två inte stämmer i bank X, eftersom de
arbetar mot prognoserna om det märks att budgeten inte håller. Person C påpekar att
vissa förändringar kan komma med snabb tidtabell och då hinner budgeten inte med. I
sådana situationer stämmer kritik nummer två enligt person C, då mer flexibilitet
kunde behövas. Person D håller med om kritik nummer två, och de måste försöka vara
på alerten innan förändring kommer igång. Dock händer förändringar inte över natten
i bankbranschen. Person D påpekar att det inte går att enbart stirra blint på en budget.
Eftersom bank X har prognoser anser person E att kritik nummer två inte gäller dem.
En bank har även myndighetskrav så verksamheten är väldigt styrt. De har många
standardprodukter och mycket nya innovativa produkter lanseras inte på samma sätt
som i en tillverkande industri, där världen ändras hela tiden. Om budgeten skulle
enbart göras en gång i året utan prognosuppdateringar, då gäller nummer tvåans
antagande enligt person E. Eftersom bank X även gör prognoser tre gånger om året,
har de möjlighet att anpassa sig till förändringar och därför anser person E att kritik

71

Pinja Pakarinen

två inte stämmer för bank X. Person G kan endast identifiera små vibrationer av kritik
nummer två i bank X.

Kritik 3: Budgeten är inte kopplad till strategin
För bank X:s del är budgeteringsprocessen kopplad till strategin, den kommer från
ekonomiska målsättningar och styrelsen tar del om något måste ändras. Därav anser
person A att kritik nummer tre inte stämmer in hos dem, vilket även person B och C
lyfter fram. Person D anser att budgeten och strategin sammankopplas, då de har
strategiska målsättningar samt finansiella målsättningar. Person E lyfter fram att bank
X har en långsiktig strategi fram till 202X och den görs innan de i
budgeteringsprocessen börjar uppdatera långsiktiga planen som är budgetram för
kommande åren. Då planeras hur mycket de måste uppnå i budgeten för att komma till
den nivå som förväntas i slutet av strategiperioden.
Budgeten är starkt kopplad till strategin och därför anser person E att kritik nummer
tre inte stämmer. Person F är av samma åsikt och medför att budgeten måste förankras
till något, och det finns ingenting bättre än att förankra den mot organisationens
strategi. Vissa saker kan dock kännas väl utmanande då strategin försöks få med i
budgeten. Enligt person G har budgeten tidigare kanske inte alltid kopplats så starkt
till strategin, då det varit skilda personer som gör budgeten och strategin. Då har
kanske inte allting förankrats i budgeten som det är definierat i strategin, som till
exempel att växa mycket på vissa ställen. Då har de i budgeten inte kunnat allokera
resurser tillräckligt till de ställen, och då blir strategin bara tomma ord. Sådana
situationer kan person G instämma i kritik nummer tre. Person H anser att nummer tre
inte är aktuell för dem, då budgeten är kopplad till strategin. De har även
scenarioanalyser med finansiella och icke-finansiella mål som kräver finansiell
finansiering, vilket blir en bra koppling till strategin.

Kritik 4: Användningen av budgeten som ett fast prestationskontrakt
Kritik nummer fyra känner person A inte till i privatkundsegmentet, och antyder till
att det inte mera borde förekomma budgetspel i koncernen. Nuförtiden har de en
gemensam nämnare, koncernresultat, som påverkar belöningen. Person A påpekar att
72

Pinja Pakarinen

det kan hända att stödavdelningar har egna budgetmål som påverkar deras incentiv. Då
kan det för deras del förekomma budgetspel för att få en bra prestationsbedömning.
Men även där slår koncernresultatet på. Personkundsegmentets kostnader är inte
målsättningen, utan det är intäkter och koncernresultat. Person B tror att det inte finns
plats för budgetspel då de har riktlinjer och budgetram som styrelsen fastställer på
förhand, och rörelsenivån förväntas vara på en viss nivå. Om en avdelning skulle själv
budgetera intäkter och kostnader, kanske de i sådana fall skulle budgetera för låga
intäkter för att säkerställa att de enkelt kan överskrida budgeten. Person C kan
identifiera kritisismen av budgetspel. Det som person C har stött på är att budgetar som
är uppgjorda för belöningar är inte transparenta. Person C har frågat efter en budget
för nästa års belöningar och de har fått ett tal utan att veta hur den är uträknad. Då
måste de fundera varför det är gjort på ett visst sätt. Belöningsprogrammet tycks ha en
viss ram, men budgeten är inte utformad enligt samma ram. Person C medför att det
uppstår känslor av att de inte vet hur siffrorna är uträknade.
Person D håller med om att det finns en poäng med kritik nummer fyra, och det arbetas
för att få alla inse att de arbetar för husets bästa och inte sitt eget. Det är viktigt att
detta är entydigt för alla och att kvalitét tas in som håller på lång sikt. Budgetspel kan
förekomma om det finns vissa målsättningar, och då kan någon vara kortsiktig för att
uppnå målet enklare. Detta brukar dock kosta på lång sikt. Person E anser att
budgetspel ibland kan förekomma. Person E menar att då var och en har arbetat en viss
tid i organisationen, märks det vem som vill ha så mycket i budgeten som möjligt, för
att kunna reservera lite mera på budgetens kostnadssida om något skulle hända.
Budgetspel kan enligt person E förekomma, men ekonomiavdelningen arbetar
tillsammans med HR som kontrollerar igenom lönen och att lönebudgeteringen är fast.
Även ny rekrytering går via HR.
Person F har däremot ingen synpunkt på kritik nummer fyra, medan person G anser att
det alltid finns budgetspel. Enligt person G har budgetspel dock minskat då de
aggressivt kör ut sina målsättningar. Under den gamla goda tiden budgeterades inte
alla intäkter och kostnader fullt ut, utan det lämnades lite öppningar här och där.
Nuförtiden är sådant budgetspel svårare. Budgetspel förekommer enligt person G då
man inte vill ta fullt med allting, utan man vill sätta en sådan budget som säkert kan
uppnås. Person F har däremot ingen synpunkt på kritik nummer fyra, och person H
anser att budgetspel inte är aktuellt i bank X.
73

Pinja Pakarinen

Uppdatering av budgeteringsprocessen
Traditionell budgetering kunde enligt denna avhandling uppdateras genom att antingen
slopa årsbudgeten och tillämpa Beyond Budgeting, ersätta årsbudgeten med rullande
prognoser eller förbättra transparensen och automatiseringen i den nuvarande
budgeteringsprocessen.

Alternativ 1: Slopa årsbudgeten och tillämpa Beyond Budgeting
Person A har inte något emot att slopa årsbudgeten från organisationen, då hen anser
att budgeten inte hämtar så mycket värde för deras segment. För privatkundsegmentet
är årsbudgeten arbetsam och det är svårt att lägga upp en precis budget. För person C
är Beyond Budgeting ett nytt begrepp men enligt den introduktion som hen fick vid
intervjutillfället, anser hen att det låter som ett bra alternativ. Person C lyfter fram att
det alltid är bra att kunna snabbare reagera på oförutsägbara saker som händer, och
Beyond Budgeting anses kunna hjälpa organisationen att reagera snabbare.
Person D anser att alla tre förslag är helt potentiella alternativ, och hen skulle inte
utesluta någonting. Beyond Budgeting är inte så bekant men ändå tror person D att de
måste ha en fast punkt som de arbetar mot. Person D är fundersam över om målet blir
diffust om de slopar en standard uppföljning. Dock anser person D att det säkert är
något som de kunde vänja sig för. Person F anser att Beyond Budgeting låter som ett
bra alternativ, men påpekar att de ändå måste planera för att kunna kommunicera hur
affärsverksamheten går jämfört med planer, om de inte får en konkret siffra att jämföra
mot. Person G anser att bank X inte nödvändigtvis behöver ha en årsbudget, men det
måste finnas en plan hur de tror att följande år ser ut och var de kommer att landa.
Eftersom bankverksamhet är stabilt och det inte händer saker i väldigt snabb takt, anser
person E att årsbudgetar passar till deras organisation och skulle därmed inte slopa
den. Detta intygar även person B och H, som åtminstone i detta läge vill hålla
årsbudgeten kvar.

Alternativ 2: Ersätta årsbudgeten med rullande prognoser
Person A framhäver att de inte ersatt årsbudgeten, men de använder prognoser vid
sidan om budgeten. Person A anser att ett alternativ skulle vara att ha en enklare
74

Pinja Pakarinen

årsbudget och arbeta istället med rullande prognoser. Även person B anser att den
nuvarande budgeteringsprocessen kunde ersättas med rullande prognoser, då det skulle
vara bra att alltid ha 12 månaders insyn framåt. Dock anser person B att fördelen med
årsbudgeten är att de en gång i året noggrannare funderar hur saker görs och hur
verksamheten ser ut. I rullande prognoser kan nackdelen vara att inte fundera lika
noggrannt enligt person B. Person C anser att rullande prognoser, så som Beyond
Budgeting kan vara ett bra alternativ för årsbudgeten. Person D är fundersam om
rullande

prognoser

sysselsätter

dem

mera

än

vad

den

nuvarande

budgeteringsprocessen gör. Dock ser hen en poäng i att inte stoppa granskningen vid
årets slut, utan alltid blicka 12 månader framåt. Samtidigt arbetar de redan med
scenarior vid sidan om budgeten, och försöker på det sättet att se långsiktigt med längre
horisont som de arbetar för.
Person E har i en av sina tidigare arbetsplatser arbetat med rullande prognoser och det
har fungerat bra. Person E anser att det ger mera att hela tiden ha 12 månader framför
sig. Dock har bank X sin strategi och scenarioarbete som gör att de vet var de ungefär
landar då strategiperioden tar slut. Enligt person E kan verksamheten bättre förbereda
sig för kommande händelser, då det arbetas med rullande prognoser. Person E medför
att de i hens tidigare arbetsplats hade ett större delområde som de gick igenom, till
exempel i Q2 behandla IT-kostnaderna. Då uppdaterades dessa kostnader och
tidsmässigt tog det lika mycket tid som budgeteringsprocessen tar i bank X för
tillfället. Fördelen med rullande prognoser är att organisationen är mera uppdaterade
om vad som är på kommande och arbetsinsatsen på hösten är mindre.
Person F anser att rullande prognoser och en 12 månaders horisont framhäver sig
skulle vara bra, men påpekar att en organisation även kan arbeta med rullande
prognoser endast för det finansiella året. Person F anser att rullande prognoser bör
finnas och de måste kunna justeras. Då årsbudgeten görs på hösten, har den gjorts långt
före året tar slut. Redan det första kvartalet börjar prognoserna ha större vikt än
budgeten. Enligt person F är det ett bra alternativ att ersätta årsbudgeten för
innevarande kalenderår eller alternativt gå vidare till följande. Person G påpekar om
samma sak som person A, att de i bank X inte ersatt årsbudgeten men de har rullande
prognoser, och har därmed en hybrid av dessa två. Person H skulle inte i detta läget
ersätta årsbudgeten med rullande prognoser men däremot kan de komplettera, då de
två fungerar bra enligt person H. Person H poängterar att då de är ett börsbolag, måste
75

Pinja Pakarinen

de följa upp ett finansiellt år som årsbudgeten stöder. Årsbudgeten är även ett sätt att
förankra ner i organisationens målsättningar.

Alternativ 3: Automatisera budgeteringsprocessen och förbättra transparensen
Oberoende vilket av alla tre förslag som väljs, bör det enligt person A alltid finnas en
bra transparens och förståelse för kostnaderna. Transparensen har blivit bättre, men
enligt person A är den inte ännu tillräckligt bra. Alla vinner på att förbättra
transparensen och automatisera processer, då de inte behöver göra lika manuellt
budgeteringsarbete. Person A anser att alla tre förslag innehåller delar de kunde tänka
sig. Dock anser hen att bank X bör satsa på förbättring av transparens och ökad
automatisering. Transparensen i arbetsfördelningen är ganska klar, men siffrornas
ursprung kräver mer transparens. Själva processen är på en ganska bra nivå, men det
bör motiveras bättre hur kostnader allokers och vem har budgeterat vad, samt med
vilken motivering. Person B anser däremot att transparensen är ganska klar för
tillfället.
Om bank X skulle hålla kvar den nuvarande processen, anser person C att den kräver
mera insikt och transparens över siffrornas ursprung. Enligt person C kan
transparensen förbättras med att diskutera fram hur det var tänkt med budgeten, om
den inte gick enligt de förslag de gett, och varför gjordes det en förändring. Person C
önskar att de skulle få en förklaring från beslutsfattarna, till exempel att de ändrade
något för att avdelningen inte tagit i beaktan något specifikt. Person C menar att de nu
endast fått ett beslut om siffrorna men ingen förklaring över dem.
Person D anser att alternativ tre är något som alltid ska funderas på. De behöver
hjälptabeller och måste försöka se utanför sin egna bekvämlighetszon och fråga sig om
det finns alternativa sätt att arbeta. Person D påpekar att det går så enkelt att fortsätta
arbeta som tidigare när pressen kommer på och glömmer därmed ifrågasätta processen.
Samma gäller för transparens. Siffrorna ska vara bekanta åt alla, och det ska förstås att
det inte är ekonomins siffror. Person D anser att transparensen kunde förbättras med
mera kommunikation, tala mera om de finansiella målsättningarna, vad det innebär
och vad det kräver från varje individ. Det vore också bra att få entreprenörstänkande
in i huset. Ett tankesätt att man själv på ett sätt är en entreprenör som arbetar för
helheten. Person D anser även att det är viktigt att sprida medvetenhet i den mån det
76

Pinja Pakarinen

går, som ändå är enkelförståelig och som inte kräver något av medarbetaren, utan är
begripligt. Vid transparens och automatisering anser person E att det finns vissa saker
som kunde göras bättre. De har rapporter och rapportering som till exempel
försäljningsrapporter där de bara får data ifrån. Att koppla den datan till bokföringen
är alltid en stor fråga, medger person E. Sådant skulle vara bra att göra ännu mera.
Person F anser att automatisering är alltid bra, bara man får in allting i själva
automatiseringen. Det finns mycket rörliga delar som är väldigt svåra att få med i
automatiseringen, påpekar person F. Det kräver mycket insats av sakkunniga
människor som ser att det inte går att göra något på ett sätt och det är svårt att få in i
en automatisering. För person F är den nuvarande processen transparent, det är lätt att
gräva fram varifrån siffrorna har kommit. Dock kan transparensen ta skada då
ekonomiavdelningen tar fram den första versionen av budgeten, och ledningen gör
justeringar i den. Person F påpekar att det är naturligt att ledningen justerar budgeten.
Om de anser att budgeten inte är tillräckligt iterativ, görs den om. Genom att involvera
personerna i att justera parametrarna, skulle de få transparens och ledningen en budget
som de vill ha. Person F påpekar att desto mer budgeten itereras, desto mer tid tar det,
vilket kan kännas som en tung process.
Person G skulle föredra alternativ tre. Person G anser att årsbudgeten kunde slipas och
de kunde även köra enligt något annat. Men som det tidigare har lyfts fram, gör bank
X ett kalenderbokslut och det har en viss betydelse för aktieägare vad de gjorde på
kalenderåret. Person G anser att transparensen kan förbättras genom att öppna ännu
mer i detalj vad allt som finns i budgeten, men den negativa sidan är att den blir mer
tung då mera saker dokumenteras och diskuteras. Någonstans måste man göra ett val
hur mycket transparens man ska ha, men lite mera transparens kunde fås genom att
öppna upp den bättre och visa mera. En ökad transparens innebär även att man är mer
sårbar då budgeten presenteras för styrelsen. Person G påpekar att man kanske inte vill
berätta vissa saker i alltför stora detaljer. I budgeten är det ledningen mot styrelsen
som borde ha samma incentiv och mål, men vägen dit ser kanske olika ut. Ledningen
vill kanske göra vissa saker på ett visst sätt och vill skydda sig mot styrelsen, och
kanske de därför inte vill vara fullt transparenta. Person G anser att deras process är
ganska långt automatiserad redan nu, men om de kunde få grundläggande system för
intjäningsstyrkan, skulle det hjälpa att få kvalitetsdata fram från produkterna.

77

Pinja Pakarinen

Transparens och automatisering kan alltid förbättras enligt person H, och i
ekonomiavdelningen skulle de tacksamt arbeta med det.

Lärandet mellan olika budgetår
Person A framhäver att personalbudgeten under de senaste fem åren har ändrats på tre
sätt. Meningen är att försöka få den mer lätt och förståelig, men med den första
ändringen lyckades det inte alls. I bank X har det reflekterats och tagits fast på den
feedback de fått. Person A påpekar att den äldre modellen för budgeterande chefen var
mycket mer klar, men då hade ekonomiavdelningen det svårare då cheferna
budgeterade medelresurser. Dessa följdes varje månader skilt och vissa månader var
långt ifrån medelresursen.
Person A anser att budgeteringsprocessen har varit diskuterat och feedbacken har
hörts. Ändringar har gjorts längs åren, dels på personalbudgeten och dels på hur man
budgeterar investeringar, samt dels vem över huvud taget budgeterar och vad. Som ett
exempel nämner person A, att tidigare budgeterade alla kontor själva sina intäkter,
men det görs inte nu mera. Nu är det centralintäkter, och de allokeras till olika
kostnadsställen. Då gjordes budgeteringen nerifrån uppåt och nu görs den uppifrån
neråt. Intäktsbudgeten var svår att göra, så person A anser att det är bättre då den nu
görs centralt då de har bättre verktyg att analysera siffrorna. Arbetandet nerifrån upp
var mycket svårare och innehöll mera gissningar. Dock anser person A att
personalbudgeten borde vara enkel. Tänka utgående totala resurser som behövs i
genomsnitt och den verksamhets medellön och köra med det, eller prognosera mera
längs året.
Person B anser att de försökt göra budgeten för personalkostnader på olika sätt, och
varje år funderas har processen varit bra. Ett år var budgetering av personalkostnader
väldigt tung enligt person B, och de använde flera veckor till det på
ekonomiavdelningen och HR. Det var budgeten för 2020, alltså arbetet som gjordes
2019. Det pågående årets budget gjordes på ett lättare sätt och budgeteringsnivån var
ändå tillräckligt bra med den lättare processen. Om någon del av budgeteringen är för
tung eller krånglig, så funderar de varje år hur den kunde göras bättre nästa år.

78

Pinja Pakarinen

Eftersom person C varit anställd i 7 månader, och därmed inte har deltagit i tidigare
års budgeteringsprocesser, har hen ingen syn på om lärandet har gått vidare varje år.
Person D anser att de definitivt borde arbeta mera med detta. Person D framhäver att
de har försökt till budgeten 2021 arbeta för att lönekostnadsbudgeteringen är mera
smidig, eftersom det är en väldigt viktig kostnadspost i deras verksamhet. Därför bör
lönebudgeten vara så bra som möjlig, och därför byggde de upp ett nytt sätt att
budgetera lönekostnaderna. Sedan har de utveckling och IT som är andra stora
kostnadsposter och där funderar de även, och gjort vissa uppdateringar under vägens
gång. De har även funderat hur de kan få dem på en god nivå som möjligt, genom att
inte sysselsätta organisationen för mycket och att hålla fokus på en bra nivå. Person E
anser att processen blir bättre och bättre varje år, och feedback tas emot. Person E
lyfter fram att för tre år sedan då hen började i rollen, ansåg hen att cheferna inte riktigt
hade den kunskap som krävdes för budgeteringen. Det var mera ekonomiavdelningen
som hade gjort budgeten. Nu måste första versionen göras av kostnadsställets
ansvariga, så deras lärande har åtminstone utvecklats.
Person F anser att processen har blivit lättare och lättare, speciellt om det inte görs
stora förändringar. Person F lyfter fram att bank X:s budgetering är ganska
centraliserad till ekonomiavdelningen, och lärandet är mycket upp till dem vad de
hinner och orkar göra. Men för vissa saker, som till exempel när en kostnadsbudget
görs, skulle person F vilja att systemet automatiskt skulle göra det, och sådana saker
har förbättras.
Person G anser att de personer som är bra på att budgetera, fortsätter att vara det. Men
de som är slarviga till sin natur, kan klara sig bra om det inte sker större förändringar.
Om det däremot sker större förändringar i organisationen, brukar sådana personer ha
problem att få allting med i budgeten. Person G menar att lärandet och utvecklingen
beror mycket på hur bra ansvarspersonen känner till sin verksamhets intäkter och
kostnader. De som är medvetna om dessa saker är väldigt duktiga på
budgeteringsarbetet, medan för de som är lite sämre behöver ekonomiavdelningen vara
med och säkerställa att allting blir beaktat mera noggrant.
Person H vågar inte säga hur lärandet har varit. Hen anser att de borde utbildas och bli
mer effektiva. Ett steg inför det är processen i år hur de på bästa sätt kan göra
personalkostnadsbudgeten bättre då den lätt bli komplext. Enligt person H gjorde de

79

Pinja Pakarinen

stora steg i att förenkla processen för affärsområden, men det finns saker man ännu
kan förbättra i den.

Årsbudgetens användning
Används årsbudgetar fortfarande av den orsaken att organisationen inte vet hur de
klarar sig utan budgetar? Person A anser att detta kan ekonomin bättre ta ställning till,
eftersom för person A:s segment känns budgeteringen påtvingad. Person A anser att
om de bara skulle veta hur mycket de måste åstadkommaa i försäljning, då skulle
försäljningen vara den viktiga delen och sedan skulle de få veta hur mycket
personalkostnaderna är. I sådant läge skulle de klara sig helt utan budgetering på
privatkundsegmentet.

Men

person

A

påpekar

att

det

kan

hända

att

ekonomiavdelningen eller koncernen inte klarar sig utan budgetar.
Person B anser att de i bank X behöver budgeten, då det är ett sätt att uppnå strategins
målsättningar, och budgeten hjälper att nå målsättningarna i framtiden. Person B anser
att de behöver budgeten för att nå strategiska målsättningar, men påpekar att de inte
gör budgetar av den orsaken att det måste göras. Person C anser att påståendet kan vara
möjligt. Person C anser att man inte ska stanna i det att det alltid måste finnas en
budget, utan istället fundera på alternativen som finns.
Person D anser att något vettigt sätt att styra verksamheten och följa upp verksamheten
nog måste finnas. Traditionell budgetering känns för tillfället som om det fungerar i
bank X, då den har sina fördelar. Person E skulle däremot önska att det skulle användas
ännu mera årsbudget i organisationen. Enligt person E är budgetar relevanta och ger
mervärde, och det är orsaken varför budgetar används i bank X. Person F anser att
bank X skulle nog klara sig utan årsbudgetar. Dock förstår person F nyttan med
årsbudgetar som är till hjälp vid kommunikationen med andra intressenter. Annars har
de bara fjolårets siffra att blicka på, om de inte har specifika siffror från årsbudgeten.
Person G anser att orsaken varför årsbudgeter används är att de inte hittat något bättre.
Då de görs årsbokslut, är det naturligt att arbeta på detta sätt med en årsbudget. Person
H anser att det är ett faktum att om man inte har en budget, vad skulle man hålla sig
till? Hur skulle man kunna försäkra sig om att nå strategin om de inte under åren på
väg dit har någon form av teknisk uppföljning. Rullande prognoser är att alternativ,
80

Pinja Pakarinen

men för finansiella årliga strategiuppföljelse måste sättas på en viss nivå. Person H
anser inte att de använder årsbudgeten för att de inte skulle förstå bättre, utan snarare
för att det ger ett mervärde. Mervärden är större än den kostnad och resurser budgeten
kräver. Person H påpekar att om ledningen inte har en budget som är deras information
till organisationen, vad de förväntar av organisationen, hur ska man då kanalisera
informationen?

Slopandet av årsbudgeten
Är tröskeln för att slopa budgeteringen alltför hög, eftersom budgetering är något som
alltid har hört till att göra? Eller är organisationen inte redo att slopa budgeten på grund
av osäkerhet och risker som slopandet kan medföra? Person A anser att det är delvis
både och. Koncernstyrmässigt vill de veta var deras kostnader är fasta. Person B anser
att de inte är redo att slopa budgeten. Dock är det en annan sak om de skulle gå över
till rullande prognoser, men budgetering görs inte för att företaget måste göra det för
nästa år. Det är mera det att de har sina målsättningar. Därför anser person B att de inte
är redo att slopa budgeten, eftersom de måste noggrannare planera resurser, vad som
görs och var på ett bra sätt.
Person C anser att påståendet gäller lite för båda två. Det har alltid funnits en budget
och har troligtvis därför fortsatt med det. Det rätta kunnandet att göra saker på ett annat
sätt kanske saknas, och då är det lättare att fortsätta med det man gjort. Kompetens
behövs för att påbörja något nytt sätt. Person D anser att tröskeln att slopa budgeten är
ganska hög. Budgetar är ett alternativ som har hållit i länge och som haft sina fördelar.
Dock anser person D att det inte skulle vara helt fel att försöka parallellt köra något
annat, för att inse om det skulle ge något mera. Men eftersom bank X har
myndighetskrav som kräver att de har en viss typ av uppföljning, passar årsbudgetar
bra in.
Person E skulle säga att slopandet av årsbudgeten innehåller mycket risker. Eftersom
de har en hård försäljningsbudget, om de missar målen första kvartalet, då hinner de
inte få den intäktsnivå de vill. Person E anser att de behöver någon styrningsmodell.
Person F anser att de i hens avdelning skulle kunna slopa årsbudgeten. Enligt person
F kan det stämma att bank X inte vill slopa årsbudgeten, eftersom det kankse känns att
de inte har något att greppa mot om de inte har någon budget. Person G påpekar att
81

Pinja Pakarinen

bankbranschen är en väldigt traditionell verksamhet, och om de skulle slopa budgeten
vet de inte vad alternativet skulle heta. Budgeten är nog något som alltid har hört till
att göra. Tröskeln är för hög att slopa den då branschen är konservativ och det finns
myndighetskrav vars flexibilitet är begränsad. Dels av deras övervakare och det att de
är konservativa inom bank, saker fungerar på ett visst sätt, och i branschen skapas viss
trovärdighet och tillit som är betydande för deras bransch. Person H tror att bank X
kunde slopa budgeten med ett beslut redan följande vecka. Därmed finns det ingen
traditionell orsak att de gör budgetar för att de alltid gjort det. Om de anser att de kan
leda utan en budget, så kan man säkert fatta det beslutet. Person H anser att det är lätt
att fatta sådana beslut om de tycker att det behövs. Person H påpekar att de inte gör
budgetar för att de alltid gjort det. Om årsbudgetar inte görs, måste de ha något annat,
men i dagsläget har de ingen annan process som skulle ge samma stöd.
Avslutningsvis påpekar person A att de flesta på privatkundsegmentet inte är ivriga
för budgeteringsprocessen. Den tar tid, man måste gissa sig framåt och man vet att den
inte kommer att hålla sig. Ibland känns det att är det riktigt värt den detaljerade
processen de nu har. Husets ledning bestämmer på vilket sätt de gör, så att de finns
någon uppfattning på koncernnivå vad de har för förväntad resultatnivå nästa år.
Person E påpekar att fast budgeteringsprocessen tar lång tid av ekonomiavdelningen,
tar det inte mycket tid av affärsavdelningar eller chefer. Det går att göra många saker
i förväg och förbereda arbetet för de andra.
Person F anser att människan vill alltid ha en planeringshorisont ett år framåt, som ger
ut siffror åt sig. Om Beyond Budgeting kan leverera detta, anses det vara ett bra
alternativ. Då de kommunicerar utåt, måste de få siffror någonstans ifrån där det står
kommer resultatet att bli bättre eller sämre än förra året. Person G framhäver att bara
alla program utvecklas där man kan se verksamheten, och själva verksamheten också
blir mera nätbaserad och kan få in data på ett bättre sätt, då kan man styra på ett helt
annat sätt, när allting blir mer virtuellt och man kan arbeta med bättre databas.
Person H lyfter till sist fram att de gör ett budgetarbete, de följer upp det på en hög
nivå, men de följer inte upp aktiviteterna som de ska nå. Dessa aktiviteter gör att de
ska nå intäkterna och intäktsnivåerna för att få kostnadssynergierna och
kostnadsinbesparningarna. Person H framhäver att de har nyligen påbörjat med arbetet
att förankra strategiarbetet med finansiella planen, och det kommer att ge mycket.

82

Pinja Pakarinen

Tanken är att ha 12 månaders rullande detaljplaner, men även en struktur fram till
strategiperiodens slut så att de vet vilka investeringar de behöver göra när och vad som
kommer att ge. De kommer även att få ägarskap av segmentansvariga, och då blir
ekonomiavdelningen resultatansvariga, istället för försäljningsansvariga. Det gör att
det blir otrolig fokus på kostnader och kostnadsfördelning. Vem ska få vilken
intjäning, hur intjäningsmodellerna ska se ut, få mera uppmärksamhet, få nivån hur
mycket de ska gräva i allokeringsmodeller osv. En sådan förändring är väldigt
välkommen enligt person H. Det måste göras på ett eget sätt då de inte har systemstöd,
så inledningsvis bra att göra själv så att man ser vad de behöver ha. För processer krävs
resurser och underhåll.

6. JÄMFÖRELSE AV STUDIERNA
Eftersom denna forskning långt bygger på Libby & Lindsays (2010) forskning, jämförs
avhandlingens resultat med deras forskningsresultat. Libby och Lindsays (2010)
forskning bygger sig på en kvantitativ analysmodell, och därför har fallstudiens
resultat kvantifierats till en del. Kvantifiering har gjorts för att jämförbarheten mellan
Libby och Lindsays (2010) forskning ska vara större.
I Libby och Lindsays (2010) forskning var de mest vanligaste arbetstitlarna controllers
och ekonomichefer. Personer med samma arbetstitlar har även intervjuats för denna
avhandling. Respondenterna i Libby och Lindsays (2010) forskning hade i genomsnitt
varit anställda 4,8 år i sin nuvarande position och 7,9 år i sitt nuvarande företag.
Motsvarande siffror i bank X är att intervjuobjekten i genomsnitt varit anställda 5,3 år
i sin nuvarande position och 11,9 år i sitt nuvarande företag. Eftersom siffrorna är
högre i bank X kan trovärdigheten anses vara hög, eftersom största delen av
intervjuobjekten har varit länge anställda hos bank X och arbetat en lång tid med
budgetar.
I Libby och Lindsays (2010) forskning var det 80% av de kanadensiska respondenterna
och 77% av de amerikanska respondenterna som angav att de använder budgetar för
kontrolländamål. För bank X, angav sju av åtta respondenter att budgetar används som
ett kontrollverktyg. Libby och Lindsay (2010) sammanfattade deras forskningsresultat
år 2010 genom att användningen av budgetar för kontrolländamål inte kommer att
83

Pinja Pakarinen

slopas inom snarast. Detta antagande anses stämma även för bank X, eftersom
budgetar anses vara i en stark position för planerings- och kontrolländamål.
Libby och Lindsays (2010) forskning visar att respondenterna värderade budgetens
mervärde enligt en medianpoäng på 70 (skala 0-100), och ca 90% av respondenterna
värderade budgeten positivt, med ett värde över 50. I bank X är siffran väldigt lika, då
medeltalet ligger på 75 (skala 0-100). I bank X anses budgeten skapa mervärde enligt
skalan ”bra, mycket bra och utmärkt”. Bank X värderade inte budgetens mervärde
under 70 poäng, vilket hänvisar till att budgetar anses skapa mera mervärde än att vara
skadliga.
Respondenternas mediansvar för Libby och Lindsays (2010) forskning angående hur
många veckor den årliga budgeteringsprocessen tar att genomföra till slut var 6 veckor
i det kanadensiska urvalet och 10 veckor i det amerikanska urvalet. I bank X har
personal från ekonomiavdelningen uppskattat att budgeteringsprocessen tar ca 7,5
veckor i hela organisationen, medan övrig personal så som avdelningschefer har
uppskattat att budgeteringsprocessen tar ca 9,3 veckor i hela organisationen. Då en
kvalitativ forskning utförs, måste det tas i beaktan att svaren baserar sig på
intervjuobjektets personliga åsikter och uppfattningar, vilket påverkar forskningens
reliabilitet. Orsaken till att personal på ekonomiavdelningen och från övriga
avdelningar har en annorluna syn på hur länge budgeteringsprocessen i sin helhet tar,
kan bero på att deras engagemang i processen varierar. Brist på transparens kan även
påverka tidsuppfattningen, om budgeteringsprocessen inte är genomskinlig för alla.
Libby och Lindays (2010) forskning visar att den genomsnittliga tiden som chefer
spenderat på budgetrelaterade uppgifter var tre till fyra veckor i båda urvalen. För bank
X spenderar chefer i genomsnitt tre effektiva arbetsdagar på budgetrelaterade
uppgifter. För chefspositioner har räknats med person A, person F och person H. För
övrig personal, det vill säga, person B, person C, person D, person E, person G,
spenderar de i genomsnitt 4,9 arbetsveckor på budgetrelaterade uppgifter. Dessa siffror
visar att budgeteringsprocessen tar ungefär lika länge i bank X, som i Libby och
Lindsays (2010) kanadensiska och amerikanska urval. Dock tar budgeteringsprocessen
anmärkningsvärt mindre chefstid i bank X, jämfört med Libby och Lindsays (2010)
forskningsresultat. Detta framhävdes även vid intervjuerna, då ekonomiavdelningen
förbereder budgetarbetet så långt det går, så att det kräver mindre tid från dylika chefer.

84

Pinja Pakarinen

Mediansvaret för hur lätt det är när budgeten ställs in att förutse eller förutsäga
förändringar i den externa miljön för budgetperioden var i Libby och Lindsays (2010)
forskning 2,8 i det kanadensiska urvalet och 3,0 (skala 1-6) i det amerikanska urvalet.
För bank X är resultaten väldigt lika, då medeltalet är 2,56, vilket antyder ett svar
mellan mestadels förutsägbart och något förutsägbart. Detta resultat påvisar att det
under 10 år inte skett större förändringar, då det gäller budgetens förutsägbarhet. Med
andra ord har man inte lyckats göra budgetarna mer förutsägbara för kommande
händelser, vilket dock är förståeligt till en viss del. Förändringar som till exempel inte
skett tidigare är nästan omöjliga att förutspå, då kunskapen för detta inte finns då
budgeten uppgörs. Dock är dessa resultat positiva, då svarsskalan ligger i bank X
mellan 2-4. Skulle svarsskalan ligga på 5-6, det vill säga att förutsägbarheten är svårt
eller omöjligt, då bör budgetens användbarhet ifrågasättas i allt högre grad.
Mediansvaret för Libby och Lindsays (2010) forskning om budgeteringsprocessen är
uttryckligen kopplad för att uppnå organisationens strategiska mål, fick ett
medianssvar på 5 (skala 1-7). Detta svar tyder på att respondenterna varit något
överens om påståendet. I bank X är resultaten för det mesta entydiga, där
intervjuobjekten anser att då en ny årsbudget utformas, utgår de i huvudsak från
strategiska målsättningar. Respondenterna i bank X anser att budgeten och strategin är
starkt kopplade med varandra, men även föregående årets budget används som bas i
viss grad. I bank X anses budgeten vara ett användbart sätt för att konkretisera vad
måste göras för att uppnå organisationens strategiska mål. Även Libby och Lindsays
(2010) forskning stärker detta påstående, eftersom enligt deras forskning anses
budgetar vara en viktig mekanism för att marknadsföra strategiskt fokuserat beteende
i organisationen. Dock anser vissa av intervjuobjekten i bank X att de inte enbart kan
blint stirra på strategiska målsättningarna, utan för att vara realistiska är det bra att
använda sig av föregående års budget.
Som tidigare nämnts, har Libby och Lindsay (2010) förmedlat att Hope och Frasers
(2003) största kritik baserar sig på att budgetar ofta fungerar som ett fast
prestandakontrakt. Enligt Hope och Fraser (2003) kan ett fast prestandakontrakt ofta
leda till budgetspel av anställda, för att öka sannolikheten för positiva
resultatvärderingar och tillhörande löneökningar. Libby och Lindsays (2010)
forskning visar att 52% av de kanadensiska respondenterna och 71% av de
amerikanska respondenterna ansåg att tonvikten på att uppfylla budgetmålen i
85

Pinja Pakarinen

prestationsvärderingsprocessen är hög. Libby och Lindsay (2010) lyfter dock fram att
det är anmärkningsvärt hur få företag i deras urval använder budgetar för
prestationsutvärdering. Dock förekommer det en hel del budgetspel enligt Libby och
Lindsays (2010) forskning. Enligt det kanadensiska urvalet rapporterade 80% av
respondenterna att budgetspel inträffar ibland eller ofta, genom att skjuta upp
nödvändiga utgifter till framtida perioder. Samtidigt indikerar 77% att det ibland eller
ofta förekommer budgetspel som att förhandla om enklare mål. I det amerikanska
urvalet rapporterades en större andel av respondenterna att dessa budgetspel
förekommer, vilket anses ha en negativ påverkan på långsiktig prestanda.
I bank X används budgeten inte i huvudsak som ett prestandakontrakt, och budgetspel
förekommer på en betydligt lägre nivå än i Libby och Lindsays (2010) urval. Orsaken
till detta kan bero på skillnaden mellan nordisk och amerikansk organisationskultur.
Cheng och Groysberg (2020) skrev i Harvard Business Review en artikel om hur
organisationers kulturer skiljer sig runt i världen. Budgeten kan anses höra till
kulturstilen ”resultat”, eftersom ett av budgetens allmänna syfte är att uppnå
organisationens målsättningar. I västerländska Europa är rankningen för resultat näst
intill lika högt som i Nordamerika (Cheng & Groysberg, 2020). Dock skiljer budgetens
användning som ett prestandakontrakt även för varje enskild organisation. I bank X
används budgetar som en del av ett prestandakontrakt, då möjligheten för incentiv
påverkar om hela organisationen lyckas nå det budgeterade koncernresultatet. Om
avdelningen även håller sig inom kostnadsbudgeten, är de berättigad till
belöningskriteriet och därmed stängs inte möjligheten för belöningar.
Budgetspel som intervjuobjekten i bank X identifierat är att om vissa avdelningar har
egna budgetmål som påverkar sina incentiv, kan det förekomma någon sorts
budgetspel för att få en bra prestationsbedömning. Det kan även förekomma
budgetspel där vissa försöker få så mycket i budgeten som möjligt, så att de har
reserverat lite mera på budgetens kostnadssida om något skulle hända. Tidigare har
alla intäkter och kostnader inte budgeterats fullt ut, utan det har lämnats fickor i bank
X. Genom intervjuerna kom det fram att ofta vill man sätta en sådan budget som säkert
kan uppnås, vilket resulterar i budgetspel. Detta budgetspel är dock nuförtiden svårare,
då de har mer aggressiva målsättningar. Trots anser de flesta intervjuobjekten i bank
X att det inte finns plats för budgetspel, då hela organisationen arbetar mot ett
gemensamt mål, som bland annat koncernresultatet och strategiska målsättningarna.
86

Pinja Pakarinen

7. SLUTSATSER
I detta kapitel lyfts upp nya kunskapsbidrag och slutsatserna jämförs med tidigare
presenterat kunskapsbidrag.
Enligt avhandlingens forskningsresultat, kan det konstateras att budgetar fortfarande
har en betydelsefull roll som ett planerings- och kontrollverktyg i organisationer.
Budgetens användbarhet och relevans kan däremot variera mycket från bransch till
bransch. Eftersom finansbranschen är relativt stabil, anses budgetar fortfarande ge
större mervärde än den kostnad och resurser som budgeteringsprocessen tar. Detta
lyfter även Libby och Lindsay (2010) fram i sin forskning. Då budgetens fördel
uppväger kostnaderna, fortsätter budgetar användas för kontrolländamål. Eftersom
bank X är ett börsbolag, har de även viktiga intressenter så som aktieägare, som
värdesätter information om vad som skett i bolaget under ett finansiellt år. För företag
där finansiella året har en stor betydelse, anses budgetar passa bra ihop tillsammans
med övriga rapporteringskrav.
Enligt resultaten från fallstudien i bank X, anses budgeten vara ett välbehövligt verktyg
för att konkretisera organisationens strategiska målsättningar. Budgeteringsprocessen
är dock något som inte ses som en positiv process, och därför bör den uppdateras.
Resultaten från fallstudien påvisar att bank X fortfarande vill använda budgetar för
planerings- och kontrolländamål. Kritiken för budgeteringsprocessen var betydligt
mindre än de positiva iakttagelserna som budgeten medför. Om resultaten skulle ha
påvisat att budgeteringsprocessen tar bland annat mera ledningstid och anses inte
hämta någon mervärde, då bör slopandet av årsbudgetar diskuteras. En stor orsak
varför budgetar anses fungera bra i bank X är att de uppdaterar prognoser tre gånger
om året, vilket kompenserar eventuell oflexibilitet som budgetar övrigt anses medföra.
Bank X:s budgeteringsprocess är trots allt inte felfri. Rasmussen och Eichorn (2003)
lyfter fram att budgeteringsarbetet har sina tidsbegränsningar och brist på verktyg.
Detta antagande förstärks även av bank X.
De flesta intervjuobjekten upplever att budgeteringsprocessen tar för mycket tid och
är tung. Eftersom bank X vill hålla budgetarna på en detaljerad nivå, kan eventuella
steg försnabbas genom automatisering och arbeta fram färdiga inmatningsbottnar som
diverse personer har tillgång till. Ett alternativ som lyftes fram i kapitel 3 är Business
87

Pinja Pakarinen

Intelligence, som företag kan använda för att göra förvaltning av ekonomin effektivare.
Det har även identifierats transparensproblem i bank X, som kunde åtgärdas genom en
mer

öppen

diskussion

bland

ledningsgruppen,

ekonomiavdelningen

samt

kostnadsställets ansvariga och dylika chefer. Öppen diskussion förbättrar transparens
och ökar medvetenhet och förståelse varifrån siffrorna för budgeten uppstått. Genom
att förstå härkomsten för budgetens siffror, ökar ett effektivare arbete. Då det nu
förekommer situationer där det varit oklart för vissa personer vad siffrorna bygger sig
på, har det även lett till frustation under arbetets gång.
I intervjuerna lyftes det fram att budgeten ger möjlighet för organisationen att
ordentligt planera igenom sin verksamhet, var de är nu och vad de ska göra framöver.
Budgeten ansågs som ett bra och mycket använt verktyg i bank X för
planeringsändamål. I bank X anses budgeten vara ett bra verktyg för att förankra
strategin i organisationen och fungerar som en klar ram som alla i organisationen bör
följa. Budgetramen hjälper medarbetare och chefer att förstå vad som förväntas av
dem. I budgeten fördelas resurser på ett sätt som hjälper organisationen att nå de
strategiska målsättningarna.
Resultaten i fallanalysen påvisar att bank X använder budgetar främst för planeringsoch kontrolländamål, men även för prestationsutvärdering och incitament till en viss
del. Dock lyftes det fram brist på transparens som delvis kan orsakas av brist på
kommunikation. I bank X har det förekommit situationer där brist på kommunikation
och medvetenhet har orsakat frustation, då budgetens siffror inte förstås i sin helhet.
Ett exempel är att då någon avdelning i bank X har uppgjort sin kostnadsbudget som
ledningsgruppen sedan inte har godkänt, har de endast fått tillbaka en ny uppdaterad
budget med nya siffror, men inte en förklaring vad som gick fel. I sådana situationer
bör kommunikationen förbättras för att hela processen ska fungera framöver
smidigare. Bank X kunde förbättra sin kommunikation under budgeteringsprocessen,
vilket skulle troligtvis medföra en positiv ökning av delaktigas motivation vid
uppgörandet av kostnadsbudgetar. Dock anses budgeteringsprocessen redan vara
tidskrävande, och ökad kommunikation resulterar ofta att mer tid används. Däremot
kan en ökad kommunikation resultera i att budgeteringsprocessen följande år blir
effektivare då kommunikationen redan förbättrats under pågående året.

88

Pinja Pakarinen

Bank X har även valt att budgeten ska vara på en väldigt detaljerad nivå, vilket gör
processen mer tidskrävande. Van der Stede (2007) framhäver att vissa system är mer
formella medan vissa är mer detaljerade och tidskrävande. En del system kräver högsta
ledningens engagemang, medan andra arbetar mer på en nedifrån och upp modell.
Resultaten från fallanalysen påvisar att bank X tidigare haft en mer nedifrån och upp
modell vid budgeteringsprocessen, men det har ändrats till en uppifrån och ned modell.
Detta är intressant eftersom Libby och Lindsays (2010) forskningsresultat visar att
respondenterna i kanadensiska och amerikanska urvalet angav att de är öppna för att
implementera en nedifrån och upp-orientering för att samla mer information från
chefer på frontlinjen.
Shields, J. och Shields, M. (1998) medför att en konsekvens för informationsutbyte
vid deltagande budgetering är att förmannen kan erbjuda den anställda ett mer effektivt
målkongruent prestandakontrakt, som ökar den anställdas motivation för att uppnå
budgeten. Deltagande budgetering orsakar effekter som värderingsuppnåelse,
kunskapsmässiga effekter och motivation. Värderingsuppnåelse påverkar även
tillfredsställelse och moral då deltagandet i budgeten tillåter medarbetaren att uppleva
självrespekt och känslor av jämlikhet. Dock anser de flesta intervjuobjekten i bank X
att de inte bör involvera medarbetare på en lägre nivå i budgeteringsprocessen. Då det
gäller en stor koncern, är detta argument till en viss del förståerligt. Resultaten från
fallanalysen påvisar att intervjuobjekten i bank X anser att om för många personer
involveras i budgeteringsprocessen blir det råddigt och tar samtidigt mer tid.
Intervjuobjekten påpekar även att det kan kännas frustrerande för medarbetarna i fråga,
om de blir involverade i en process de inte har någon förståelse eller kunskap för.
Banken har en fem års strategi som styr organisationen och har därmed utfört en
strategisk planeringsprocess. Genom att göra scenarier fyra till fem år framåt, har de
skapat en långsiktig plan för att uppnå strategin. Bank X använder sig av årsbudgetar,
vilket innebär att de en gång i året uppgör en årlig budget som är ramen för att nå den
långsiktiga planen, det vill säga, deras strategiska målsättningar. I bank X övervakas
faktiska resultat genom att jämföra utfall med budgeten, och de svarar på avvikelser
på planen genom att uppdatera prognoser tre gånger om året. I bank X är
koncernresultat och tillväxttakt viktiga målsättningstermer.

89

Pinja Pakarinen

Enligt Hansen m.fl. (2003) är strategin ofta svagt ihopkopplad till organisationens
strategi. I bank X är budgeten däremot starkt ihopkopplat till strategin och stämmer
inte överens med detta antagande. Hansen m.fl. (2003) lyfter även fram att
uppgörandet av budgetar är en mycket tidskrävande process. Detta antagande stämmer
till en viss del överens med resultaten från bank X:s fallanalys. I bank X tar
budgeteringsprocessen i genomsnitt mellan 7,5-9,3 arbetsveckor, vilket motsvarar ca
2-2,5 månaders arbete. Dock är dylika chefers engagemang i budgeteringsprocessen
betydligt

mindre,

vilket

orsakar

högre

arbetsinsats

av

personer

på

ekonomiavdelningen. Enligt Hansen m.fl. (2003) stimulerar budgetar oetiskt beteende
och framkallar budgetspel. Detta är inte så vanligt i bank X, men däremot kan det
förekomma budgetspel som till exempel att reservera lite mera på budgetens
kostnadssida om något oförväntat skulle hända.
Hansen m.fl. (2003) fortsätter kritisera budgeten genom att budgetens antaganden
föråldras snabbt. De flesta intervjuobjekten i bank X håller med detta antagande, och
anser att budgeten hålls relevant ca 1-3 månader. Däremot ansåg några av
intervjuobjekten att budgeten kan hållas relevant ca 6-12 månader, speciellt
kostnadsbudgeten. Ungefär då halva budgetåret gått, kan bank X estimera om de
kommer att uppnå budgetens mål för det pågående året eller inte. Eftersom budgeten
uppgörs på hösten, är det svårt att förutse vad som kommer att ske ca 4-16 månader
senare. Att uppgöra budgetar på hösten före budgetåret, är förstås det naturliga sättet
att arbeta med årsbudgetar. Dock uppdaterar bank X prognoser tre gånger om året,
vilket resulterar i mer exakta estimat.
Bank X har klara strategiska målsättningar som grund för budgeten, och därmed har
det planerats att rätta saker görs under budgetåret för att uppnå strategiska
målsättningarna. Det kan även förekomma specialfall där bank X kan ha möjlighet att
avvika från budgeten, men detta sker endast i specialfall men är därmed möjligt.
Bank X har lyft fram relevansen för att rapportera ett finansiellt år i taget. Detta beror
bland annat på att de är ett börsbolag, har vissa krav de måste följa samt förväntningar
från deras aktieägare. Den femåriga strategin och scenarion gör även att det inte skapas
kortsynhet i bank X.
I bank X är incentiven, det vill säga belöningar, till en viss del förknippade med
budgeten. Om koncernresultatet inte nås, tas möjligheten för incentiv bort för en viss
90

Pinja Pakarinen

del, även om avdelningen annars skulle prestrerat bra. Enligt Merchant och Van der
Stede (2007) gör budgetar planer till prestationsmått som påverkar anställdas
motivation, särskilt för att målen ofta är kopplade till prestationsutvärderingar och
belöningar. Detta är ett val som organisationen gjort, och här måste de själva
ifrågasätta om prestationsutvärderingen bör vara förknippad med budgeten eller inte.
Bank X bör ifrågasätta om medarbetares motivation skulle öka om belöningssystemet
skulle vara uppbyggt på ett annat sätt. Som alternativ är till exempel att jämföra andra
företag genom benchmarks eller jämföra vad företaget åstadkommit föregående år.
Som det har konstaterats, önskar bank X att deras nuvarande budgeteringsprocess
kunde effektiveras till en viss del. Genom att automatisera analysen av kontrollerade
gränsvärden för budgetar gör det möjligt för anställda vid ekonomiavdelningen att byta
till viktigare arbetsområden (Esakova;Nalimova;& Yakubenko, 2020). De nuvarande
framstegen inom informationsteknik har enligt Bergmann m.fl. (2020) potential att
utföra redovisning och budgetering på ett annat sätt bland annat genom Business
Intelligence (BI). Lueg och Lu (2013) medför att BI hämtar nya möjligheter för
organisationer att samla in, lagra och bearbeta data.
Rullande prognoser som produceras på månads- eller kvartalsbasis föreslås enligt
Ekholm och Wallin (2000) som huvudalternativ till den årliga budgeten. Beyond
Budgeting är ett annat alternativ för årsbudgeten. Både rullande prognostisering och
Beyond Budgeting fick en del intresse vid fallanalysen i bank X. Rullande prognoser
var något som även ansågs passa som en kompletterande faktor tillsammans med
årsbudgeten. Några av intervjuobjekten anser även att Beyond Budgeting är ett
diskuterbart alternativ, så länge som organisationen inte slutar med planering. I
Beyond Budgeting slutar organisationen inte att planera, så som det har presenterats i
kapitel 3.

91

Pinja Pakarinen

8. DISKUSSION
Detta kapitel återgår till denna pro gradu-avhandlings problematisering och syfte för
att ta ställning till om avhandlingens syfte uppfylldes.
Denna pro gradu-avhandlings syfte var att tydliggöra varför företag fortfarande
använder sig av årsbudgetar trots att de har bemötts med kritik, och vilka alternativ det
finns för att utveckla eller slopa årsbudgetering. Avhandlingens syfte har uppnåtts
genom att göra en fallstudie i bank X. Fallstudien gjordes genom semistrukturerade
intervjuer med åtta intervjuobjekt. Intervjuobjekten har en ordentlig koppling till
budgeteringsarbetet, vilket förstärker forskningens validitet. Denna avhandling har
fyllt kunskapsluckan om budgetens användbarhet på 2020-talet, och påvisat att det inte
skett några större förändringar vad som gäller användning eller mottaglighet av
årsbudgeten sedan 2010.
Avhandlingens forskningsfrågor var följande:
1. Varför använder bank X fortfarande årsbudgetar?
2. Hur ser bank X på eventuella osäkerheter och risker som slopandet av
årsbudgeten kan medföra?
3. Hur ser bank X på olika alternativ för årsbudgeteringen?
Forskningsresultaten påvisar att bank X använder årsbudgetar av den orsaken att
årsbudgeten hämtar betydlig mervärde för organisationen. Samtidigt som de inte vet
vad alternativet för årsbudgeten skulle heta, anser de nog kunna klara sig och nå de
strategiska målsättningarna utan budgetar.
Tröskeln för att slopa budgeteringen anses vara hög. I intervjuerna poängterades det
dock att budgetar används inte av den orsaken att det hör till, utan istället för att
budgetarna anses hämta mervärde till organisationen samtidigt som den stöder övriga
rapporteringskrav och arbetet under ett finansiellt år. Bank X anser att slopandet av
årsbudgeten kan medföra osäkerhet och risker. Detta är ett steg som bank X inte i
nuläget är redo att ta. I fallanalysen framkom det även att bank X anser att det är
enklare att arbeta på det sätt de tidigare gjort.
I detta skede är bank X inte mottaglig för Beyond Budgeting. Det fanns intresse för att
komplettera budgeteringsprocessen med rullande prognoser, men förbättring av
92

Pinja Pakarinen

transparensen och automatiseringen i budgeteringsprocessen ansågs vara det mest
aktuella alternativet för det nuvarande arbetssättet.
Eftersom bank X har personal från ekonomiavdelningen som arbetat med rullande
prognoser tidigare, anses det finnas stöd för integrationen på den fronten. Rullande
prognoser skulle ge möjlighet för bank X att månatligen reagera på förändringar, och
skulle inte kräva lika stor och arbetssam arbetsinsats på hösten som med årsbudgeten.
Användning av rullande prognoser kan även resultera i att bank X är mera på kartan
inför kommande period. Bank X använder sig för tillfället av ett finansiellt
prestationshanteringsprogram som heter Clausion FPM. Clausion (2021) har även på
sina hemsidor föreslagit företag att övergå till rullande prognostisering. Detta innebär
att bank X redan har ett system som skulle stöda rullande prognostisering.
Transparensen och automatiseringen i den nuvarande budgeteringsprocessen bör
förbättras. Transparensen kan förbättras genom en mer öppen kommunikation, och att
se till att alla delaktiga förstår budgetens innehåll. Då ändringar till budgeten görs
under budgeteringsprocessen, är det även viktigt att förmedla till övriga delaktiga
varför ändringar gjordes. En ökad transparens kan öka motivation, effektivitet och att
mindre missförstånd sker. Genom att öka transparensen bland delaktiga parter, kan
bank X även lyckas med att ändra uppfattningen bland medarbetare att budgeten skulle
vara ”ekonomins siffror”. Då budgeten är transparent, kommunicerad och förståerlig,
förstår även övriga parter budgetens och siffrornas ursprung bättre, samt bli mer
mottaglig för budgeten.
Bank X kunde även kontakta leverantören Clausion, för att se om deras nuvarande
programvara kunde automatiseras mer än vad bank X är medveten om. Bank X anser
även att det finns ett behov av att göra färdiga inmatningsunderlag för viss data. För
att kunna göra dessa inmatningsunderlag, måste personen eller personerna vara djupt
insatta i bank X:s nuvarande budgeteringsprocess och ha tillgång till deras data. Därav
var det inte möjligt i denna pro gradu-avhandling att göra inmatningsunderlag eller
skriva exakta processbeskrivningar. Bank X kunde även bekanta sig med BI, Business
Intelligence för ett alternativt automatiseringsverktyg. I Finland erbjuder bland annat
företaget Pinja hjälp för företag som önskar adaptera Business Intelligence.

93

Pinja Pakarinen

Forskningens slutsatser reflekterar det som åtta personer inom bank X framfört.
Avhandlingens empiriska del överensstämmer till en stor del med den tidigare
presenterade teorin och tidigare forskningar, vilket förstärker forskningens
trovärdighet. Detta kan bero på att ämnesområdet är ett väl forskat ämne som studerats
under flera årtionden, och därmed finns det valid kunskap om ämnet. Dock att detta
ämnesområde är väl forskat, är det fortfarande aktuellt att forska i årsbudgetens
användning och relevans.
Denna avhandling har gett nya bidrag till ekonomistyrningsforskningen med koppling
till budgetering. De viktigaste observationerna är att budgetar fortfarande spelar stor
roll som planerings- och kontrollverktyg, trots att digitalisering och sätt hur
organisationer arbetar har ändrats. Budgeten upplevs som tidskrävande, men det
intressanta var att arbetstiden som chefer i bank X använder för budgetrelaterade
uppgifter var anmärkningsvärt mycket mindre än i Libby och Lindsays (2010)
forskningsresultat. En orsak till detta är att ekonomiavdelningen i bank X gör
förarbetet väl, vilket innebär att övriga chefer inte behöver använda mycket av sin
arbetstid för budgetrelaterade uppgifter. Detta ger möjlighet för cheferna i bank X att
ta del av andra viktiga arbetsuppgifter som kan bidra till positiv utveckling i
organisationen. Bank X anser inte att årsbudgeten behöver slopas då budgetens nytta
är större än skadan. En stor brist i bank X:s budgeteringsprocess är brist på transparens.
Budgeten bör kommuniceras på ett mer öppet och transparent sätt för att minska
missförstånd och känsla av ovetskap.
Det som var speciellt intressant var att respondenterna i Libby och Lindsays (2010)
urval ansåg att budgeteringsarbetet kunde ändras från en nerifrån och upp modell.
Bank X har däremot tidigare arbetat med budgetar från en nerifrån och upp modell,
men ändrat modellen uppifrån och ner. Detta beror på att dylika underchefer upplevde
budgeteringsarbetet

svårt,

och

därför

har

arbetet

centraliserats

till

ekonomiavdelningen.
En annan intressant aspekt var att avdelningscheferna och övrig personal var mer
mottagliga för budgetlös styrning, medan ekonomiavdelningen ansågs vara mer
konservativa då årsbudgeten förespråkas av dem. Ekonomiavdelningen anser att
årsbudgeten hämtar mervärde till organisationen, medan de andra intervjuobjekten inte

94

Pinja Pakarinen

upplever samma nytta. Hur mycket en person arbetar med budgeten och är delaktig i
budgetens innehåll anses påverka mycket på hur budgeten bemöts och upplevs.
Eftersom årsbudgetar har kritiserats i flera år, skulle det vara förväntat att färre
organisationer använder sig av traditionell budgetering på 2020-talet. Resultaten från
denna avhandling har bevisat att då budgeten hämtar mervärde till organisationen,
finns det inte större anledningar varför organisationen skulle slopa budgeten.
Eftersom årsbudgeten inte ändrats anmärkningsvärt under de senaste 10-20 åren, måste
det ifrågasättas varför det inte gjorts. Varför fortsätter årsbudgeten vara kritiserad,
samtidigt som tröskeln för att slopa den är alltför hög? Budgeten anses ha en viktig
uppgift inom organisationen, så det är endast förväntat att organisationer skulle ha
intresse för att göra mer drastiska förändringar i budgeteringsprocessen funktion.
Forskningsresultaten bevisar att budgetens funktion och mervärde även beror mycket
på branschen som organisationen är verksam i. Enligt resultaten är bankbranschen en
stabil bransch, som även påverkar budgetens funktion positivt. Forskningsresultaten
anses även ge jämförbara resultat med Libby och Lindsays (2010) forskning.
Resultaten påvisar att budgetar bemöts och används på väldigt liknande sätt både i
kanadensiska, amerikanska och i en finländsk organisation, i detta fall bank X.
Jag vill även tacka alla intervjuobjekt som deltagit i forskningen.

8.1 Fortsatta studier
Som fortsatta studier föreslås att genomföra liknande fallstudier i tillverkande företag,
vars affärsmiljö ändrar i allt snabbare takt. Som det i denna avhandling har
konstaterats, är finansbranschen en väldigt traditionell och reglerad bransch. Fredrika
Salo (2018) undersökte årsbudgetens relevans i Eckes-Granini Finland Oy Ab år 2018.
Eftersom Salo har redan utfört en fallstudie i ett tillverkande företag, föreslås det att
genomföra fallstudier i flera företag vars resultat jämförs.
Alternativt som fortsatta studier, föreslås det att göra en detaljerad handlingsplan åt ett
tillverkande företag. I handlingsplanen kunde det detaljerat beskrivas vilka åtgärder
och resurser behövs för ett företag att gå Beyond Budgeting.

95

Pinja Pakarinen

Referenslista
Artiklar
Aryshev, V.A., & Ivanyuk, T.N. (2020). Theoretical and applied aspects of economic
processes in Ukraine and in the world economy. Bulletin of Zaporizhzhia
National University. Economic sciences, 2(46), 49-53. doi:10.26661/24140287-2020-2-46-08
Bachaev, U.A., & Karpova, T.A. (2018). Development of the banking sector in the
digital economy. Economics: Yesterday, Today and Tomorrow, 8 (9 A), 2026.
Bergmann, M., Brück, C., Knauer, T., & Schwering, A. (2020). Digitization of the
budgeting process: determinants of the use of business analytics and its efect
on satisfaction with the budgeting process. Journal of Management Control,
31, 25-54. doi:10.1007/s00187-019-00291-y
Ekholm, B.-G., & Wallin, J. (2000). Is the annual budget really dead? The European
Accounting Review, 9 (4), 519–539. doi:10.1080=09638180020024007
Esakova, E.E., Nalimova, Z.F., & Yakubenko, I.A. (2020). Improving the Relevance
of the Budgeting System in the Transition to the Digital Economy Model.
Advances in Economics, Business and Management Research, 113, 243-247.
doi:10.2991/fred-19.2020.49
Garret, E., & Vermeule, A. (2006). Transparency in the Budget Process. University
of Chicago Public Law & Legal Theory Working Paper, 115, 1-42.
doi:10.2139/ssrn.877951
Hansen, S.C., & Van der Stede, W.A. (2004). Multiple facets of budgeting: an
exploratory analysis. Management Accounting Research, 15 (4), 415-439.
doi:doi:10.1016/j.mar.2004.08.001
Hansen, S.C., Otley, D.T., & Van der Stede, W.A. (2003). Practice Developments in
Budgeting: An Overview and Research Perspective. Journal of Management
Accounting Research, 1-39. doi:10.2308/jmar.2003.15.1.95

96

Pinja Pakarinen

Hope, J., & Fraser, R. (2003a). Who needs budgets? Harvard Business Review 81
(2), 108–115.
Hope, J., & Fraser, R. (2003b). Beyond Budgeting: How Managers Can Break Free
From The Annual Performance Trap. Soundview Executive Book Summaries,
25 (9), 1-8.
Hope, J., & Fraser, R. (2003c). The Time Has Come to Abandon the Budget. In:
Schäffer U. (Red.) Budgetierung im Umbruch?. Controlling & Management,
1, Gabler Verlag, Wiesbaden, 71-76. doi:10.1007/978-3-663-07880-7_11
Jensen, M.C. (2003). Paying People to Lie: the Truth about the Budgeting Process.
European Financial Management, 9 (3), 379–406.
Kosow, H., & Gaßner, R. (2008). Methods of Future and Scenario Analysis:
Overview, Assessment, and Selection Criteria. Bonn: Deutsches Institut für
Entwicklungspolitik gGmbH.
Libby, T., & Lindsay, R.M. (2010). Beyond budgeting or budgeting reconsidered? A
survey of North-American budgeting practice. Management Accounting
Research, 21 (1), 56-75. doi:10.1016/j.mar.2009.10.003
Lindsay, R.M., & Libby, T. (2007). Svenska Handelsbanken: Controlling a Radically
Decentralized Organization without Budgets. Accounting Education, 22 (4),
625-640.
Lueg, R., & Lu, S. (2013). How to improve efficiency in budgeting - The case of
business intelligence in Smes. European Journal of Management, 13 (2),
109-120.
Milesi-Ferretti , G.M. (2004). Good, Bad or Ugly? On The Effects of Fiscal Rules
with Creative Accounting. Journal of Public Economics, 88 (1-2), 377-394.
doi:10.1016/S0047-2727(02)00076-2
Möller, K., Schäffer, U., & Verbeeten, F. (2020). Digitalization in management
accounting and control: an editorial. Journal of Management Control 31, 1-8.
doi:10.1007/s00187-020-00300-5

97

Pinja Pakarinen

Necheuhina, N., Buyanova, T., & Mustafina, O. (2019). Innovative Management
Approach: Credential Digitalization. Advances in Social Science, Education
and Humanities Research, 392, 524-528. doi:10.2991/assehr.k.200113.109
Player, S. (2003). Why Some Organizations Go “Beyond Budgeting”. The Journal of
Corporate Accounting & Finance, 14 (3), 3-9. doi:10.1002/jcaf.10146
Puljujärvi, L. (2018). Taulukkolaskenta- ja budjetointiohjelman vertailu käytännön
budjetointityössä (Avhandling). Helsingfors: Haaga-Helia University of
Applied Sciences. Tillgänglig:
https://www.theseus.fi/bitstream/handle/10024/145162/Puljujarvi_Laura.pdf?
sequence=1&isAllowed=y
Salo, F. (2018). Är årsbudgeten ännu relevant? - en fallstudie om den upplevda
nyttan av årsbudgeten på Eckes-Granini Finland Oy Ab. Åbo: Åbo Akademi.
Tillgänglig:
https://www.doria.fi/bitstream/handle/10024/165076/salo_fredrika.pdf?seque
nce=2&isAllowed=y
Shields, J.F., & Shields, M.D. (1998). Antecedents of participative budgeting.
Accounting, Organizations and Society, 23 (1), 49-76.
Slevitch, L. (2011). Qualitative and Quantitative Methodologies Compared:
Ontological and Epistemological Perspectives. Journal of Quality Assurance
in Hospitality & Tourism, 12 (1), 73-81. doi:10.1080/1528008X.2011.541810
Wallander, J. (1999). Budgeting - an unnecessary evil. Scandinavian Journal of
Management, 15 (4), 405-421.

Böcker
Andersson, G., & Greve, J. (2017). Kalkyl och budget - Grundläggande om
kalkylering och budgetering. Lund: Studentlitteratur AB.
Argyris, C. (1952). The Impact of Budgets on People. New York: Controllership
Foundation.
Atrill, P. (2012). Financial Management for Decision Makers (6 uppl.). Essex:
Pearson Education Limited.
98

Pinja Pakarinen

Barrett, R. (2007). Planning and Budgeting for the Agile Enterprise: A driver-based
budgeting toolkit. Burlington: CIMA Publishing, Elsevier Ltd.
Bogsnes, B. (2016). Implementing Beyond Budgeting: Unlocking the Performance
Potential. Hoboken, New Jersey: John Wiley & Sons, Inc.
Bryman, A., & Bell, E. (2011). Företagsekonomiska forskningsmetoder. Stockholm:
Liber AB.
Drury, C. (2018). Management and cost accounting. Hampshire: Cengage Learning
EMEA.
Fahlén, K. (2016). Beyond Budgeting i Praktiken. Stockholm: Liber AB.
Greve, J. (2009). Ekonomistyrning - Principer och praxis (1:1 uppl.). Lund:
Studentlitteratur AB.
Hakala, J. (2009). Uusi graduopas. Helsinki: Gaudeamus Helsinki University Press.
Horngren, C., Sundem, G., & Stratton, W. (1996). Introduction to Management
Accounting (10 uppl.). Prentice-Hall, Inc.
Kullvén, H. (2015). Budget och budgetering. Stockholm: Liber AB.
Lindvall, J. (2016). Affärssystem och ekonomistyrning. i E. Jannesson, & M. Skoog,
Perspektiv på ekonomistyrning (1:2 uppl., ss. 186-206). Stockholm: Liber
AB.
Merchant, K., & Van der Stede, W. (2007). Management Control Systems:
Performance Measurement, Evaluation and Incentives (2 uppl.). Essex:
Pearson Education.
Miller, G., Bräutigam, D., & Gerlach, S. (2006). Business Intelligence Competency
Centers: A Team Approach to Maximizing Competitive Advantage. John
Wiley & Sons.
Rasmussen, N., & Eichorn, C. (2003). Process Improvement for Effective Budgeting
and Financial Reporting. New Jersey: John Wiley & Sons, Inc.
Wallander, J. (1981). Om styrning av företag. Karlskrona: Axel Abrahamsons
Tryckeri AB.

99

Pinja Pakarinen

Wallander, J. (1995). Budgeten - ett onödigt ont (2 uppl.). Stockholm: SNS Förlag.
Wittbom, E. (2016). Budgetering - på olika villkor. i E. Jannesson, & M. Skoog,
Perspektiv på ekonomistyrning (ss. 116-138). Stockholm: Liber AB.
Yin, R. (2007). Fallstudier: design och genomförande. Malmö: Liber AB.

Andra källor
Cambridge Dictionary. (2021). Transparency. Hämtad 2021-02-23, från
https://dictionary.cambridge.org/dictionary/english/transparency
Cheng, Y.-J., & Groysberg, B. (2020). How Corporate Cultures Differ Around the
World. (Harvard Business Review) Hämtad 2021-03-16, från
https://hbr.org/2020/01/how-corporate-cultures-differ-around-the-world#
CIO. (2019). What is business intelligence? Transforming data into business
insights. Hämtad 2021-03-16 ,från
https://www.cio.com/article/2439504/business-intelligence-definition-andsolutions.html
Clausion. (2021). Budjetointi ja ennustaminen. Hämtad 2021-03-24, från
https://www.clausion.fi/budjetointi-ja-ennustaminen/
Gartner. (2020). Information Technology Glossary. Hämtad 2020-11-21, från
https://www.gartner.com/en/informationtechnology/glossary/digitalization#:~:text=Digitalization%20is%20the%20us
e%20of,moving%20to%20a%20digital%20business
KB-Manage. (2018). Budgeting Processes. Hämtad 2020-11-21, från
https://www.kbmanage.com/concept/budgetingprocesses#:~:text=The%20budgeting%20process%20can%20be,targets%20(
Tracy%2C%202008)
Moody's. (2020). About Moody’s. Hämtad 2021-01-19, från
https://about.moodys.io/about-us
Nethos Oy. (2021). Suomen pankit: lista Suomessa toimivista pankeista. Hämtad
2021-04-29, från https://raha.fi/pankit/

100

Pinja Pakarinen

Pinja. (2021). BUSINESS INTELLIGENCE. Hämtad 2021-03-24, från
https://www.pinja.com/digitaaliset-palvelut/businessintelligence/?utm_term=business%20intelligence&utm_campaign=DB:+Busi
ness+Intelligence&utm_source=adwords&utm_medium=ppc&hsa_acc=8097
879798&hsa_cam=12086243696&hsa_grp=121757793492&hsa_ad=494750
454150&hs
Pinja. (2021). Power BI -vinkit talousjohtajan raportointiin 2021. Hämtad 2021-0324, från https://blog.pinja.com/webinaaritallenne-power-bi-vinkittalousjohtajan-raportointiin-2021-lataus?submissionGuid=b708bdb6-821f44fa-9468-fd07a07b0745
Statistics How To. (2014). Univariate Analysis: Definition, Examples. Hämtad 202105-03, från
https://www.statisticshowto.com/univariate/#:~:text=Univariate%20analysis
%20is%20the%20simplest,finds%20patterns%20in%20the%20data.
T-Media. (2015). Muuttuva työ finanssialalla. Hämtad 2020-11-21, från
https://www.finanssiala.fi/materiaalit/Muuttuva_tyo_finanssialalla.pdf

Intervjuer
A. (den 15 3 2021). Business Manager. (P. Pakarinen, Intervjuare)
B. (den 18 3 2021). Senior Financial Controller. (P. Pakarinen, Intervjuare)
C. (den 18 3 2021). Compensation and benefits specialist. (P. Pakarinen, Intervjuare)
D. (den 22 3 2021). Business Controller, Teamleader. (P. Pakarinen, Intervjuare)
E. (den 25 3 2021). Senior Business Controller. (P. Pakarinen, Intervjuare)
F. (den 25 3 2021). Head of Market Risk Control. (P. Pakarinen, Intervjuare)
G. (den 26 3 2021). Senior Business Controller. (P. Pakarinen, Intervjuare)
H. (den 26 3 2021). Head of Group Finance, ekonomidirektör. (P. Pakarinen,
Intervjuare)

101

Pinja Pakarinen

Bilaga 1 - Informationsbrev till respondenten

Jag studerar redovisning och styrning vid fakulteten för samhällsvetenskaper och
ekonomi vid Åbo Akademi. Min pro gradu-avhandling behandlar kritiken mot
traditionell budgetering, där huvudfokus ligger på att antingen förbättra
budgeteringsprocessen eller slopa den traditionella budgeteringen och istället använda
budgetlös styrning.

Avhandlingens syfte är att tydliggöra varför företag fortfarande använder sig av
årsbudgetar trots att de har bemötts med kritik, och vilka alternativ det finns för att
utveckla eller slopa årsbudgetering.

Deltagandet i denna intervju innebär att jag intervjuar dig via Microsoft Teams. För
intervjun reserveras 60 minuter och intervjufrågorna skickas på förhand per e-post.
Intervjun kommer att spelas in så att jag under skrivprocessen kan återgå till svaren.
Intervjun görs anonymt och behandlas enligt god sed gällande sekretess. Din
medverkan i denna intervju är frivillig.

Intervjun förväntas att genomföras under mars 2021.

Med vänliga hälsningar,
Pinja Pakarinen

102

Pinja Pakarinen

Bilaga 2 – Intervjuguide
Bakgrundsinformation
1. Din nuvarande position / arbetstitel
2. Hur länge har du varit anställd hos din nuvarande arbetsgivare och hur länge
har du arbetat vid din nuvarande roll?
Tid och resurser
3. Hur länge tar budgeteringsprocessen i sin helhet? (Ange i arbetsveckor)
4. Hur mycket av din tid går till budgeteringsprocessen? (Inklusive ledningstid
för att utveckla den ursprungliga budgeten, utarbeta budgetrapporter,
analysera budgetavvikelser, svara på frågor kopplade till budgeten mm.)
Ändamål och nytta
5. För vilket ändamål används årsbudgetar i din organisation?
a) Planeringsverktyg
b) Kontrollverktyg
c) Prestationsmätning
d) Något annat, vad?
6. Hur mycket mervärde anser du att ert nuvarande budgeteringssystem hämtar

på en skala 0-100?
(0 = katastrof, 10 = mycket skadligt, 20 = skadlig, 30 = ganska skadligt, 40 = mer
skadligt än användbart, 50 = inget värde, 60 = mer hjälpsam än skadlig, 70 = bra,
80 = mycket bra, 90 = utmärkt, 100 = enastående)

Planering, justering och möjlighet att reagera på förändringar
7. Anser du att det är enkelt att skapa precisa budgetar?
8. Hur lätt är det att förutsäga förändringar under den period som budgeten
täcker när budgeten eller prognosen konstrueras, på en skala 1–6?
(1 = lätt att förutsäga, 2 = mestadels förutsägbart, 3 = något förutsägbart,
4 = ganska svårt att förutsäga, 5 = svårt att förutsäga, 6 = omöjligt att förutsäga)

9. Hur snabbt kan beslut om avvikelser fattas?
10. Hur länge anser du att årsbudgeten hålls relevant?

103

Pinja Pakarinen

Budgetens koppling till strategi
11. Då en ny årsbudget utformas, utgår din organisation från strategiska
målsättningar eller baserar sig budgeten långt på förra årets budget?
12. Anser du att er nuvarande budgeteringsprocess är användbar för att uppnå
organisationens strategiska mål?
Prestationsutvärdering
13. Hurdana konsekvenser medför under- eller överskridandet av budgeten?
14. Belönas medarbetare då de hållit sig till budgeten, dvs. påverkar uppfyllandet
av budgeten incitament?
Medarbetarens engagemang
15. Involverar din organisation medarbetare vid budgeteringsprocessen?
Om inte, varför?
16. Anser du att medarbetarna som budgeten berör har möjlighet att påverka
budgeten?
17. Anser du att medarbetarna kunde involveras mera i budgeteringsprocessen?
På vilket sätt?
Årsbudgetens kritik
18. Anser du att din organisations nuvarande budgeteringsprocess fungerar bra?
Om inte, vad kunde förbättras?
19. Nyckelkritiken för traditionell budgetering anses vara:
1) Budgetering tar mycket ledningstid som gör det till en kostsam process och
fördelarna kanske inte är värt kostnaden.
2) Budgetar hindrar företag från att anpassa sig till förändringar tidsmässigt
på grund av deras fasta natur.
3) Budgeteringsprocessen kopplas inte till strategin och därmed sätta den ur
funktion med konkurrerande krav som ställs för företag.
4) Anvädningen av budgeten som ett fast prestationskontrakt leder till
opålitlig utvärdering av prestanda och främjar budgetspel1.

1

Målförhandlingar kan orsaka ett så kallat spelbeteende, som resulterar i oviljan att dela privat
information för att kunna skapa budgetunderskott.

104

Pinja Pakarinen

Identifierar du dessa brister även i din organisation? Argumentera gärna din
motivering.
20. Anser du att din organisations budgeteringsprocess kunde uppdateras genom:
a) Slopandet av årsbudgeten. Istället tillämpa budgetlös styrning, Beyond
Budgeting2.
b) Ersätta årsbudgeten med rullande prognoser3.
c) Förbättra transparensen och automatiseringen i den nuvarande processen.
Om ja, hur kunde transparensen förbättras?
21. Hur upplever du lärandet mellan olika budgetår? Blir din organisation bättre
och bättre på att budgetera eller rullar processen på samma sätt från år till år
utan ordentlig reflektion och kritiskt ifrågasättande av vissa delar?
22. Anser du att din organisation fortfarande använder sig av årsbudgetar av den
orsaken att de inte vet hur de klarar sig utan budgetar?
23. Anser du att tröskeln för att slopa budgeteringen är alltför hög, eftersom
budgetering är något som alltid har hört till att göra? Eller anser du att din
organisation inte är redo att slopa budgeten på grund av osäkerhet och risker
som slopandet kan medföra?

2

Beyond Budgeting består av liknande aktiviteter som i traditionell budgetering, men avstår från den
årliga budgeteringsprocessen där resurser fördelas i förväg endast på årsbasis. Kan beskrivas som en
styrmodell som är anpassad till en värld i ständig och snabb förändring.
3

Rullande prognoser innebär att budgeteringsprocessen uppdateras ständigt och innehåller ett extra
kvartal som gör att budgeteringshorisonten är alltid 12 månader och förkortas inte då året närmar sitt
slut.

105

Pinja Pakarinen

Bilaga 3 – Intervjutidtabell
Intervjuobjekt
Person A
Person B
Person C
Person D
Person E
Person F
Person G
Person H

Datum för intervju
15.03.2021
18.03.2021
18.03.2021
22.03.2021
22.03.2021
25.03.2021
26.03.2021
26.03.2021

Längd
46:20
36:20
25:19
39:29
33:40
31:03
31:55
27:34

106

