”Ett stort problem som jag sett är att man kastar ut
ett för brett nät men så fångas typ ingen”
En kvalitativ studie om hur journaliststuderande i Finland och Sverige uppfattar
medielandskapets förändring samt mediernas roll och trovärdighet i samhället

Niklas Grönholm

Statskunskap med medier och
kommunikation
Avhandling för magisterexamen

Handledare: Kim Strandberg
Fakulteten för samhällsvetenskaper och
ekonomi
Åbo Akademi
Vasa, 2021

Abstrakt
Författare:

Grönholm, Niklas Kai

Årtal:

2021

Arbetets titel:

”Ett stort problem som jag sett är att man kastar ut ett för brett nät men så fångas typ ingen”
– En kvalitativ studie om hur journaliststuderande i Finland och Sverige uppfattar
medielandskapets förändring samt mediernas roll och trovärdighet i samhället
Avhandling för magisterexamen i statskunskap med medier och
kommunikation

Sidantal: 84 (97)

Vasa: Åbo Akademi. Fakulteten för samhällsvetenskaper och ekonomi
Abstrakt:

Medielandskapet befinner sig i ett paradigmskifte och stora förändringar har ägt rum under
de senaste decennierna. Journaliststuderande är de som kommer att vara med och forma
framtidens mediemarknad. Därför är det av intresse och angeläget att utforska deras attityder
och tankar om framtiden för att förutse möjliga trender och framtidsutsikter inom
medielandskapet. Journaliststuderande har sällan blivit frågade om sina tankar om framtidens
journalistik eller fått möjlighet att uttrycka sina åsikter på ett fritt sätt. Det finns således en
relevant forskningslucka att fylla.
Syftet med studien är att identifiera hur journaliststuderande i Finland och Sverige uppfattar
medielandskapets förändring samt mediernas roll och trovärdighet. Utifrån studiens syfte har
fem forskningsfrågor formulerats:
1. Hur uppfattar journaliststuderande i Finland och Sverige det förändrade medielandskapet?
2. Vilka rolluppfattningar har journaliststuderande i Finland och Sverige om journalisterna
och mediehusen i framtiden?
3. Hur ser journaliststuderande på sin egen roll i utformningen av journalistikens framtid?
4. Vad anser journaliststuderande i Finland och Sverige i dag om mediernas trovärdighet?
5. Hur ska journalistkåren åtnjuta publikens förtroende i det förändrade medielandskapet?

Studien baseras på forskningsdata från en kvalitativ undersökning där tre olika
fokusgruppintervjuer med journaliststuderande i Finland och Sverige har utförts. Fokus
ligger i samtalet och den dynamik som uppstått mellan gruppdeltagarna som resulterar i fler
tankar och idéer. Deltagarna diskuterar, resonerar och debatterar gemensamt dessa tankar och
idéer som omprövas och omformas under samtalets gång.

Resultatet visar att journaliststuderandena upplever att medielandskapet har förändrats och
att det kommer att fortsätta förändras i framtiden. Några av journaliststuderandena anser att
förändring inte nödvändigtvis är negativt utan att det är viktigt med förändring. I resultatet
framkommer även att journaliststuderandena upplever att olika mediehus och
nyhetsredaktioner har hanterat förändringen på olika sätt. Det här har lett till en sorts
frustration över situationen bland journaliststuderandena. Utöver det här visar resultatet att
det i en del fall är journaliststuderandena som bidrar till förändringen på redaktionerna och
att de presenterar nya idéer hur verksamheten kunde utvecklas.
Sökord:

Medielandskap, journaliststuderande, förändring, utveckling, uppfattningar, trovärdighet,
Finland, Sverige

Innehåll
1 Inledning.................................................................................................................................. 7
1.1 Bakgrund och problemformulering .................................................................................. 7
1.2 Syfte och frågeställningar............................................................................................... 11
1.3 Avgränsningar ................................................................................................................ 12
1.4 Sammanfattning och fortsatt disposition ........................................................................ 15
2 Teoretisk referensram ............................................................................................................ 16
2.1 Centrala begrepp ............................................................................................................ 16
2.2 Mediernas roll i samhället .............................................................................................. 18
2.3 Medielandskapets förändring ......................................................................................... 20
2.3.1 Medieförtroendet i vågskålen .................................................................................. 23
2.4

Journalistprofessionen i förändring ........................................................................... 25

2.5

Framtidens journalister .............................................................................................. 26

2.6

Framtidens journalistik .............................................................................................. 27

2.7

Summering................................................................................................................. 28

3 Metod .................................................................................................................................... 30
3.1

Forskningsdesign och syfte ....................................................................................... 30

3.2

Forskningsmetod och material................................................................................... 32

3.2.1 Fokusgruppintervju som metod ............................................................................... 34
3.3

Urval .......................................................................................................................... 37

3.4

Genomförande ........................................................................................................... 39

3.5

Databearbetning och analys ....................................................................................... 41

3.6

Tillförlitlighet, trovärdighet och etiska aspekter ....................................................... 43

3.7

Operationaliseringar .................................................................................................. 46

4 Resultat .................................................................................................................................. 47
4.1 Journaliststuderande om det förändrade medielandskapet ............................................. 47
4.1.1 Sociala medier i medielandskapets förändring........................................................ 48
4.1.2 Förändrad mediekonsumtion ................................................................................... 51
4.1.3 Betalt medieinnehåll ................................................................................................ 53
4.1.4 Redaktionsarbetet i förändring ................................................................................ 55
4.1.5 Publikens roll i förändring....................................................................................... 56
4.2 Journalisternas och mediehusens roll i framtiden .......................................................... 58
4.2.1 Journalister och journalistiken i framtiden .............................................................. 58
4.2.2 Deltagande journalistik ........................................................................................... 60
4.2.3 Journalistiskt varumärke ......................................................................................... 61
4.3 Journaliststuderandes egen roll ...................................................................................... 63

4.3.1 Initiativtagare till förändring ................................................................................... 63
4.4 Journaliststuderandenas tankar om mediernas trovärdighet........................................... 64
4.4.1 Misstro mot journalister och medier ....................................................................... 64
4.5 Förtroende i det förändrade medielandskapet ................................................................ 66
4.5.1 Objektivitet och transparens .................................................................................... 67
4.5.2 Interaktion med publiken ........................................................................................ 67
4.5.3 Klarspråk ................................................................................................................. 69
4.5.4 Mångfald och förtroende ......................................................................................... 70
5 Diskussion ............................................................................................................................. 71
5.1 Resultatdiskussion .......................................................................................................... 71
5.1.1 Uppfattningar om det förändrade medielandskapet ................................................ 71
5.1.2 Rolluppfattningar om journalistiken och mediehusen i framtiden .......................... 75
5.1.3 Journaliststuderandenas syn på sin egen roll i förändringen ................................... 76
5.1.4 Uppfattningar om mediernas trovärdighet .............................................................. 77
5.1.5 Publikens förtroende till journalisterna ................................................................... 78
5.2 Metoddiskussion............................................................................................................. 80
5.3 Förslag på fortsatt forskning .......................................................................................... 83
Litteraturförteckning ................................................................................................................ 85
Bilaga ....................................................................................................................................... 92

Tabeller
Tabell 1. Forskningsfråga 1 och kategorier .............................................................................. 48
Tabell 2. Forskningsfråga 2 och kategorier .............................................................................. 58
Tabell 3. Forskningsfråga 3 och kategori ................................................................................. 63
Tabell 4. Forskningsfråga 4 och kategori ................................................................................. 64
Tabell 5. Forskningsfråga 5 och kategorier .............................................................................. 66

Figurer
Figur 1. Journaliststuderandes uppfattningar av det förändrade medielandskapet. ................. 47

Niklas Grönholm

1 Inledning
Inledningsvis presenteras bakgrund och problemformulering samt studiens syfte och
frågeställningar. Därefter redogörs för studiens avgränsningar samt fortsatt
disposition.

1.1 Bakgrund och problemformulering
Kantola (2012, s. 606) menar att ”det enda som är säkert i dagens nyhetsredaktioner är
känslan av osäkerhet och förändring”. Nyhetsmedier befinner sig i ett paradigmskifte
och stora förändringar har ägt rum under de senaste decennierna i det nordiska
medielandskapet (Hovden, Bjørnsen, Ottosen, Willig & Zilliacus-Tikkanen, 2009, s.
150). De pågående förändringarna på den nordiska mediemarknaden medför osäkerhet
för journaliststuderandenas framtidsutsikter (Hovden & Ottosen, 2016, s. 51). Denna
osäkerhet gör att journaliststuderande ställer sig frågor som: Kommer journalister att
få jobb? Vilken typ av journalistik och hurdana journalister är efterfrågade och
uppskattade? Hur kommer medielandskapet att se ut om tio år?
Det finns uppenbarligen skäl att påpeka att förändringarna på den nordiska
mediemarknaden inte har varit lika dramatiska som i andra länder, men trots det
förväntas förändringarna och osäkerheten påverka de nordiska journaliststuderandenas
syn på framtidens mediemarknad (Hovden & Ottosen, 2016, s. 51–52). Yngre
generationer skiljer sig både biologiskt och sociologiskt från individer i äldre
generationer och andra livsfaser. I och med medielandskapets förändring kan yngre
generationer utveckla ett annorlunda förhållningssätt och styra mediernas framtid i
olika riktningar, medan äldre generationer till stor del antas utveckla och upprätthålla
liknande förhållningssätt gentemot medierna (Westlund & Bjur, 2014, s. 21–22).
Dessa generationsskillnader bekräftas även av Kantola (2012) som framhäver att
finländska

journalister

har

reagerat

på

de

djupgående

förändringarna

i

nyhetsredaktionerna. Journalisterna uppgav bland annat att arbetstakten har ökat
avsevärt och att nyhetshanteringen har blivit mer aktiv och välorganiserad.
7

Niklas Grönholm
Journalisterna menade att nyhetskriterierna i de finländska mediehusen påminner allt
mer om de kommersiella kriterierna (Kantola, 2012, s. 612). I studien framkommer
dock att dessa förändringar tolkas olika av journalisterna där de äldre journalisterna är
mer kritiska mot förändringarna än de yngre generationerna. Det framkom även
skillnader där de äldre journalisterna förespråkar ett socialt och nationellt ansvar,
medan mellangenerationen betonar rollen som demokratins vakthund, samtidigt som
den yngsta generationen förespråkar uppgiften om att utmana befintlig praxis och
institutioner (Kantola, 2012, s. 613).
I den här studien inkluderas röster från nordiska journaliststuderande för att ta reda på
hur de som framtidens, nästa generations, journalister upplever medielandskapets
förändringar och framför allt, hur de ser på medielandskapets framtid.
Journaliststuderande är de som kommer att vara med och forma framtidens
medielandskap, och därför är det av intresse och viktigt att utforska deras attityder och
prognoser för att förutse möjliga trender och framtidsutsikter inom journalistiken. Det
här bekräftas av Creech och Mendelson (2015, s. 145) som menar att medieforskarnas
och mediebolagens uppmärksamhet ofta riktas mot journalistutbildningarna för att få
information och för att få veta hur man ska anpassa sig till medielandskapets
förändringar. Genom att undersöka journaliststuderande, framtidens journalister, kan
man få nya visioner om framtidens journalistik, men även kunskap om nya
arbetsmetoder för enskilda reportrar (Creech & Mendelson, 2015, s. 145; Kantola,
2012, s. 619).
Under de senaste årtiondena har studier (Coleman, m.fl., 2018; Hanna & Sanders,
2007; Splichal & Sparks, 1994) genomförts med fokus på framtidens journalistik både
på nationell och på internationell nivå. Under det gångna årtiondet har det dock blivit
vanligare med kvantitativa jämförande studier (Mellado, m.fl., 2013; Nygren,
Degtereva

&

Pavlikova,

2010).

Forskning

har

främst

fokuserat

på

journaliststuderandenas yrkesmotivation och deras uppfattningar om journalistikens
roll och journaliststuderandes syn på etiska och yrkesmässiga normer. Trots tydliga
generationsskillnader inom journalistkåren (Kantola, 2012) gällande arbetssätt och
rolluppfattningar, har framtidens journalistgeneration, dagens journaliststuderande,
sällan blivit frågade om sina tankar om framtidens journalistik eller fått möjlighet att
uttrycka sina åsikter på ett fritt sätt (Milojević, Krstić, & Ugrinić, 2016, s. 84). Studier
8

Niklas Grönholm
som enbart fokuserar på nordiska journaliststuderande är även få till antalet. Det finns
således en relevant forskningslucka att fylla. I och med att medielandskapet konstant
förändras och den digitala utvecklingen ständigt går framåt, är även tematiken och
studiens valda forskningsområde aktuell.
Det att mediemarknaden och journalistyrket genomgår en stor förändring är ett faktum,
samtidigt som det råder en stor osäkerhet bland forskare, mediebolag och journalister
om hur framtidens journalistik kommer att se ut (Milojević, m.fl., 2016, s. 84). För att
kunna förstå hur journalistiken och medielandskapet kan se ut i framtiden, måste vi
först förstå hur journalistiken och medielandskapet ser ut i dag. Det är av stor relevans
att förstå hur och varför medielandskapet är i förändring och hur det här påverkar
journaliststuderandena, för att slutligen kunna dra slutsatser om framtidens journalistik
och medielandskap.
När allt fler nyhetshus började använda olika sociala medieplattformar,
uppmärksammade Richard Gingras (2012), Googles chef för nyheter och sociala
produkter, medielandskapets snabba utveckling:
Vi lever i extraordinära tider där medielandskapet håller på att omformas helt,
kastas upp och ner, återuppfinnas och omstruktureras på sätt som vi ännu inte
vet mycket om. Den tekniska förändringstakten kommer inte att avta, utan
kommer att bli snabbare. Därför måste enskilda journalister bara se framåt och
försöka urskilja framtidens journalistik genom att behärska och förstå nya
trender (Gingras, 2012, min översättning).

Det här är fortfarande aktuellt eftersom sociala medier har blivit ett av de viktigaste
verktygen i det journalistiska hantverket och pekas ofta ut som en bidragande orsak
till medielandskapets förändring. I rapporten Global Social Journalism Study 2015
(Pole & Gulyas, 2015) uppgav 51 procent av totalt 3000 tillfrågade journalister från
11 olika länder att de inte kan göra sina jobb utan sociala medier. I rapporten
framkommer tydliga generationsskillnader i journalisternas användning av sociala
medier. Yngre journalister tenderar använda sociala medier mer än äldre journalister
som ofta förhåller sig skeptiska till sociala medier (Pole & Gulyas, 2015). Dagens
journaliststuderande och yngre journalister är ur ett historiskt perspektiv, den första
9

Niklas Grönholm
generationen som har vuxit upp med sociala medier som sin främsta kommunikation
och informationskanal, vilket betyder att de kan tänka och bearbeta information på ett
annorlunda sätt än exempelvis äldre journalister (Brandtzaeg & Chaparro Domínguez,
2018, s. 97). Yngre journalister använder sociala medier som exempelvis Twitter,
Facebook och Instagram som ett verktyg för att hitta nyheter och för
informationssökning. Därför är det även av relevans att undersöka sociala mediers roll
i förhållande till framtidens journalistik, eftersom det kan ge värdefull information och
en inblick i framtida trender och former av journalistik samt nya arbetsmetoder i
insamlingsprocessen av nyheter (Brandtzaeg & Chaparro Domínguez, 2018, s. 106–
107).
Medielandskapets förändring har under de två senaste årtiondena inneburit att
allmänhetens övergripande förtroende för mediehusen minskat (Project for Excellence
in Journalism, 2006) och vissa anser till och med att journalister är bland de minst
trovärdiga yrkena i världen (Brandtzaeg, Lüders, Spangenberg, Rath-Wiggins &
Følstad, 2016). En orsak till det minskade förtroendet anses vara journalisternas ökade
användning av sociala medier. Det här gäller journaliststuderandena vars inställning
och acceptans av sociala medier ökar, vilket i sin tur kan ha stora konsekvenser för
journalistikens trovärdighet i framtiden. Det här bekräftas i forskning (Brandtzaeg,
m.fl., 2016; Walck, Cruikshank & Kalyango, 2015) som konstaterar att förtroendet för
medierna sjunkit på grund av utbredd användning av sociala medier. Det här gäller
även den nordiska mediemarknaden där förtroendet gentemot medierna anses vara
bland de högsta i världen (Newman, Fletcher, Levy & Nielsen, 2016). För att råda bot
på den negativa utvecklingen menar Brandtzaeg, m.fl. (2016, s. 323) att det är särskilt
viktigt för journalister på sociala medier att hålla journalistiska standarder på en hög
nivå och upprätthålla och förstärka innehållets tillförlitlighet för att i fortsättningen
åtnjuta publikens förtroende.
Trovärdighet är således en viktig fråga för journalistiken i dag och för framtidens
journalister. Om allmänheten inte litar på den information som medierna ger dem är
de mindre benägna att vara intresserade av innehållet, vilket i sin tur hämmar
mediernas förmåga att informera allmänheten (Tyler, 2014, s. 1291). En försvagning
av allmänhetens förtroende kan leda till en avmattning av pressfriheten (Gaziano,
1988, s. 267). Tyler (2014, s. 1292) menar att journaliststuderandena trots allt har en
10

Niklas Grönholm
viss nivå av förståelse för vikten av trovärdigheten på internet, men anser att det finns
en viss fara för att på lätta grunder acceptera innehållet på internet. Den här
acceptansen kan skapa ett mönster där journaliststuderandena, framtidens journalister,
saknar faktakontroll och kritiskt tänkande. Därför är det av hög relevans och intresse
att identifiera journaliststuderandenas uppfattningar om mediernas trovärdighet i dag
och i framtiden.

1.2 Syfte och frågeställningar
Syftet med studien är att identifiera hur journaliststuderande i Finland och Sverige
uppfattar medielandskapets förändring samt mediernas roll och trovärdighet. Utifrån
studiens syfte har fem forskningsfrågor formulerats. Frågeställningarna kan delas in i
två

huvudkategorier

journaliststuderanden

eller

teman.

uppfattar

Det

första

medielandskapets

temat

handlar

förändring

och

om

hur

möjliga

framtidsutsikter:
1. Hur uppfattar journaliststuderande i Finland och Sverige det förändrade
medielandskapet?
2. Vilka rolluppfattningar har journaliststuderande i Finland och Sverige om
journalisterna och mediehusen i framtiden?
3. Hur ser journaliststuderande på sin egen roll i utformningen av journalistikens
framtid?
Det andra temat kretsar kring medielandskapets förändring och dess inverkan på
mediehusens och journalisternas trovärdighet hos publiken:
4. Vad anser journaliststuderande i Finland och Sverige i dag om mediernas
trovärdighet?
5. Hur ska journalistkåren åtnjuta publikens förtroende i det förändrade
medielandskapet?

11

Niklas Grönholm

1.3 Avgränsningar
I studien utgår jag som forskare ifrån och bygger vidare på material och data ur en
kvalitativ undersökning som omfattar sammanlagt tre olika fokusgruppintervjuer med
journaliststuderande i Finland och Sverige. Det finns flera orsaker att avgränsa sig till
journaliststuderande. Brandtzaeg och Chaparro Domínguez (2018) menar att
journaliststuderandena skiljer anmärkningsvärt från äldre generationers verksamma
journalister. Som tidigare konstaterat har andra studier (Kantola, 2012) påvisat att det
finns tydliga generationsskillnader där yngre generationer kan utveckla ett annorlunda
förhållningssätt och styra mediernas i olika riktningar. Äldre generationer antas
däremot utveckla och upprätthålla liknande förhållningssätt gentemot medierna
(Westlund & Bjur, 2014, s. 21–22). Med andra ord kan man genom att undersöka
journaliststuderandena, framtidens journalister, få nya visioner och tankar om
framtidens journalistik och medielandskap. Därför är det motiverat att avgränsa
studien till att enbart koncentrera sig på journaliststuderande.
Det finns skäl att upprepa att förändringar inom medielandskapet även har observerats
av verksamma och äldre generationens journalister. För många arbetande journalister
har mobilen och digitala plattformar blivit ett sätt att leva. Allt från att hitta uppdrag
eller information, spela in videor för webben och tv-sändningar eller för att hålla
kontakten med nyhetsstudior och intervjuobjekt (Walck, m.fl., 2015, s. 245).
Journaliststuderandena avviker dock från den verksamma journalistkåren eftersom den
yngre generationen i stort sett har växt upp med sociala medier och är bekväma med
att använda dessa nya plattformar. För den yngre generationen ligger utmaningen
snarare i att lära sig att professionalisera sitt budskap på dessa plattformar (Walck,
m.fl., 2015, s. 245).
Unga människor har andra bekymmer än de vuxna. Därför är det orealistiskt att tro att en
16-åring kommer att bry sig om samma saker som en 40-åring gör. Därmed bör vi inte
bli förvånade över att unga människor definierar nyheter annorlunda än vad de äldre gör
(Clark & Marchi, 2017, s. 5, min översättning).

12

Niklas Grönholm
Det finns därmed tydliga tecken på att journaliststuderandena, framtidens journalister,
skiljer sig från exempelvis äldre generationens journalister, vilket ytterligare befogar
att denna studie är avgränsad till att enbart inkludera journaliststuderande.
Under de senaste två decennierna har medielandskapet förändrats och omformats
radikalt (Strömbäck, 2015). Medielandskapet har länge kännetecknats av traditionella
medier som exempelvis radio, tv och tidningar men de har fått ge vika i och med
digitaliseringen och genombrottet av internet och sociala medier (Syvertsen, Enli,
Mjos & Moe, 2014). Med andra ord har antalet medier mångfaldigats, vilket i sin tur
har lett till att konkurrensen om människors uppmärksamhet har ökat dramatiskt. Det
ökade utbudet och den ökade konkurrensen har bidragit till att medielandskapet, både
privat och offentligt finansierade medier, har blivit mer kommersialiserade och
marknadsorienterade då de konkurrerar om publikens uppmärksamhet (Strömbäck,
2015).
Studien avgränsas därför till att omfatta nyhetsmedierna och medieaktörerna i
medielandskapet, alltså radio, tv och tidningar, men även digitala plattformar som
exempelvis sociala medier. Med begreppet medielandskap avses flera olika
medieaktörer, såväl kommersiella- som public service-bolag. Det är värt att påpeka att
det inte är av intresse att undersöka eventuella skillnader i ägarstrukturen i dessa
mediebolag eller skillnader hur dessa mediebolag finansieras. Därför avgränsas
studien

till

att

enbart

fokusera

på

medieaktörerna

som

nyhets-

och

informationsförmedlare och begreppet medielandskap fungerar därmed som ett
paraplybegrepp för dessa aktörer. Med andra ord innebär begreppet medielandskap i
den här studien en rad nyhetsorganisationer inklusive nationella och internationella
traditionella medier, såsom tidningar och tv, men även lokala och regionala
nyhetsorganisationer som finansieras med kommersiella finansieringsmodeller eller
med skattemedel som exempelvis public service-bolag.
En ytterligare avgränsning sker rent geografiskt i och med att mitt fokusområde
kommer att vara Finland och Sverige. En orsak till att jag i studien fokuserar på
journaliststuderande i dessa två länder är att det inte gjorts så många studier som
fokuserar på journaliststuderandena. Flera amerikanska undersökningar har
genomförts inom området under det senaste decenniet, men få undersökningar har
13

Niklas Grönholm
koncentrerat på europeiska eller nordiska journaliststuderande och fram för allt på
journaliststuderande i Finland eller Sverige. Orsaken till att studien innefattar
journaliststuderande från dessa två länder och inte enbart koncentrerar sig på ett land
beror på att mediemarknaderna i Finland och Sverige, och i de övriga nordiska
länderna, i stort sett påminner om varandra. Forskare ser ofta de nordiska länderna som
en del av samma journalistiska tradition (Hovden, m.fl., 2009, s. 149–150). Ett
exempel på det här är kategoriseringen av Hallin och Mancini (2004) som placerar de
nordiska länderna i en så kallad ”demokratisk korporatistmodell”. Den här modellen
är en typ av mediesystem som kännetecknas av hög tidningscirkulation, stark
professionalisering och statlig intervention, dock med starkt skydd av pressfrihet.
Andra gemensamma nämnare för de nordiska länderna är en liknande historia, tidig
demokratisering, konsensusbaserade regeringar och en historia av demokratisk
korporatism (Hallin och Mancini 2004, 67–68).
I diskussionerna om att avgränsa studien till Finland och Sverige samt deras
medielandskap är det av stor relevans att betona den starka roll som public servicebolagen har i dessa länder. Donders (2019, s. 1014) definierar public service som
utbudet av tjänster av offentligt medieinnehåll som bidrar till samhällets demokratiska,
kulturella och sociala mål på flera olika plattformar med hjälp av varierande tekniska
lösningar. Public service-bolagen var ursprungligen tänkt för att sprida information,
underlätta den offentliga debatten och bidra till att bygga en gemensam identitet i
moderniseringen av nationalstaterna (Moe, 2008, s. 220). I de nordiska länderna
organiserades tidigt ett kommunikationssystem i form av public service-medier som
bidrog till demokratiseringen och ett jämlikt mönster av mediekonsumtion (Syvertsen,
Enli, Mjos & Moe, 2014, s. 17).
Utöver ett liknande mediesystem har andra likheter mellan de nordiska länderna lyfts
fram. Syvertsen, m.fl., (2014) menar att även om de nordiska länderna har mycket
gemensamt med andra rika västerländska länder i Europa, kan de nordiska länderna
placeras i en särskild grupp.
De nordiska länderna tenderar att skapa ett eget kluster i många olika
dimensioner. Andra europeiska länder, särskilt Nederländerna och Österrike,

14

Niklas Grönholm
kan ofta ses lika i vissa avseenden, men det kan inte jämföras med likheten
mellan de nordiska länderna (Andersen, m.fl., 2007, s. 14).

Med andra ord utgör Finland och Sverige en tydlig kulturell och geografisk enhet bland
världens länder. Länderna delar ett gemensamt politiskt, socialt och ekonomiskt
system som är tydliga kännetecken för det nordiska välfärdssamhället (Syvertsen,
m.fl., 2014). Med tanke på ländernas jämförbara samhällen och mediesystem kan man
även se att journalistutbildningarna i länderna har många likheter (Hovden, Nygren &
Zilliacus-Tikkanen, 2016, s. 13). Av den här orsaken är det befogat att studien gör en
geografisk avgränsning till att omfatta enbart Finland och Sverige.

1.4 Sammanfattning och fortsatt disposition
Sammanfattningsvis kan konstateras att det finns ett behov av att identifiera hur
journaliststuderandena i Finland och Sverige upplever det förändrade medielandskapet
för att eventuellt kunna säga något om framtidens journalistik och medielandskap. Som
tidigare nämnt finns det en tydlig forskningslucka att fylla då få studier har
koncentrerat på framtidens journalistgeneration, dagens journaliststuderande, och fritt
låtit dem berätta om sina tankar om framtidens journalistik eller fått möjlighet att
uttrycka sina åsikter på ett fritt sätt (Milojević, m.fl., 2016, s. 84). Studier som enbart
fokuserar på journaliststuderandena i Finland eller Sverige är få till antal. I och med
att medielandskapet konstant förändras och den digitala utvecklingen ständigt
utvecklas, är tematiken och studiens valda forskningsområde aktuell.
Avhandlingens disposition är indelad i fem olika kapitel. I det första kapitlet,
inledning, presenteras bakgrund och val av ämne samt studiens syfte och
forskningsfrågor. I det andra kapitlet beskrivs den teoretiska bakgrunden, centrala
begrepp och tidigare forskning inom den valda tematiken. I det tredje kapitlet redogörs
för studiens forskningsdesign, forskningsmetoden och det insamlade materialet samt
analysmetoden. I det fjärde kapitlet redogörs för studiens resultat. I det femte och sista
kapitlet diskuteras studiens resultat och metod och därefter diskuteras förslag på
fortsatt forskning.

15

Niklas Grönholm

2 Teoretisk referensram
I följande kapitel beskrivs den teoretiska referensramen som omfattar centrala
begrepp, teorier och tidigare forskning som sedan presenteras och diskuteras. I detta
kapitel beskrivs medielandskapets förändring som fenomen och framtidens
journalister i ljuset av framtidens journalistik. Kapitlet avslutas med en summering.

2.1 Centrala begrepp
I och med medielandskapets förändring har innebörden av begreppen medier och
journalistik förändrats, och därför är det av relevans att diskutera och redogöra för
begreppen. Dessa är återkommande begrepp och används parallellt i hela
avhandlingen.
Medier
Massmedier är individens viktigaste källa till information (Shehata & Strömbäck,
2014, s. 93), och i moderna demokratier har medier och särskilt nyhetsmedier en
avgörande roll. Modern politik förmedlas i huvudsak via medier vilket gör både
medborgarna och de politiska aktörerna beroende av medierna. Genom sin centrala
position som informationskälla och plattform för den offentliga debatten genomsyrar
massmedier de demokratiska och politiska processerna i samhället (Strömbäck, 2015,
s. 207). Arendt och Matthes (2014) konstaterar att medier kan påverka vilka frågor
konsumenterna tycker är viktiga och hur människor uppfattar olika aspekter av
verkligheten.
Mediernas roll har dock förändrats. I dag pratas det om en kris inom journalistiken
med vilket menas att intresset för de traditionella medierna har minskat. Det här beror
delvis på att människor nu kan välja att få den information de vill ha från flera olika
källor, varav många är gratis, vilket leder till att individen sällan väljer tidningar, tv
eller radio för att få tag på informationen (van der Haak, Parks & Castells, 2012).
Viljan att betala för information har minskat samtidigt som annons- och
reklamintäkterna har minskat då företag försöker nå läsare och tittare på sociala medier
och internetsajter (Gluck & Roca, 2008). Dessutom är nyhetskonsumenterna och
16

Niklas Grönholm
publiken mer fragmenterad än någonsin förut, vilket kräver att medierna anpassar sitt
innehåll och skräddarsyr det enligt individens preferenser (van der Haak, m.fl., 2012).
Internet och sociala medier genomsyrar mediernas och framförallt journalisternas
redaktionella arbete i och med att information som en gång var svår att komma åt, i
dag hittas lätt på sociala medier (Johnston, 2016). Därtill menar Hermida (2012) att
journalisterna som jobbar med de mer traditionella medierna som tv, radio och
tidningar i allt högre grad och mer regelbundet använder internet och sociala medier i
det dagliga journalistiska arbetet. Begreppet medier innebär med andra ord mycket
mer än traditionell etermedia som sänder program vissa tider under dygnet. Medier är
i dag verksamma på flera olika plattformar och vem som helst kan jobba med medier
när som helst på dygnet.
Journalistik
Det finns olika definitioner på vad journalistik är och vem som kan kalla sig journalist,
men dessa definitioner skiljer sig ofta från varandra. Enligt den allmänna normen är
riktiga journalister sanningssökande proffs som strävar efter att tillhandahålla faktiska,
korrekta och balanserade rapporteringar som allmänheten kan lita på (Deuze, 2005, s.
446–447). Teorier om journalistik fokuserar vanligtvis på journalisterna, men
journalistik är mer än vad en journalist gör (Primo & Sago, 2014, s. 38). Journalistikens
roll handlade i början om att sammanföra läsarna. När läsarkretsarna växte blev
behovet av att förena dessa läsare och förse dem med fakta allt större (Blaagaard,
2013). Det här ledde till att pressen alltid utgick från fakta för att kunna samla läsare
med olika åsikter om ett ämne och därmed nå en gemensam nämnare (Muhlmann,
2008, s. 6). Dessutom betonades objektivitet som ett sätt att få läsarnas förtroende
(Ward, 2008).
Journalistik är och har teoretiserats, forskats i, studerats och kritiserats över hela
världen av forskare inom flera olika vetenskapsgrenar. Över hela världen kan man hitta
universitet, skolor och högskolor med egna avdelningar, forsknings- och
undervisningsprogram inom journalistik och massmedier (Deuze, 2005, s. 442). I dag
förstås och undervisas journalistik som en allt mer samarbetande process vilket med
andra ord innebär att en bra journalist lyssnar på och speglar flera olika medborgares
17

Niklas Grönholm
röster och stimulerar diskussion och engagemang med allmänheten och inom
samhällen (Soffer, 2009, s. 487–488).
Zelizer (2004) menar att alla som jobbar med nyheter är journalister. Kovach och
Rosentiel (2001) definierar journalistik som bestående av olika element och en strävan
efter sanning och trovärdighet. Dessa element innebär att ge en röst till de som inte
hörs i samhället och skapa ett forum för allmänheten att kritisera, kommentera och
övervaka makthavarnara. Journalistiken bör även vara oberoende och den måste tjäna
allmänheten (Kovach & Rosentiel, 2001). Deuze (2005) beskriver däremot journalistik
kortfattat som neutral, objektiv och rättvis men snabb rapportering. Det finns med
andra ord ingen entydig definition om vad journalistik är och vem som är en journalist.

2.2 Mediernas roll i samhället
För det första har nyhetsmedierna en viktig roll i en fungerande demokrati och ska
enligt Strömbäck (2015) leverera information som medborgaren behöver för att kunna
ta ställning till olika samhällsfrågor. För det andra ska medborgaren bli informerad om
politik och samhälle genom att ta del av nyhetsmedierna. Med andra ord är det
väletablerat att medierna utgör den viktigaste källan till politisk information och
fungerar som en kommunikationskanal mellan beslutsfattarna och medborgarna
(Strömbäck & Shehata, 2010). Ur detta perspektiv finns det dock utmaningar för
demokratin då kvaliteten bland journalister och mediehusen har sjunkit till följd av
ekonomiska nedskärningar och en hårdare mediekonkurrens (Strömbäck & Shehata,
2010).
Tidigare var tv, radio, tidningar och tidskrifter ansvariga för skapandet av det
offentliga rummet och diskussioner i demokratiska samhällen (Lee, 2020). När man i
dag diskuterar mediernas roll i samhället måste man inkludera sociala medier och de
digitala plattformarna i diskussionen. Antalet aktiva användare av sociala medier
fortsätter att öka och år 2021 uppgick antalet användare till 3,78 miljarder (Statista,
2021). Syftet med sociala medier var från början inte att tillhandahålla nyheter till
medborgare men eftersom sociala medier i allt högre grad har infiltrerats i det dagliga
livet, har deras funktioner utvidgats (Lee, 2020). Därför är det vanligt att människor
18

Niklas Grönholm
använder sociala medier för att få nyheter och politisk information (Newman, m.fl.,
2016). De Waal och Schoenbach (2010) menar att internetanvändningen har
kompletterat snarare än ersatt traditionell medianvändning men det finns tecken på att
nya medier gradvis ersätter några av de äldre medierna. Samtidigt har intresset för att
läsa en tryckt tidning minskat bland yngre generationer som vänder sig till sociala
medier och internet för att få information (De Waal & Schoenbach, 2010).
Lee (2020) menar att allt tyder på att sociala medier kommer att fortsätta att växa i
popularitet som medborgarnas primära nyhetskällor och en plats för politisk
information, tillika som nyhetskonsumtionen via traditionella medier fortsätter att
minska. Samtidigt menar Lee (2020) att användningen av sociala medier kan leda till
en falsk uppfattning om att nyheterna per automatik kommer att söka sig till publiken
utan att individen själv aktivt söker upp nyheterna, vilket kan ha en negativ effekt för
individens förmåga att avgöra sanningshalten och trovärdigheten i innehållet. Detta
fenomen tenderar vara mer skadlig för dem som har ett förhållandevis lägre intresse
för politik och lägre utbildning. Därför menar Lee (2020) att de traditionella
nyhetsmedierna har en viktig roll i att korrigera denna falska uppfattning som
nyhetskonsumtionen via sociala medier orsakar. Med andra ord har de traditionella
medierna fortfarande en viktig roll i demokratierna och i att tillhandahålla information
samt korrigera eventuella felaktigheter så att individen kan basera sina åsikter och
övertygelser på sanningsenliga fakta.
Eftersom sociala medier har fått, och fortsätter att få en allt betydande roll som
människors primära nyhetskällor, är det av stor relevans att lyfta fram och betona
sociala medier i förhållande till framtidens medielandskap. Med andra ord kommer
olika sociala medier tillsammans med de traditionella medierna, att ha en central roll i
denna studie. Sociala mediernas roll och uppgift är dock inte bara viktig ur ett
nyhetskonsumtions-perspektiv, utan som tidigare nämnts är olika sociala medier ett
viktigt verktyg för journalister, och framförallt för yngre journalister. Av den här
orsaken är det ytterligare motiverat att i studien koncentrera på sociala medier.
Trots sociala mediers betydande roll i medielandskapets förändring, är sociala medier
bara en del av det stora paradigmskifte som medielandskapet befinner sig i. För att
kunna

säga

något

om

framtidens

medielandskap
19

och

för

att

förstå

Niklas Grönholm
journaliststuderandenas roll i det hela, är det därför viktigt att förstå de centrala och
bakomliggande orsakerna till medielandskapets förändring. Härnäst presenteras och
diskuteras teori som förklarar orsakerna och konsekvenserna av denna förändring.

2.3 Medielandskapets förändring
”I dagens polariserade värld är det alltför lätt för människor att bli fast i sina egna små
filterbubblor av intellektuell isolering” (Curran, 2019). Det skriver den europeiska
radio- och tv-unionens generaldirektör Noel Curran i ett blogginlägg hösten 2019. Det
som han beskriver är det paradigmskifte som medielandskapet befinner sig i. Under
tjugohundratalet har påtryckningar och utmaningar rapporteras i hela Europa (Jenkins
& Fletcher, 2019, s. 11). De ekonomiska, tekniska och institutionella förändringar som
europeiska länder och deras medielandskap har genomgått, har lett till nya utmaningar
som minskande intäkter, minskande publik och ny teknik som skapar en instabilitet
och stress i medielandskapet (Balčytienė & Juraitė, 2015, s. 20–21). Medielandskapets
förändring innebär att etablerade mediaorganisationer utmanas att ändra sina
redaktionella rutiner och metoder för att anpassa sig till en mer digitaliserad
mediemiljö (van der Haak, m.fl., 2012). Samtidigt måste mediehusen se över hur de
ska anpassa sina affärsmodeller för att konkurrera med aktörer som erbjuder nyheter
online, men även för att klara av konkurrensen mot stora teknikföretag och
nätverkssajter (Jenkins & Fletcher, 2019, s. 14).
Deuze (2008) menar att i de turbulenta tiderna av kriser, förändringar och osäkerheter
har idén om en aktiv och deltagande medborgare förändrats mot mer nätverksbundna
och individualiserade upplevelser, baserat på personligt gillande och preferenser. I
stället för att rösta, gå med i ett politiskt parti eller fackförening eller att demonstrera,
letar medborgarna efter andra meningsfulla, självuttryckande, kreativa och
engagerande upplevelser som erbjuds av de nya digitala plattformarna (Balčytienė &
Juraitė, 2015, s. 30). Prior (2013) menar att i jämförelse med traditionell etermedia
som exempelvis radio och tv med sina specifika sändningstider, har människor i dag
fler möjligheter att välja mellan olika typer av innehåll på olika plattformar när de vill
och hur de vill, vilket i sin tur kan leda till större polarisering och fragmentering hos
publiken.
20

Niklas Grönholm
Konstateras kan att samhällen står inför politiska klyftor vilket också märks i
medieinnehållet. Denna klyfta är till stora delar orsakad av den politiska utvecklingen
och förändringen i medielandskapet som exempelvis den stora ökningen av antalet
tillgängliga mediekanaler och plattformar som riktar sig mot en specifik publikgrupp
(Van Aelst, m.fl., 2017, s. 12). Med andra ord har förändringar i den politiska
informationsmiljön skapat en möjlighet för publiken att bli mottagliga för selektiv
exponering baserat på individens egna politiska attityder och övertygelser (Arceneaux
& Johnson, 2013). Det största problemet är att en sådan utveckling kan orsaka
konflikter i samhället och en process av polarisering som kan leda till mindre delade
fakta, extremism och respektlöshet för medborgare med andra synpunkter. Det här kan
i sin tur försvaga den sociala sammanhållningen och utmana grundläggande
demokratiska institutioner som exempelvis medierna (Sunstein, 2007). Mitchelstein
och Boczkowski (2009) menar att dagens journalister har fastnat mellan det förflutna
och framtiden där tidigare traditioner inom mediebranschen påverkar journalister, men
samtidigt påverkas journalister av nya former av innehållsskapande och plattformar.
Därför är det av relevans att undersöka hur journaliststuderande ser på
medielandskapets förändring och mediernas trovärdighet i framtiden.
För många unga européer har internet blivit den viktigaste nyhets- och
informationskällan (Vihalemm, Lauristin & Kõuts, 2012). Den här utvecklingen har
påverkat hela mediemarknaden både på gott och ont. Ny teknik och digitala lösningar
har förändrat journalistiken och tempot i nyhetsproduktionen, vilket i sin tur påverkar
mediernas agendor samt vilka val journalister gör i sin yrkesroll (Balčytienė & Juraitė,
2015, s. 30). Lunt, Kaun, Pruulmann-Vengerfelgt, Stark och Van Zoonen (2014)
menar att tack vare de digitala nätverkssajterna har medborgare fler möjligheter att ta
del av information vilket bidrar till en friare mediemarknad och en ökad
demokratisering. Samtidigt har ökningen av nya medieaktörer en motsatt effekt som
kan orsaka nyhetskonkurrens som bidrar till en ökad tabloidisering och sensationalism
av journalistiken (Balčytienė & Juraitė, 2015, s. 30).
Aldrig tidigare har utbudet av olika medier och medieplattformar varit lika utvecklat
och aldrig tidigare har människor haft lika goda möjligheter att ta del av medieutbudet
när de vill, var de vill och på det sätt de vill (Strömbäck, 2015, s. 211). Framväxten av
sociala medier har under de två senaste årtiondena lett till dramatiska förändringar i
21

Niklas Grönholm
medielandskapet. Uppkomsten och den växande populariteten av internet, sociala
medier samt algoritmiska och datadrivna system har ändrat många aspekter av nyhetsoch informationslandskapet (Caplan & Boyd, 2018, s. 1). Digitaliseringen av
medielandskapet har lett till att traditionella och nya mediebolag övergått till nya
plattformar som exempelvis Facebook, som har blivit en av de största sociala
medieplattformarna i världen (Syvertsen, m.fl., 2014, s. 27–34). Diskussionen om att
det går sämre för traditionella nyhetsmedier är ett faktum. Samtidigt ökar pressen på
medierna att lyckas med sociala medier. Det här leder till att mediehusen känner ett
behov för att fånga trafik från sociala medier och samtidigt nå ut till nya publikgrupper
för att säkra sin framtid (Carlson, 2018, s. 6).
Övergången

till

en

mer

digital,

mobil

och

social

mediemiljö

utsätter

nyhetsorganisationerna för nya utmaningar och påtryckningar för att de ska kunna
hålla jämna steg med publikens förändrade medieanvändning (Sehl, m.fl., 2018, s. 7).
Människor använder i allt högre grad sökmotorer, sociala medier och andra plattformar
för att hitta och få tillgång till nyheter på nätet (Newman, Fletcher, Kalogeropoulos,
Levy, & Nielsen, 2017). För en stor del av nyhetspubliken är nyhetskonsumtionen via
olika sociala medier en del av vardagen, vilket i sin tur ger mediebolag möjligheten att
nå en publikgrupp som eventuellt inte nås via traditionella distributionskanaler
(Carlson, 2018, s. 7). Mediebolag som utnyttjar sociala medier för spridandet av sitt
innehåll kan dock påverkas av vad vissa forskare kallar isomorfi genom algoritmer
(Caplan & Boyd, 2018). Fenomenet algoritmisk isomorfi redogörs nedan.
Algoritmisk isomorfi
Sociala medieplattformar och teknologiföretag, som Facebook, Google och Twitter,
spelar en central roll för vilka nyheter och information människor konsumerar
(Gottfried & Shearer, 2016). Med termen algoritmisk isomorfi menas hur algoritmer
påverkar företag och får dem att ändra sina mål och anta nya metoder (DiMaggio &
Powell, 1983). Detta fenomen kan ses inom nyhetsindustrin där till exempel
Facebooks algoritmer har ett stort inflytande på mediebolagen (Caplan & Boyd, 2018,
s. 1). Sociala medieplattformar kan med hjälp av algoritmer, som är beroende av
signaler från både konsumenternas innehåll och interaktioner, avgöra vilka nyheter och
vilken information som presenteras för vem (Caplan & Boyd, 2018, s. 1). Eftersom
algoritmer automatiskt styr och sorterar inlägg enligt relevans på sociala medier, kan
22

Niklas Grönholm
man inte direkt utforska hur de fungerar, vilket leder till att medierna förlorar en viss
kontroll över spridningen av nyheterna (Sørensen & Van den Bulck, 2018, s. 2).
Caplan och Boyd (2018, s. 2) menar att det finns tydliga bevis på att
nyhetsorganisationerna utsätts för stora påtryckningar av Facebook vilket påverkar
bolagens verksamhet. Faktum är att Facebook skriver reglerna eller koden som
definierar vilket innehåll som lyckas eller misslyckas eftersom Facebook nu spelar en
stor roll för hur människor får tillgång till nyhetsinnehåll (Gottfried & Shearer, 2016,
s. 5). Det är utmanande för nyhetskonsumenter att avgöra tillförlitligheten av
innehållet på sociala medier. Det här innebär att det är ofta svårt att bestämma
sanningen, noggrannheten eller giltigheten av textinnehåll såväl som för video, bilder
eller ljud (Brandtzaeg, m.fl., 2016). Det är värt att påpeka att medielandskapets
förändring inte innebär alltid en negativ utveckling utan kan även medföra positiva
effekter. Gynnild (2014) menar att den ökade användningen av frilansare bland olika
mediebolag är ett resultat av mindre resurser, men det kan bidra med nya innovativa
arbetsmetoder på nyhetsredaktionerna.
Som tidigare konstaterat har sociala medier en stor inverkan på mediehusen och
journalisternas arbete. Användningen av sociala medier som nyhetskälla kan i värsta
fall ha en negativ effekt för individens förmåga att avgöra sanningshalten och
trovärdigheten i innehållet. Det här är en av de största utmaningarna som
journaliststuderande kommer att möta i framtiden: jobba för att åtnjuta
nyhetskonsumenternas och publikens förtroende. Förtroendet för mediehusen och
journalisterna är därför en viktig aspekt i denna studie och presenteras härnäst.

2.3.1 Medieförtroendet i vågskålen
Tidigare studier om förtroendet för journalister och nyhetsredaktioner (Sundar &
Shyam, 1998; Weibel, Wissmath & Groner, 2008) har oftast varit av experimentell
design och fokuserat på hur medborgarnas nyhetskonsumtion påverkar mediernas
förtroende och trovärdighet. Donsbach (2014, s. 666) menar att ett minskat förtroende
för medierna är ett faktum vilket delvis kan förklaras med ökande sensationalism och
tabloidisering av medierna och en konvergens av nyheter och underhållning. Den
23

Niklas Grönholm
ökade misstron mot nyhetsmedierna under de senaste decennierna har varit en
bidragande faktor till en ökad polarisering, speciellt i USA (Ladd, 2012).
Misstro mot det politiska systemet och samhällets funktion som helhet har spridit sig
de senaste åren i både USA och Europa. Brist på förtroende påverkar nästan alla delar
av samhället, även medielandskapet (Ariely, 2015, s. 351). I ett demokratiskt samhälle
är det viktigt att människor kan lita på medierna. Om medborgarna inte längre litar på
mediehusen och journalisterna, förlorar medborgarna förtroendet för den politiska
beslutsfattningen och medborgarnas acceptans av politiska beslut minskar (Ariely,
2015, s. 352). Schranz, Schneider och Eisenegger (2018) menar dock att frågan om
mediernas förtroende är viktigast för mediebranschen själv. En produkt som inte
kunden litar på säljer dåligt, och en bransch som betraktas med misstro är inte heller
attraktiv för arbetstagare. Utöver det här har den offentliga debatten påverkats av
misstro och är det vanligt att höra diskussioner och uttryck om en så kallad ljugande
presskår och spridandet av fake news (Schranz, m.fl., 2018, s. 74).
En studie av europeiska radio- och tv-unionen (EBU, 2016) visar att högsta
förtroendet, särskilt för tv och radio, finns i de nordiska länderna Finland, Sverige och
Danmark. Det här bekräftas i Reuters Digital News Report (Newman, m.fl., 2016) som
visar att förtroendet för nyhetsmedierna är högst i Nordeuropa och i de nordiska
länderna. Rapporten visar att 62 procent av invånarna i Finland litar på
nyhetsmedierna. Däremot är nivån av förtroende lägre i central-, syd- och
östeuropeiska länder, och exempelvis i Grekland litar enbart 23 procent av
befolkningen på medierna. Det kan dock vara utmanande att mäta förtroende för
medier då individer ofta reagerar olika till vissa aspekter av medielandskapet (Schranz,
m.fl., 2018, s. 76). Med andra ord betyder det här att förtroendet varierar om frågan
gällande förtroende riktas mot ett specifikt mediebolag eller om man pratar generellt
om olika medier. Dessutom tenderar förtroendet att vara högre för de nyhetsmedier
som individen konsumerar och som förstärker individens egen världsbild.
I samband med digitaliseringens framsteg har studier (Latzer, Büchi & Just, 2014;
Tsfati, 2010; Zhou, Zhang & Shen, 2014) visat att förtroendet för de traditionella
medierna är större än för de nya medierna som exempelvis sociala medier. Schranz,
m.fl. (2018) menar att det är viktigt för mediebranschen att vilja stärka konsumenternas
24

Niklas Grönholm
förtroende och medieinnehållets trovärdighet eftersom det gagnar både kommersiella
mediehus i form av en vilja att betala för nyheter, men även public service-bolag som
behöver en publik för att motivera sin existens. Det här bekräftas av Donsbach (2014,
s. 666) som menar att brist på förtroende är viktigt att upplysa eftersom det hindrar
mediehusen från att fullgöra sina samhällsroller. Samtidigt menar Donsbach (2014, s.
669) att det är en utmaning för journalister eftersom tekniken och medielandskapet är
ständigt i förändring. Härnäst presenteras och diskuteras teori om hur journalistyrket
har förändrats till följd av etableringen av sociala medier och hur det påverkar
journalisternas arbetsrutiner.

2.4 Journalistprofessionen i förändring
Som tidigare nämnts, definieras riktiga journalister enligt den allmänna normen som
sanningssökande proffs som strävar till att tillhandahålla faktiska, korrekta och
balanserade rapporteringar som allmänheten kan lita på (Deuze, 2005, s. 446–447).
Parallellt med medielandskapets förändring har den journalistiska yrkesprofessionen
förändrats och utvecklats. Nygren, Degtereva och Pavlikova (2010) menar att
journalistyrket förändras på grund av medieutvecklingen både ur ett tekniskt,
ekonomiskt- och ägarstrukturperspektiv. För nästan tjugo år sedan konstaterade
Zeliser (2004) att den allmänna uppfattningen om vad en journalist är och vad
journalistprofessionen kännetecknas av kommer att utvecklas, och de kvaliteter och
färdigheter som tillhör journalisten kommer att förändras. Gillmor (2004) tar det ett
steg längre och menar att gränserna mellan nyhetsvärldens tre kategorier
journalisterna, nyhetskaparna och publiken kommer att suddas ut och blandas ihop
med varandra. Deuze (2008) menar att journalistyrket i framtiden blir mer öppen,
mångfaldig och dynamisk och att journalister inte kommer kalla sig själva journalister
utan som mediearbeterare. En sådan utveckling kallar Nygren, Degtereva & Pavlikova
(2010) för en avprofessionalisering av journalistyrket.
I och med att sociala medie-sajter som Facebook, YouTube, Instagram och Twitter i
allt högre grad används som informationskällor, både av etablerade medier och
mediekonsumenter, har mängden felaktigt och manipulerat innehåll i sociala medier
ökat. Brandtzaeg, m.fl., (2016) anser att det här är en utmaning och ett växande
25

Niklas Grönholm
problem för framtidens journalister. De traditionella medierna och journalisterna
spelar i dag en central roll i bekämpningen av falskt och felaktigt medieinnehåll.
Eftersom nyhetsmedier under det senaste århundradet har positionerat sig som
opartiska, förväntas medierna och journalisterna förmedla neutral och opartisk
rapportering även om en stor del av medielandskapet förflyttat sig till sociala medier
(Brandtzaeg, Følstad & Chaparro Domínguez, 2018, s. 1109). Därmed är det viktigt
att förstå hur journalister, särskilt unga journalister, kommer att arbeta med sociala
medier som nyhetskällor, eftersom de snabbt måste identifiera och verifiera stora
mängder innehåll (Brandtzaeg, m.fl., 2018, s. 1110).
Arbetande journalister rapporterar att de inte har tillräckligt med tid för verifiering och
faktakontroll av källor på grund av det höga tempot i medielandskapet där material
och innehåll ska publiceras snabbt (Brandtzaeg, m.fl., 2016). En sådan miljö där det
råder brist på resurser för faktakontroll är problematiskt och kan leda till att mängden
desinformation ökar (Brandtzaeg, m.fl., 2018, s. 1113). Journalisternas brist av
faktakontroll kan minska förtroendet för de traditionella medierna, vilket i sin tur kan
leda till förändringar i mediekonsumtionen där nyhetskonsumenterna söker sig till
alternativa mediekanaler med låg trovärdighet.
Flera olika aspekter och teorier har lyfts fram relaterade till medielandskapets
förändring men även hur journalistprofessionen utvecklats. Få diskussioner har gåtts
om hur framtidens medielandskap kommer att se ut, vilket kan bero på den naturliga
orsaken att det är svårt, om inte intill omöjligt att förutspå. Härnäst ligger fokus på
teori om framtidens journalister och om framtidens journalistik.

2.5 Framtidens journalister
Hujanen (2018, s. 282) menar att den unga journalistgenerationen som kommer in i
nyhetsredaktionerna kommer att ha en stor inverkan och bestämma vad journalistiken
ska utformas och hur den ska se ut i framtiden. Därför utgör journaliststuderandena en
relevant grupp i diskussionerna om förändringar inom journalistiken och
medielandskapet. Hujanen (2018, s. 282) menar att för det första har
journaliststuderandena vuxit upp i en digitaliserad mediemiljö och är ofta aktiva
26

Niklas Grönholm
användare av sociala medier. För det andra har journalistutbildningarna tvingats att
förändras och flytta fokus från en industriell modell till ett samhälls- och
medborgarorienterad modell, där nyheter ses mer som en process av samarbeten. Med
andra ord betyder det här en journalistisk process där personer ur allmänheten, så
kallade medborgarjournalister, som i motsats till professionella yrkesjournalister,
bidrar till insamling, rapportering, analysering och spridning av nyheter (Lewis, 2012).
Hujanens (2018, s. 285) studie visar att majoriteten av de intervjuade finländska
journaliststuderandena anser att vara journalist innebär ett öppet yrke där
medborgarjournalister välkomnades som en ytterligare resurs för att hjälpa till
professionella journalister att bedriva bättre journalistik, speciellt på webben.
Hujanens (2018, s. 287) studie visar även att journaliststuderandena oroar över de
förväntningar som ställs på journalisterna och som förväntas snabbt producera innehåll
på flera olika plattformar. Studerandena lyfter fram utmaningar med att filtrera
innehållet på sociala medier och redaktionernas brist på etiska riktlinjer och praxis på
sociala medier. Samtidigt betonade journaliststuderandena öppenhet och transparens
som ett sätt att öka journalisternas ansvar och publikens förtroende (Hujanen, 2018, s.
287). Studerande definierade således transparens som ett sätt där professionella
journalister förklarar för sin publik vad de gör och varför det görs.

2.6 Framtidens journalistik
Uppkomsten av webben och digitala plattformar har till en viss mån öppnat upp för en
rad nya möjligheter, definitioner och utmaningar för journalisterna och mediehusen.
En journalist behöver inte längre vara bunden till en befintlig mediaorganisation. Vissa
forskare menar att vem som helst kan i teorin vara en journalist (Gillmor 2004;
Hermida 2014) och en formell journalistutbildning är inte en förutsättning för att jobba
som journalist i länder som USA. Hur framtidens medielandskap kommer att se ut och
att förutse möjliga journalistiska trender är svårt att förutse (Russial, Laufer & Wasko,
2015, s. 305) och det är förmodligen bäst att se det som spekulationer i och med
tidigare misslyckade försök med att förutse framtiden. Vem hade för 20 år sedan trott
att man i dag utbildar journaliststuderande inom mobiljournalistik eller hur de ska

27

Niklas Grönholm
använda sociala medier i sitt arbete? Vem kunde ha förutspått sociala medier för den
delen?
Journalistiken har en nyckelroll i demokratierna världen över och journalister fungerar
som vakthundar över statsmakten och informerar medborgarna om de beslut som
påverkar deras vardag (Wahl-Jorgensen, m.fl., 2016, s. 810). Sociala medier är nu
väletablerade verktyg som underlättar publikens deltagande och det journalistiska
arbetet. Plattformar som Facebooks, Youtubes och Instagrams betydelse har växt och
ger publiken möjlighet till att dela nyheter och information men även en möjlighet att
delta i lokala och globala diskussioner samt debatter (Wahl-Jorgensen, m.fl., 2016, s.
811–812). Med hjälp av dessa nya plattformar kan mediehusen engagera
nyhetskonsumenterna, särskilt den yngre publiken (Lee, 2020). Pavlik (2013, s. 183)
menar att medborgare fortfarande har ett stort intresse för nyheter, men konsumenterna
använder allt mer digitala enheter och sociala medier för att få tillgång till nyheter.
Digitala medieföretag som Google, Facebook, Apple och Yahoo! har blivit
dominerande företag som tagit över marknadsplatsen och får därmed majoriteten av
intäkterna från reklam och prenumerationer (Pavlik, 2013, s. 184). Samtidigt som
traditionella medier har varit långsamma med att integrera dessa tjänster och
plattformar i sin verksamhet.

2.7 Summering
Medielandskapet har förändrats och fortsätter att förändras. Den här förändringen har
intensifierats i och med framfarten av sociala medier. Sociala medier har en stor
betydelse för journaliststuderandena eftersom sociala medier i dag har utvecklats till
de unga mediekonsumenternas primära nyhetskällor och en plats för politisk
information. Samtidigt har sociala medier utvecklats till ett verktyg för det
journalistiska arbetet på nyhetsredaktionerna.
I tider av förändring har nyhetsmedierna dock en stor och avgörande roll i en
fungerande demokrati och ska enligt Strömbäck (2015) leverera information som
medborgaren behöver för att kunna ta ställning i olika samhällsfrågor. Samtidigt utgör
journaliststuderandena en viktig grupp i diskussionerna om förändringar inom
28

Niklas Grönholm
journalistiken och medielandskapet. Den unga journalistgenerationen är på många sätt
unik och kan ha unika tankar, åsikter och förväntningar jämfört med äldre
generationens verksamma journalister. Journaliststuderandena har vuxit upp i en
digitaliserad mediemiljö och är aktiva användare av sociala medier, vilket kan antas
att påverkar deras åsikter om medielandskapets förändring och framtid. Samtidigt visar
tidigare studier (Hujanen, 2018) att finländska journaliststuderande välkomnar så
kallade medborgarjournalister för att bedriva journalistik, speciellt på webben. Utöver
det här framkommer att journaliststuderande är oroade över de förväntningar som
ställs på journalisterna och att journaliststuderande betonar öppenhet och transparens
som ett sätt att öka journalisternas ansvar och publikens förtroende (Hujanen, 2018).
Den teori som har lyfts fram betonar framför allt den nya journalistgenerationen som
inom en snar framtid kommer att spela en stor roll och bestämma vad journalistiken
ska bli och hur den ska utformas i framtiden. Som tidigare nämnts är
journaliststuderande och yngre journalister ur ett historiskt perspektiv den första
generationen som har vuxit upp med sociala medier som sin främsta kommunikation
och informationskanal, vilket betyder att de yngre journalisterna kan tänka och
bearbeta information på ett annorlunda sätt än exempelvis äldre journalister
(Brandtzaeg & Chaparro Domínguez, 2018). Därför är det av stort intresse att i den
här avhandlingen utforska uppfattningar hos journaliststuderande i Finland och
Sverige om hur framtidens medielandskap kommer att se ut men även deras
uppfattningar om vad mediernas roll är och mediernas trovärdighet i framtiden.

29

Niklas Grönholm

3 Metod
I detta kapitel redogörs för studiens forskningsdesign, det insamlade materialet och
analysmetoden. Kapitlet börjar med en redogörelse av studiens upplägg och
forskningsdesignen. Efter det följer en precisering av forskningsmetoden och
forskningsmaterialet. Vidare diskuteras hur det valda materialet ska analyseras.

3.1 Forskningsdesign och syfte
Studien utgår ifrån och bygger vidare på material och data ur en kvalitativ studie som
omfattar sammanlagt tre olika fokusgruppintervjuer med journaliststuderande i
Finland och Sverige. Materialet som används och analyseras i studien är insamlat av
forskare inom medier och kommunikation vid Åbo Akademi i Vasa under hösten 2020.
I detta forskningsprojekt har bland annat undersökts vad unga människor och
journaliststuderande tänker om nyheter och journalistik i dag, hur och om de själva
konsumerar nyheter, vilka kanaler de använder för att konsumera nyheter och vad de
tänker om journalistrollen i dag. I den här studien ligger fokus på upplevelser och
tankar av journaliststuderande i Finland och Sverige för att få en förståelse och för att
kunna identifiera hur journaliststuderande uppfattar medielandskapets förändring samt
mediernas roll och trovärdighet i samhället. Av den här orsaken passar det material
som forskningsprojektet samlat in utmärkt för att besvara studiens syfte.
Eftersom lite forskning har gjorts inom området är det av stor vikt att ytterligare forska
inom tematiken. Dessutom är medielandskapet i en konstant förändring varpå det är
av yttersta intresse att fortsätta undersöka hur framtida journalister ser på
medielandskapets framtid. Utifrån det här är det även värdefullt att flera studier
genomförs inom samma område och utifrån samma material, eftersom det ökar
transparensen och kan ge upphov till nya empiriska forskningsrön. Det är således
motiverat att analysera det insamlade forskningsmaterialet med fokus på
journaliststuderandenas upplevelser, erfarenheter och tankar.

30

Niklas Grönholm
Som

tidigare

konstaterat

har

framtidens

journalistgeneration,

dagens

journaliststuderande, sällan blivit frågade om sina tankar om framtidens journalistik
eller fått möjlighet att uttrycka sina åsikter på ett fritt sätt (Milojević, m.fl., 2016, s.
84). Under det gångna årtiondet har det varit vanligare med kvantitativa jämförande
studier (Nygren, m.fl., 2010; Mellado, m.fl., 2013) där forskningen främst fokuserat
på journaliststuderandenas yrkesmotivation, deras uppfattningar om journalistikens
roll och journaliststuderandes syn på etiska och yrkesmässiga normer. Studier som
enbart fokuserar på journaliststuderande i Finland eller Sverige är även få till antal.
Studiens syfte är att identifiera hur journaliststuderande i Finland och Sverige uppfattar
medielandskapets förändring samt mediernas roll och trovärdighet. I avsikt att nå
studiens syfte har en kvalitativ metod valts, eftersom jag i studien strävar efter att få
en djupare insikt och mer detaljerat innehåll om journaliststuderandenas egna
uppfattningar och tankar. Bryman (2018, s. 61) förklarar att till skillnad från
kvantitativ forskning läggs i kvalitativ forskning stor vikt vid ord och hur individerna
uppfattar och tolkar sin egen verklighet. Av den här orsaken är det motiverat att utföra
studien med kvalitativ ansats framom en kvantitativ ansats. Esaiasson, m.fl. (2017, s.
198–199) förklarar på ett förenklat sätt att kvantitativa data ger de siffror man behöver
för att bevisa de allmänna slutsatserna, med andra ord vore det helt enkelt inte relevant
att i denna studie använda en kvantitativ metod. Förutom det här kan man genom att
använda en kvalitativ metod få en djupare insikt i respondenters upplevelser, tankar
och erfarenheter (Trost, 2010, s. 25–26), vilket är önskvärt i studien.
Genom denna studie vill jag som forskare ta del av journaliststuderandenas egna
beskrivningar, erfarenheter, motiv, värderingar och argument. Det är därför välgrundat
att basera på det tidigare insamlade forskningsmaterialet som omfattar tre
fokusgruppintervjuer med journaliststuderande i Finland och Sverige. Utifrån studiens
syfte har fem frågeställningar utformats.
1. Hur uppfattar journaliststuderande i Finland och Sverige det förändrade
medielandskapet?
2. Vilka rolluppfattningar har journaliststuderande i Finland och Sverige om
journalisterna och mediehusen i framtiden?
31

Niklas Grönholm
3. Hur ser journaliststuderande på sin egen roll i utformningen av journalistikens
framtid?
4. Vad anser journaliststuderande i Finland och Sverige i dag om mediernas
trovärdighet?
5. Hur ska journalistkåren åtnjuta publikens förtroende i det förändrade
medielandskapet?
Eftersom få studier har undersökt journaliststuderandenas uppfattningar och tankar om
medielandskapets framtid, och eftersom den yngre generationens tankar, åsikter och
uppfattningar oftast avviker från de äldre generationerna, strävar jag som forskare efter
att med de tre första frågeställningarna identifiera hur journaliststuderandena uppfattar
medielandskapets

förändring.

Samtidigt

är

det

relevant

att

förstå

hur

journaliststuderandena ser på sin egen roll i utformande av framtidens medielandskap.
Eftersom mediernas och journalisternas trovärdighet är allt mer aktuellt i det digitala
medielandskapet är det av relevans och intresse att genom den fjärde och femte
frågeställningen försöka förstå hur journaliststuderande ser på mediernas trovärdighet
i dag och i framtiden. Studiens syfte och frågeställningar är därmed avgörande för
vilken datainsamlingsmetod som är lämplig för undersökningen (Trost, 2010, s. 25). I
följande kapitel redogörs därför för metoden och materialet.

3.2 Forskningsmetod och material
Studien omfattar en kvalitativ ansats och för att uppfylla studiens syfte och få en
djupare insikt i de finländska och svenska journaliststuderandenas upplevelser, tankar
och åsikter, är det befogat att använda och utgå ifrån det tidigare insamlade
forskningsmaterialet. Materialet samlades in genom kvalitativa intervjuer som
innefattar fokusgruppmetoden. Trost (2010, s. 25) menar att man genom kvalitativa
intervjuer kan få komplexa och ingående svar, vilket i sin tur kan ge innehållsrikt
material som kan resultera i intressanta tankar, åsikter och observationer. Dalen (2015,
s. 14) lyfter också fram den kvalitativa intervjun och menar att den lämpar sig väl för
att ge insikt om informanternas egna tankar, känslor och erfarenheter. Wibeck (2010,
s. 49) menar att man med hjälp av kvalitativa intervjuer kan få tillgång till information
och material som annars skulle vara näst intill omöjligt att komma åt. Det här gör det
32

Niklas Grönholm
ytterligare motiverat att i denna studie analysera materialet som forskningsprojektet
samlat in för att få svar på studiens syfte och frågeställningar.
Tanken med en intervju är att få fram beskrivande och detaljerad information om hur
människor upplever olika situationer och fenomen. Det är viktigt att påpeka att det
finns olika typer av intervjuer och flera olika tillvägagångssätt att genomföra en
intervju. Det är vanligt att skilja mellan öppna och mer strukturerade eller fokuserade
intervjuer (Dalen, 2015, s. 34). Den mest använda intervjuformen är en
semistrukturerad eller delvis strukturerad intervju, vilket innebär att samtalet i förväg
är inriktat på bestämda teman eller ämnen (Dalen, 2015, s. 34). Hirsjärvi och Hurme
(2000, s. 47) definierar en semistrukturerad intervju som en typ av intervju där
intervjuaren bara ställer några förutbestämda frågor medan resten av frågorna inte
planeras i förväg. Eftersom semistrukturerade intervjuer kombinerar både
strukturerade och ostrukturerade intervjustilar kan de erbjuda fördelarna med båda. De
möjliggör en objektiv jämförelse av kandidater, samtidigt som de ger en möjlighet att
spontant utforska ämnen som är relevanta för just den kandidaten (Hirsjärvi & Hurme,
2000, s. 47).
En forskare som har valt att genomföra en intervju, ställs efter det inför frågan om hen
ska genomföra individuella intervjuer eller gruppintervjuer (Wibeck, 2010, s. 50). Det
är en stor skillnad om informanterna ska diskutera ett tema eller ämne tillsammans
med en grupp människor eller om intervjuerna genomförs individuellt. I en
gruppintervju tenderar det att uppstå en annan sorts dynamik som kan resultera i flera
delade tankar och idéer (Wibeck, 2010, s. 51). I en gruppintervju är det gruppen som
utgör analysenheten i studien. Deltagarna kan alltså gemensamt diskutera, resonera
och debattera sig fram till nya tankar och idéer som kan prövas och omformas under
samtalets gång (Wibeck, 2010, s. 51).
Inom ramen för kvalitativa intervjuer finns flera olika tillvägagångssätt och därmed
olika sätt att utföra intervjuer (Kvale & Brinkmann, 2014, s. 17–19). Kvalitativa
intervjuer kan genomföras som individuella intervjuer eller som gruppintervjuer. I
denna studie ligger fokus på det tidigare insamlade forskningsmaterialet och som
tidigare konstaterats är materialet insamlat genom metoden fokusgruppintervju. Vissa
forskare skiljer mellan gruppintervju och fokusgruppintervju och Bryman (2018, s.
33

Niklas Grönholm
603) lyfter fram tre skäl till det. För det första betonas i fokusgruppintervjuer ofta ett
visst tema eller ämne, medan man i gruppintervjuer betonar flera olika
frågeställningar. För det andra väljs gruppintervjuer för att spara tid och pengar, vilket
inte brukar vara fokusgruppens mening. För det tredje lyfter Bryman (2018, s. 603)
fram att man i fokusgrupper alltid är intresserad av diskussionen mellan deltagarna och
hur det här påverkar gruppdeltagarnas tankar och åsikter. Härnäst förs en diskussion
om fokusgruppintervju som metod för att sedan lyfta fram både för- och nackdelar
med fokusgruppmetoden.

3.2.1 Fokusgruppintervju som metod
Fokusgruppintervju har under senare tid blivit en vanligare metod inom
samhällsvetenskapliga studier. Fokusgruppintervju som metod har länge använts i
olika marknadsundersökningar, och har varit en förhållandevis vanlig metod i
forskning där man vill veta hur människor i en gruppsituation uppfattar och resonerar
kring forskningens frågeställningar (Bryman, 2018, s. 604). Av den här orsaken är det
motiverat

och

lämpligt

att

analysera

det

insamlade

materialet

från

fokusgruppintervjuerna med journaliststuderandena, eftersom studiens syfte är att
identifiera hur journaliststuderande uppfattar och resonerar kring studiens
frågeställningar.
Fokusgruppintervju innebär i det stora hela att man samlar en grupp människor under
en bestämd och begränsad tid för att diskutera ett givet ämne med gruppdeltagarna
(Wibeck, 2010, s. 11). Fokusgruppintervjuer har oftast en semistrukturerad karaktär
eftersom den som leder fokusgruppintervjun har som uppgift att styra intervjun och se
till att deltagarna inte avlägsnar sig från ämnet (Trost, 2010, s. 44). Samtalsledaren har
möjlighet att ställa eventuella följdfrågor under diskussionens gång samtidigt som
samtalsledaren inte får vara allt för styrande (Bryman, 2018, s. 604). Med andra ord
betyder det här att samtalsledaren presenterar temat eller frågeställningarna för
gruppdeltagarna men deltar förövrigt inte i diskussionerna. Wibeck (2010, s. 11) menar
att till följd av det här kan samtalsledaren inte betraktas som en traditionell intervjuare,
utan tanken är att deltagarna i fokusgruppen fritt ska diskutera med varandra om det

34

Niklas Grönholm
ämne som ligger i fokus. Det här är fallet i det insamlade materialet med
journaliststuderandena.
Deltagare i fokusgruppintervjuer har en stor frihet att utrycka och beskriva sina egna
tankar och åsikter kring ämnet (Wibeck, 2010, s. 11). Denna frihet är central i
fokusgruppintervjuerna med journaliststuderandena, då det i studien är meningen att
ta del av journaliststuderandenas erfarenheter, beskrivningar, motiv och argument som
uppstår och förändras under samtalets gång. Fokusgruppintervju har, liksom alla andra
forskningsmetoder, både positiva och negativa aspekter. Metodens förespråkare
framhäver ofta att denna typ av gruppintervju kan ge djupare insikt i ämnet och kan
väcka nya tankar hos den enskilde deltagaren (Trost, 2010, s. 45). Fokusgruppintervju
kan med andra ord ge deltagarna en möjlighet att fortsätta bygga vidare på andras idéer,
vilket i sin tur ger värdefullt material för forskningen. Wibeck (2010, s. 149) anser att
fokusgruppmetoden medför stora möjligheter om man vill studera samtalet mellan en
speciell grupp människor eller samtalet kring ett specifikt tema och givet ämne. I och
med att jag vill undersöka journaliststuderandenas upplevelser och tankar är därför
fokusgruppintervju en lämplig metod för att ge en bättre insikt inom området.
En av de tydligaste utmaningarna med fokusgrupperna är att gruppdiskussionerna kan
leda till att bara vissa talföra personer dominerar diskussionerna, vilket innebär att bara
dessa personers åsikter kommer fram (Trost, 2010, s. 46). De mer blyga och förtegna
deltagarna tenderar att ställa sig åt sidan eller så blir de åsidosatta av de mer dominanta
deltagarna. I ett forskningssammanhang kan det här vara en stor utmaning och därför
är samtalsledarens roll ytterst viktig för att se till att alla får möjligheten att komma till
tals. Andra utmaningar kan vara användningen av videokamera och inspelning av
diskussionstillfället. Vissa personer tenderar att bli obekväma att diskutera inför en
kamera vilket kan begränsa eller på ett annat sätt ha en negativ inverkan på deltagaren
(Trost, 2010, s. 46). Trost (2010, s. 46) lyfter även fram en annan sorts problematik
inom fokusgrupperna, vilket är allmänna normer där man förväntas tycka lika som de
andra deltagarna, vilket kan leda till grupptryck. Med andra ord kan deltagarna i
fokusgruppdiskussionerna enas om en fråga och ha samma åsikt även om det i själva
verket inte är så.

35

Niklas Grönholm
Trots de ovannämnda utmaningarna konstaterar Wibeck (2010, s. 149) att likt andra
kvalitativa metoder möjliggör fokusgrupper upptäckande för ny kunskap. I
fokusgruppintervjuer får forskaren en djup insikt och kunskap om människor och
ämnen. Utöver det här kan forskaren upptäcka oförutsägbara aspekter av ett ämne som
andra forskningsmetoder eventuellt inte skulle ha möjliggjort (Wibeck, 2010, s. 149).
Andra nämnvärda fördelar med fokusgrupper är att metoden ger ett djup och den
kontext som forskaren behöver för att förstå vad som ligger bakom människors
erfarenheter och tankar. Det här möjliggör och ger upphov till tolkning och förståelse
varför saker och ting är som det är. Med andra ord generar metoden nya idéer som
formas och omformas av ett socialt sammanhang (Wibeck, 2010, s. 150). Utifrån detta
kan betonas att en av de största fördelarna med att inkludera och analysera material
från fokusgruppintervjuer med journaliststuderande, är att det möjliggör att jag som
forskare får en insikt och djup förståelse hur framtidens journalister förstår och
förhåller sig till de ämnen som ligger i fokus i studien.
Utöver de uppräknade fördelarna kan en fokusgruppintervju ha en mer personlig
betydelse för gruppdeltagarna (Wibeck, 2010, s. 150). Genom att delta i en
fokusgruppdiskussion ges de mer blygsamma individer en chans att göra sin röst hörd.
Som

tidigare

konstaterat

har

framtidens

journalistgeneration,

dagens

journaliststuderande, sällan blivit frågade om sina tankar om framtidens journalistik
eller fått möjlighet att uttrycka sina åsikter på ett ostrukturerat sätt (Milojević, m.fl.,
2016, s. 84). Därför kan man förvänta sig att fokusgruppintervjun med
journaliststuderandena i Finland och Sverige har en betydelse även för dem själva.
Avslutningsvis är det värt att lyfta fram en given utmaning med fokusgruppintervjuer
(Wibeck, 2010, s. 153) om att det insamlade forskningsmaterialet är rikt och har oftast
många olika analysaspekter. Eftersom det finns så mycket material och många
möjligheter kan det sysselsätta forskaren en lång tid framöver för att hen ska lyckas
med att gå igenom data från alla olika perspektiv. Det här kan ses som en ytterligare
motivering varför det är berättigat att i denna studie granska och analysera det tidigare
insamlade forskningsmaterialet med journaliststuderande i Finland och Sverige. I
fokusgruppintervjuer är materialet omfattande och detaljrikt, vilket gör det nödvändigt
att fortsätta utforska materialet i andra studier.
36

Niklas Grönholm

3.3 Urval
En viktig aspekt inom kvalitativa intervjuer är valet av informanter (Dalen, 2015, s.
58). Frågor som vem ska intervjuas, hur många informanter ska inkluderas och vad är
kriterierna för att få vara med, är viktiga för forskaren att ta i beaktande. Enligt Dalen
(2015, s. 58) kan man utgå från att antalet informanter inte ska vara för stort. Det här
eftersom både genomförandet och bearbetningen av intervjuerna är utdragna och
tidskrävande processer. Det är dock viktigt att forskarna har tillräckligt med insamlat
material för att säkerställa möjligheten för analys och tolkning (Dalen, 2015, s. 58).
Trost (2010, s. 45) menar också att frågan om fokusgruppens storlek är viktig eftersom
det kan ha en stor inverkan i studien. Fokusgruppen får inte vara för stor så att man
inte lyckas hålla reda på alla deltagare och vad de säger. Diskussionerna om gruppens
storlek har varierat under årens gång och tidigare har det diskuterats om att tio till tolv
gruppdeltagare är rimligt. Numera anses fem deltagare vara en rimlig mängd för en
fokusgruppintervju (Trost, 2010, s. 45).
Denna studie baserar sig på tre olika fokusgruppintervjuer med journaliststuderande
både från Finland och Sverige. Intervjuerna utfördes av forskare inom medier och
kommunikation vid Åbo Akademi i Vasa under hösten 2020, vilket innebär att
forskarna har utformat och sammanställt urvalskriterierna. Wibeck (2010, s. 67–68)
menar att det vanliga är att genomföra tre till sex fokusgruppdiskussioner, och likt
Dalen (2015, s. 58) poängteras också att man åtminstone bör genomföra minst tre
fokusgruppintervjuer för att få tillräckligt med material. I enlighet med Wibecks (2010,
s. 68) rekommendationer, genomfördes tre intervjuer med tre olika fokusgrupper med
omkring fem journaliststuderande i varje grupp. Två fokusgruppintervjuer
genomfördes i Finland och en i Sverige. Fler fokusgrupper skulle eventuellt ha lett till
för omfattande material som eventuellt skulle ha blivit svårt och tidskrävande att
hantera och analysera.
Journaliststuderandena kommer från olika delar av Finland och Sverige samt studerar
vid olika universitet och högskolor. För att säkerställa att journaliststuderandena ska
kunna ha tankar och åsikter kring ett ämne förutsätter det att man har en viss
förhandskunskap, därför fastställdes ett kriterium att ha studerat åtminstone i 1,5 år.
Bland journaliststuderandena finns det en del som arbetat nationellt och andra på
37

Niklas Grönholm
regional nivå. En del har arbetat för radio, andra med dagstidningar samt andra
uppgifter inom medier eller kommunikation. Mängden arbetserfarenhet varierar
mellan journaliststuderandena men alla har åtminstone en viss erfarenhet av att ha
jobbat eller praktiserat som journalist eller annan uppgift inom dags- och
nyhetsjournalistik. Av forskningsetiska skäl kommer jag inte att presentera
journaliststuderandena mer ingående.
I sammanställningen av fokusgrupperna kan man utgå från ett så kallat strategiskt urval
vilket Wibeck (2010, s. 66) menar att innebär att deltagarna väljs utifrån forskningens
mål. Med andra ord betyder det här att man väljer en liten grupp människor att berätta
vad de har att säga om en specifik fråga för att få ökad insikt och djupare förståelse. I
valet av grupperna utgår man därför från att deltagarna har en anknytning eller åsikt
om tematiken. Bryman (2018, s. 613) menar att alla individer som uppfattar
forskningstemat relevant i princip kan utgöra lämpliga deltagare. Halkier (2010, s. 25)
konstaterar i sin tur att inom kvalitativa designer är urvalen så små att deltagarna i
fokusgrupperna inte kan väljas slumpmässigt utan urvalet ska vara analytiskt selektivt.
Det här innebär att forskare ska se till att få viktiga karakteristiska deltagare
representerade i urvalet (Halkier, 2010, s. 25). Vanligtvis behövs olika slags deltagare
men som organiseras och väljs utifrån olika kriterier som exempelvis ålder, kön,
utbildning, yrke eller annan erfarenhet (Bryman, 2018, s. 613).
I urvalet av intervjudeltagarna till fokusgruppintervjuerna sammanställdes kriterier
och enligt Brymans (2018, s. 613) föreskrifter beaktades faktorer som ålder, kön,
utbildning och erfarenhet. I fokusgruppintervjuerna med journaliststuderandena
strävades efter en jämn könsfördelning. Utöver det här var ett annat kriterium att
journaliststuderandena skulle vara unga vuxna eftersom fokus ligger uttryckligen på
upplevelser och tankar från den yngre journalistgenerationen. Samtidigt begränsades
urvalet studien i att enbart omfatta studerande inom journalistik eller annan
motsvarande medieutbildning vid ett universitet eller högskola.

38

Niklas Grönholm

3.4 Genomförande
Materialet som används och analyseras i den här studien är insamlat av forskare inom
medier och kommunikation vid Åbo Akademi i Vasa. Fokusgruppintervjuerna med
journaliststuderandena i Finland och Sverige genomfördes under hösten 2020. Totalt
intervjuades tre fokusgrupper, två grupper journaliststuderande i Finland där en grupp
bestod av fyra deltagare och en annan grupp bestående av fem deltagare.
Fokusgruppen i Sverige bestod av fyra journaliststuderande. I fokusgruppintervjuerna
med journaliststuderandena i Sverige och Finland bestod gruppen förutom av
journaliststuderande, även av två forskare varav en av dem hade en aktiv roll som
ställde frågor och fungerade som moderator, medan den andra hade en mer passiv roll
och deltog eventuellt i diskussionerna med exempelvis en precisering av en fråga. Jag
som forskare deltog inte i intervjuprocessen utan transkriberade istället en del av
materialet.
Alla fokusgruppintervjuer genomfördes digitalt och i enlighet med Brymans (2018, s.
607) rekommendationer spelades materialet in för att lättare kunna hantera och
transkribera intervjumaterialet. Bryman (2018, s. 606–607) betonar att en stor fördel
med att spela in intervjun är att det gör det praktiska utförandet mycket enklare,
eftersom forskare inte konstant behöver anteckna och hålla koll vem som säger vad.
Andra fördelar är att man i efterhand kan analysera andra för studien intressanta
faktorer som exempelvis språkliga nyanser, känslor eller uttryck. Bryman (2018, s.
607) lyfter också fram att det är viktigt att vara medveten att det jämfört med vanliga
enskilda intervjuer, är mer komplicerat och tidskrävande att genomföra
fokusgruppintervjuer. Det här beror på att forskare måste hålla reda på flera olika saker
under intervjuns gång och speciellt utmanande blir det när deltagare för intensiva
dialoger eller pratar i mun på varandra (Bryman, 2018, s. 607).
Som tidigare nämnt utfördes fokusgruppintervjuerna med journaliststuderande i
Finland och Sverige med ett webbkonferensprogram. Bryman (2018, s. 621) menar att
det har skett en tydlig ökning av användningen av fokusgrupper online, och påpekar
att det numera görs en skillnad mellan synkrona och asynkrona fokusgrupper.
Synkrona fokusgrupper utförs alltid i realtid online. I asynkrona fokusgrupper sker
utbytet i fokusgrupperna däremot inte i realtid, utan som exempelvis kommunikation
39

Niklas Grönholm
via e-post. Alla tre fokusgrupper med journaliststuderandena i Finland och Sverige i
denna studie utfördes i realtid och är med andra ord tydliga synkrona fokusgrupper.
Fokusgrupper online gör även att geografiska avstånd inte har någon inverkan, vilket
gör det betydligt lättare och förmånligare att genomföra tvärkulturella fokusgrupper.
Det här var fallet i denna studie där fokus ligger på journaliststuderande från två olika
länder. För att kunna genomföra en synkron fokusgruppintervju online kan olika
webbkonferensprogram användas (Bryman, 2018, s. 622). I intervjuerna med
journaliststuderandena användes webbkonferensprogrammet Microsoft Teams.
Användningen

av

webbkonferensprogrammet

var

till

en

fördel

eftersom

journaliststuderandena var utspridda och bosatta i olika städer i två olika länder.
Utöver det här var det inte säkert att genomföra intervjuerna på plats på grund av covid19 pandemin.
Efter att materialet är insamlat och innan man kan börja bearbeta och analysera
materialet måste förarbete utföras vilket innebär transkribering av materialet (Halkier,
2010, s. 68). Utskrivning av fokusgruppdata är en arbetsdryg process som kräver både
tid och tålamod. Halkier (2010, s. 68) menar att för att kunna göra en analys av
materialet är man tvungen att ha data i skrift för att kunna få en grundlig överblick.
Som tidigare nämnt deltog jag som forskare inte i intervjuprocessen men istället
transkriberade jag det insamlade materialet. Halkier (2010, s. 68) menar att det kan
vara utmanande att skriva ut data om man själv inte deltagit i fokusgruppintervjuerna.
Eftersom intervjuerna med journaliststuderandena i Finland och Sverige spelades in
med hjälp av webbkonferensprogrammet, möjliggjorde det att materialet kunde spelas
upp upprepande gånger och jag som forskare kunde förutom att anteckna samtalen,
även få en uppfattning av stämningen inom grupperna, kroppsspråk och språknyanser.
De inspelade intervjuerna är ungefär 80 minuter långa vilket omfattar en paus på
omkring 5 minuter. Intervjuerna transkriberades i sin helhet, varefter det
transkriberade materialet kontrollerades genom att lyssna på inspelningen en gång till.
Eftersom jag deltog i transkriberingen fick jag en djup inblick i materialet, vilket är till
en fördel i databearbetningen och analysen av materialet.

40

Niklas Grönholm

3.5 Databearbetning och analys
En av de största utmaningarna med kvalitativa undersökningar är att de snabbt
genererar mycket datamaterial (Bryman, 2018, s. 684). Materialet ska bearbetas,
analyseras och tolkas (Trost, 2010, s. 147), men till skillnad från kvantitativa analyser,
finns det inte några entydiga regler hur kvalitativa analyser ska genomföras. Wibeck
(2010, s. 100) menar dock att när man ska genomföra en kvantitativ analys så är det
forskningsfrågorna som styr valet av analysmetod. Kvalitativ innehållsanalys innebär
att forskaren söker efter bakomliggande likheter och mönster i det material som
analyseras (Bryman, 2018, s. 677). I och med att jag strävar efter att hitta kategorier
och mönster i journaliststuderandenas egna uppfattningar och tankar om framtidens
medielandskap anser jag att en kvalitativ innehållsanalys är en lämplig metod för att
analysera intervjumaterialet. Bryman (2018, s. 677) påpekar dock att det sällan finns
tydliga beskrivningar hur man ska gå till väga och hur man ska komma fram till de
olika teman och mönster. I denna studie följs därför allmänna riktlinjer och
rekommendationer som lyfts fram i metodlitteratur och som anses lämpa sig väl för
analys av fokusgruppintervjuer. Eftersom det inom innehållsanalys inte finns en viss
bestämd analysprocess är det speciellt viktigt med transparens och att öppet förklara
hur man går tillväga i analysprocessen (Wibeck, 2010, s. 100).
Analysprocessen av fokusgruppintervjuer följer i stort sett samma tillvägagångsätt
som analyser av individuella intervjuer. Wibeck (2010, s. 100) menar att analysen från
fokusgruppdata i det stora hela handlar om att koda materialet för att sedan kunna
utforma olika kategoriseringar i sökandet efter mönster och trender. Samtalen i
fokusgrupperna skrevs ner och sammanställdes i Word-dokument. De sammanställda
Word-dokumenten innehåller mycket material och är mellan 10 och 17 sidor. I den
första bearbetningen av materialet sammanfattades och delades materialet in i olika
enheter och koder, beroende på vilket ämne som diskuterades i fokusgrupperna.
Halkier (2010, s. 70) förklarar kodningsprocessen som ett sätt att sammanfatta långa
dataavsnitt som uppstår i fokusgrupputskrifter genom att ge en tematisk rubrik, alltså
en kod, åt varje dataavsnitt som innehållsmässigt hänger ihop. Med andra ord innebär
det här att de olika övergripande aspekterna som framkom i fokusgruppintervjuerna
fungerar som olika koder för analysprocessen.

41

Niklas Grönholm
Efter kodningen av fokusgrupputskriften kategoriserades materialet. Halkier (2010, s.
73) förklarar kategoriseringen som en ytterligare sammanställning av materialet där
flera koder samlas under en kategori. Kategoriseringen kan vara både empiridriven
och teoridriven (Halkier, 2010, s. 73). Det här betyder att de meningar och textstycken
från fokusgruppintervjuerna som ansågs vara relevanta, markerades enligt olika färger
för att sedan kunna kategorisera dem enligt de olika teman som presenteras i
intervjuguiden. Det är dock värt att påpeka att kategoriseringen kan bildas utifrån
deltagarnas egna kombinationer av koder eller så kan de vara en blandning av dessa
två förfaranden (Halkier, 2010, s. 73). Utifrån detta sammanställdes en överblick om
vad deltagarna talar om och i vilken ordning, som enligt Wibeck (2010, s 101) är
grunden för själva analysen.
I analysen bör forskaren gå bakom orden (Wibeck, 2010, s. 107). Det innebär att jag
som forskare beaktar deltagarnas kroppsspråk, gester och tonfall. Förutom det här kan
det vara bra att ta hänsyn till andra faktorer som exempelvis frekvens, omfattning och
intensitet i fokusgruppintervjuerna (Wibeck, 2010, s. 107–108). Förutom
innehållsfokuserad och språkfokuserad analys är det värt att lyfta fram att det i studien
följs en induktiv form av analys. Kvale och Brinkmann (2014) förklarar induktion som
en process där man observerar ett antal fall i syfte att säga något generellt om fallet.
Med andra ord innebär det här att jag som forskare närmar mig ett ämne utan några
särskilda idéer, utan istället låter jag empirin styra och visa vilka teman och frågor som
är värda att se närmare på. Genom den här analysformen kodas data induktivt för att
identifiera mönster för att sedan ge förklaringar till dessa mönster (Kvale &
Brinkmann, 2014, s. 238–239).
Sammanfattningsvis är målet med analysen att upplysa människor om sådant de inte
visste om tidigare, och därmed bidra till en förståelse om ett visst fenomen (Wibeck,
2010, s. 108). Min uppgift som forskare är att dra slutsatser och hitta mönster utifrån
det analyserade materialet. Det är viktigt att slutsatserna har tydligt stöd i data, men
också att data jämförs mot varandra (Wibeck, 2010, s. 109). Resultaten i studien kan
vidare jämföras mot etablerade samhällsvetenskapliga teorier. Härnäst diskuteras
avhandlingens tillförlitlighet och trovärdighet samt etiska aspekter.

42

Niklas Grönholm

3.6 Tillförlitlighet, trovärdighet och etiska aspekter
Reliabilitet och validitet
Inom kvalitativ forskning råder oenighet kring frågor om reliabilitet, validitet och
generalisering (Kvale & Brinkmann, 2014, s. 295) och det har diskuterats om hur
relevanta dessa frågor är för kvalitativa undersökningar (Bryman, 2018, s. 465). Bell
(2006, s. 117) påpekar att forskaren alltid måste vara kritisk och granska för att avgöra
studiens tillförlitlighet och trovärdighet. Med andra ord är det viktigt att i kvalitativa
studier redogöra, förklara och öppet visa hur man som forskare gått till väga i varje
steg av studien för att kunna visa på tillförlitlighet och trovärdighet.
Tillförlitlighet eller reliabilitet förklaras ofta som en fråga om studiens resultat kan
reproduceras av andra forskare och vid andra tidpunkter (Kvale & Brinkmann, 2014,
s. 295). Reliabilitet bygger på idén om att i kvantitativa studier mäta och ange värden
på variabler för enheter (Trost, 2010, s. 132). Av den här orsaken kan det vara
utmanande med frågan om reliabilitet i kvalitativa studier. Det är exempelvis inte
realistiskt att förvänta sig att en människa kan svara på exakt samma sätt i en
intervjusituation. Det är även utmanande att påvisa trovärdighet eller validitet i en
kvalitativ studie, vilket kortfattat innebär instrumentet eller frågan faktiskt ska mäta
det den är meningen att mäta (Trost, 2010, s. 133). Frågor om reliabilitet och validitet
härstammar från kvantitativ forskning, vilket gör det svårt att anpassa i en kvalitativ
kontext. Reliabilitet och validitet är dock viktigt att ta i beaktande, även i kvalitativ
forskning, men det måste anpassas så att det passar in i kvalitativa studier (Trost, 2010,
s. 133).
För att kunna bevisa reliabilitet i en kvalitativ studie lyfter Trost (2010, s. 134) fram
att läsaren alltid ska kunna avgöra om intervjumaterialet är trovärdigt genom att se
vilka frågor och eventuella följdfrågor som ställts. Frågorna som användes i
fokusgruppintervjuerna med journaliststuderande i Finland och Sverige är
sammanfattade i intervjuguiden som hittas i bilaga 1. Vad beträffar studiens validitet
är en någon större utmaning i kvalitativa studier (Trost, 2010, s. 133) och innebär att
man som forskare måste vara öppen och transparent samt visa att studiens data och
analys är trovärdiga. Det här görs genom att i de föregående kapitlen tydligt redogöra

43

Niklas Grönholm
för studiens insamlingsmetod och analysmetod för att visa på att de är relevanta för
studiens syfte och forskningsfrågor.
Generaliserbarhet
Målet med kvalitativa intervjustudier är inte att generalisera resultaten till en större
population. Det här betyder enligt Wibeck (2010, s. 55) att resultaten från
fokusgruppintervjuer inte är statistiskt generaliserbara som exempelvis resultaten från
en stor enkätundersökning. Reliabilitet, alltså pålitlighet i genomförandet av
produktionen, handlade förut om att en annan forskare skulle kunna genomföra samma
produktion och bearbetning som gjorts, och framför allt komma fram till samma
resultat (Halkier & Torhell, 2010, s. 106–107). Det här är dock inget man strävar efter
i kvalitativa studier. Reliabilitet handlar om att vara transparent och göra sina metoder
för producering och bearbetning av material genomskinliga för andra att bedöma
(Halkier & Torhell, 2010, s. 107).
Halkier och Torhell (2010, s. 109) påpekar att det är en helt annan sak att generalisera
på basis av kvalitativa data än jämfört med kvantitativa data. I kvalitativa data har
forskningsmaterialet oftast producerats via ett relativt litet urval av informanter.
Urvalet har dock gjorts strategiskt och selektivt så man kan argumentera för att urvalet
representerar olika kategorier i förhållande till den kontext som urvalet utgör ett
exempel på (Halkier & Torhell, 2010, s. 109). Därmed kan man utföra en analytisk
generalisering. Dahlin-Ivanoff och Holmgren (2017, s. 35) konstaterar också att
fokusgruppintervjuer inte lämpar sig som metod om syftet är att göra statistiska
generaliseringar. Med andra ord kan resultaten inte generaliseras utifrån ett kvantitativt
perspektiv. Ord, uttalanden eller diskussioner kan bara ses i sitt sammanhang och man
kan inte plocka ut enstaka ord eller uttalanden utan de ska ligga som grund för att förstå
innehållet av det som fokusgruppen diskuterar (Dahlin-Ivanoff & Holmgren, 2017, s.
35).
Syftet med fokusgruppintervjuerna med journaliststuderandena i Finland och Sverige
inte är att dra generaliseringar eller generella slutsatser om en hel grupp eller
population. För att göra det finns istället kvantitativa datainsamlingsmetoder som
exempelvis enkäter, opinionsundersökningar som kan bearbetas statistiskt (Wibeck,
2010, s. 147). Syftet med den här studien är att få en djupare förståelse av
44

Niklas Grönholm
informanternas, alltså journaliststuderandenas, tolkningar och upplevelser om ett visst
område eller tematik. Med hjälp av materialet av fokusgruppintervjuerna kan man
försöka säga något om de outsagda teorier eller de underliggande värderingarna som
argumentet utgår från. Wibeck (2010, s. 147) menar att dessa värderingar vanligtvis är
specifika för en viss kultur eller en specifik samhällsgrupp, och att visa på hur man i
flera olika grupper utgår från samma utgångspunkt oavsett vilken ståndpunkt
informanterna än har, kan sägas vara en typ av generalisering.
Till skillnad från metoder som innefattar enkäter eller opinionsundersökningar kan
valet av fokusgruppintervju motiveras av att det finns ett intresse för att fördjupa sig i
ett ämne eller tema (Wibeck, 2010, s. 147). Som tidigare nämnt bottnar intresset sig i
journaliststuderandenas tankar, idéer och upplevelser för att få en djupare förståelse.
Till skillnad från stora enkätstudier, ger en fokusgruppstudie dessutom en helt annan
plats och ett utrymme för informanterna att ha avvikande åsikter och tid för att förklara
och utveckla sina åsikter (Wibeck, 2010, s. 147). Förutom det här kan
fokusgruppstudier användas som hypotesgenererande studier. Det här betyder att
materialet från fokusgrupperna kan fungera och användas för att senare utveckla
exempelvis enkätstudier. Wibeck (2010, s. 148) menar att på det här sättet kan
information och lärdomar från en liten fokusgrupp användas för att studera en specifik
fråga i ett större sammanhang eller för en större population. Materialet och resultatet
från denna studie kan således användas i framtiden som ett underlag för fortsatt
forskning.
Forskningsetiska aspekter
Såväl som i andra studier är det även i fokusgruppintervjuer ytterst viktigt att ta
ställning till forskningsetiska aspekter. Redan i rekryteringsprocessen är det viktigt att
poängtera att det är frivilligt att delta i studien och att deltagarna när som helst kan,
utan särskild motivering, hoppa av studien utan att det följer några konsekvenser för
deltagaren (Dahlin-Ivanoff & Holmgren, 2017, s. 69). I och med att
fokusgruppmetoden bygger på interaktion mellan deltagarna bör man poängtera att det
som nämns och talas under gruppdiskussionen stannar bland deltagarna. Nämnas kan
att i fokusgruppintervjuer uppmanas deltagarna fritt säga sina åsikter och berätta om
sina upplevelser, men ingen deltagare ska känna sig tvungen att svara om den inte så
vill (Dahlin-Ivanoff & Holmgren, 2017, s. 69).
45

Niklas Grönholm
Det är ytterst viktigt att informera deltagarna om intervjun bandas eller filmas in och
hur materialet förvaras och i vilket syfte (Dahlin-Ivanoff & Holmgren, 2017, s. 70). I
samband med detta är det värt att betona att materialet behandlas konfidentiellt. Enligt
god forskningsetik ska intervjudeltagarnas identitet tryggas i allt skrivet och bearbetat
material (Halkier, 2010, s. 60–61). I transkriberingen av samtalen med
journaliststuderandena har olika pseudonymer eller andra kännetecken använts för att
dölja deras identitet. På samma sätt som Halkier (2010, s. 61) betonar har inga andra
haft tillgång eller möjlighet att se eller lyssna på inspelningarna. All hantering,
transkribering och analys har genomförts konfidentiellt.

3.7 Operationaliseringar
I denna avhandling utgås ifrån och bygger vidare på material och data ur en kvalitativ
studie som omfattare tre olika fokusgruppintervjuer med journaliststuderande i Finland
och Sverige. Materialet som används och analyseras i denna avhandling är insamlat av
forskare inom medier och kommunikation vid Åbo Akademi i Vasa under hösten 2020.
Det här innebär att intervjuguiden som använts i fokusgruppintervjuerna har
sammanställts och utformats av andra forskare, men för att kunna påvisa studiens
reliabilitet och validitet är det trots allt av ytterst relevans att bilägga intervjuguiden i
denna avhandling. Intervjuguiden varierar från den ena intervjuaren till den andra
(Trost, 2010, s. 71) och innehållet samt ordningen i guiden bestäms utifrån studiens
syfte och forskningsfrågor. Intervjuguiden som användes i fokusgruppintervjuerna
med journaliststuderandena hittas som en bilaga på sida 93.

46

Niklas Grönholm

4 Resultat
I detta kapitel redogörs för studiens resultat som baseras på analyser av tre olika
fokusgruppintervjuer med journaliststuderande. Resultatredovisningen är indelad
enligt två huvudteman som presenterats i intervjuguiden. Det första temat omfattar tre
forskningsfrågor och det andra temat omfattar två forskningsfrågor. I analysprocessen
kunde

identifieras

olika

kategorier

under

respektive

forskningsfråga.

En

sammanställning av kategorierna illustreras i figur 1.

Figur 1. Journaliststuderandes uppfattningar av det förändrade medielandskapet.
Förutom kategorierna visualiseras även kopplingar och påverkan av varandra. För
studien intervjuades 13 informanter från Finland och Sverige. Fokusgrupperna anges
med en bokstav A, B eller C och informanterna har numrerats med en siffra mellan 1
och 5, som i exemplet A1, där bokstaven A står för gruppen och siffran för
informanten. Varje forskningsfråga med kategorier redogörs i tabellerna 1–5.

4.1 Journaliststuderande om det förändrade medielandskapet
Resultatet i den kvalitativa innehållsanalysen utmynnade i fem kategorier under den
första forskningsfrågan. Dessa kategorier illustreras i tabell 1.

47

Niklas Grönholm
Tabell 1. Forskningsfråga 1 och kategorier
Forskningsfråga

Kategorier
Sociala medier i medielandskapets förändring

Hur uppfattar

Förändrad mediekonsumtion

journaliststuderande i
Finland och Sverige det
förändrade
medielandskapet?

Betalt medieinnehåll
Redaktionsarbetet i förändring
Publikens roll i förändring

4.1.1 Sociala medier i medielandskapets förändring
I alla fokusgrupper betonas sociala mediers och framför allt mobilapplikationen
Instagrams stora roll i dagens nyhetsförmedling och mediekonsumtion. Instagram har
enligt flera informanter blivit en viktig plattform för journalister och mediehus för att
nå ut till fler mediekonsumenter, däribland den yngre generationen. Informanterna
betonar speciellt funktionen Instagram stories som möjliggör för användare att lägga
upp foton och videor som försvinner efter 24 timmar. Det framkommer att nyheterna
har blivit en del av det övriga innehållet som informanterna dagligen konsumerar på
Instagram. Sociala medier har med andra ord blivit en plats där informanterna får ta
del av dagens största nyhetshändelser och aktualiteter, men det har även blivit ett
viktigt arbetsredskap för informanterna då de jobbat och haft praktik på olika
nyhetsredaktioner.
”Det som Yle X3M brukar göra så är att de sätter olika rubriker i Instagram stories. [...]
De smälter bra in i ens flöde så att man inte behöver aktivt leta efter nyheter utan dom
kommer automatiskt...” – B3

”Jag märker själv i mina egna flöden och främst på plattformen Instagram [...] att det
blir väldigt mycket delningar [som] fungerar väldigt bra bland unga när större mediehus
använder sig av särskilt faktabaserade [inlägg] som ungdomar väljer att dela på sin
story.” – A1

48

Niklas Grönholm
”När jag var på [redaktionen] så tänkte vi nog att det var Instagram stories [...] som är
för unga, för det är där de yngre människorna finns.” – C3

Flera informanter redogör för att funktionen Instagram stories utnyttjas flitigt av
journalister och mediehus som försöker locka publiken till att besöka nyhetsmediernas
webbplatser. Det här beskrivs tydligt när en av informanterna förklarar hur nyheter på
sociala medier ska vara enkla och korta så att innehållet kan konsumeras bara på några
sekunder.
”Stories på Instagram är väldigt bra. [...] Det ska vara enkelt sammanfattat i en bild och
det ska inte vara för svårt språk. [...] Man ska snabbt på en bild under de några sekunder
som det är framme få all den information som man behöver.” – B4

För en del av informanterna är det avgörande hur nyheterna presenteras och framställs
på sociala medier om de överhuvudtaget vill fortsätta läsa mer av nyheten på
nyhetsmediers webbplatser.
”Jag får också jättemycket nyheter via Instagram [...] det måste vara en jätte-, jätte-,
jätte-, jätteintressant nyhet och liksom bra paketerat, att man vill fara hela vägen till den
där nyheten.” – C3

”För mig handlar det mycket om [...] att det faktiskt ger någonting i sin post eller
någonting som är värt och dela. För det värsta som finns [...] är när man får en vinklad
rubrik och en länk som säger titta på vår sida.” – A3

Två informanter anser att publiken inte ska behöva söka upp medierna och
medieinnehållet, snarare att medierna och innehållet ska söka sig till publiken.
Informanterna menar att sociala medier inte bara är en plattform för att komma vidare
till nyhetsmediernas egen webbplats, utan all info ska fås direkt på sociala medier.
”En länk är inte ett sätt att få folk att kolla på en nyhet, du kommer inte att ta dig ur din
bubbla som du är i när du scrollar för att ta dig till en annan app och du kommer inte
att hoppa till en ny flik heller. Innehållet bör vara där var användaren är, man ska inte
behöva ta sig vidare.” – A1

”På tal om det så fanns det statistik på P3 att Instagramanvändarna, de är där. De går
inte från Instagram till sverigesradio.se, det händer liksom inte. Är man på Facebook

49

Niklas Grönholm
så är man på Facebook. Är man på Instagram så är man på Instagram. Lyssnar man på
FM så gör man det.” – A2

Majoriteten av informanterna uppger att de mediebolag och nyhetsmedier som de haft
praktik eller jobbat vid, har aktiva konton på flera olika sociala medie-plattformar. Det
blir dock tydligt att det råder stora skillnader hur olika nyhetsmedier och dess
redaktioner använder sociala medier som ett verktyg för att nå ut till en större publik.
Där jag jobbar [...] så behandlas [sociala medier] nog ganska styvmoderligt. Det är
tidsbrist som är stora problemet där. Nu håller det lite på att ändras. Det finns nu en
grupp som arbetar just med innehåll speciellt för sociala medier [...] så det kommer
förhoppningsvis att komma lite förändringar där. Men det har varit något som sköts lite
så där med vänster hand.” – C4

”Ett stort problem som jag sett är att man kastar ut ett för brett nät men så fångas typ
ingen. Vilket verkar handla mestadels om att det inte finns några standarder. Om du
kollar på P4 och alla P4 redaktionerna så är alla olika, vilket jag tror är dåligt.” – A2

”Jag måste kanske ge en känga till sociala medier och mediehus på sociala medier. Jag
tycker att det syns väldigt tydligt, eller det blir väldigt tydligt i det skede som det är
någon som inte är så bekväm med att använda sociala medier som gör dessa stories
eller inlägg för att göra nyheter. Det fastnar jag ofta väldigt mycket på, att jag bara vill
svepa vidare och inte kolla på det om det ser dålig ut. Jo, absolut är det ett bra format
för att få ut nyheter till en stor publik, men allt som ofta stöter jag på att det inte ser bra
ut, att den som gjort det kanske inte är den yngsta och aktivaste sociala mediemänniskan på redaktionen som fått den uppgiften. Det tycker jag att syns väldigt tydligt
och det är väldigt avstötande för mig.” – B2

På basis av informanternas diskussioner kan konstateras att mobilapplikationen
Instagram regelbundet lyfts fram och betonas överlägset mest jämfört med andra
sociala medier. Majoriteten av informanterna är eniga om att det är viktigt med en
aktiv närvaro på plattformen. Flera informanter har tydliga krav och förväntningar hur
nyhetsinnehåll på sociala medier ska se ut och hur det ska framställas och i hur lång
tid. All relevant information ska framkomma bara på några sekunder, men i vissa
specifika fall kan informanterna tänka sig att fortsätta läsa nyheten på mediehusens
webbplatser, men allra helst ska all information fås på en och samma ställe. Trots att
50

Niklas Grönholm
sociala medier som Instagram fungerar bra för nyhetsförmedling, lyfter två
informanter fram att det i framtiden kan bli svårt att nå ut till unga mediekonsumenter
då allt fler i den yngre generationen inte längre använder Instagram utan har förflyttat
sig till andra sociala medie-plattformar.
”Ni kommer väl säkert ihåg att först var det ju mest unga som hängde på Facebook, och
nu är ju i princip alla på Facebook, som medelålders och äldre människor. Så jag tror
att samma sak händer med Instagram. Det är inte bara ungdomar som hänger på
Instagram och Instagram stories, utan det är också medelålders [människor].” – C2

”Det går en gräns där var Instagram tar slut och den går ungefär vid millennieskiftet,
[födda] – 99, 00. [...] Där slutar människorna använda Instagram. De som är yngre är
inte så aktiva på Instagram och de är ju inte på Facebook heller. Bra om de har en profil
på Facebook egentligen. Så då är det väl just TikTok och Snapchat. De skickar ju på
Snapchat hela tiden.” – C1

De yngre generationernas flytt till nya sociala medie-plattformar tyder på den snabba
digitala utvecklingen och förändringen som sker inom medielandskapet. Tempot har
blivit snabbare vilket leder till att journalister och mediehus i allt större utsträckning
måste följa med och analysera publiken för att veta hur de ska nå ut till dem, och
framför allt till den yngre publiken. För snabb utveckling kan dock ha stora
konsekvenser för det journalistiska och redaktionella arbetet vilket informanterna
lyfter fram.

4.1.2 Förändrad mediekonsumtion
Förutom att dagens medielandskap utmärks av en utbredd användning av sociala
medier, lyfter två informanter i en av fokusgrupperna fram en ökande trend där
medieinnehållet är mer skräddarsytt efter konsumenternas behov och preferenser.
Informanterna har i synnerhet reagerat på att anpassat ljudinnehåll har blivit allt
populärare och konsumeras i dag på individens villkor.
”Jag tycker att något som har ökat det senaste året, som jag tycker att fungerar och når
ut ganska bra, är olika slag av podcasts eller självständigt ljudberättande. Alltså korta
nyheter som finns ’on demand’ som når ut till folk så att man själv kan välja när man
lyssnar, hur mycket man lyssnar och som kan pausas och fortsätta lyssna vid något

51

Niklas Grönholm
annat skede. Det tycker jag att är en utveckling som har synts och som har funkat när
det kommer till att nå ut till unga.” – B2

”Någonting som jag tycker att i alla fall Svenska Yle har gjort bra, är att de har börjat
släppa korta 3 minuters nyhetsklipp med i princip allting du behöver veta, och sedan
kanske länkat till en skriven artikel. Det är vad jag tycker att når ut bäst, eller det som
funkar bäst för mig i alla fall, att du kan lyssna på tio 3 minuters klipp och få en stor
inblick eller så kan du klicka igång de 3 minuters klippen med mest lockande rubrik
och så tar du åt dig det.” – B2
”Jag fortsätter på samma och tror att det här med ljud faktiskt funkar, om jag tänker på
mig själv. [...] Jag har mina AirPods och kan klicka på örat och så blir dom tysta, och
så kan jag fortsätta igen där var jag slutade. Därför tror jag att ljudinnehåll funkar.”
– B1

En annan informant framhåller att hur, när och var man konsumerar medieinnehåll har
förändrats. Informanten konstaterar att traditionell nyhetskonsumtion som exempelvis
liverapportering delvis är föråldrat, eftersom en stor del av medieinnehållet
konsumeras när det passar för individen.
”Vissa nyhetshändelser måste rapporteras live och det förstår säkert alla varför det
måste göras, [...] men om det inte är en aktiv händelse i den stunden så tror jag att det
här med live är lite gammalmodigt. Jag tror att människor vill få nyheter, men de vill
få dem när det passar för dem själva.” – B3

En informant anser att det även finns en tydlig generationsklyfta mellan äldre och
yngre journalister, där speciellt de äldre generationerna anser att direktrapporteringar
från presskonferenser fungerar bra och väcker intresse. Informanten konstaterar att de
yngre journalisterna är av annan åsikt.
”En annan grej som vi på vår redaktion är väldigt tudelade om: att vi yngre har tänkt
att direkt rapportera i text från en presskonferens känns sådär ’okej kan inte den som
vill sitta med och följa med direktrapporteringen klicka igång videon’ och det har vi
yngre kollegor sinsemellan pratat om att ’varför gör vi det här’. Men samtidigt på alla
våra redaktionsmöten så är de äldre som att ’direktrapportering funkar så bra, att det
här ska vi införa på allt’ och man bara är som att ’holy Jesus vem ska följa med det’
[...] att det är säkert en liten generationsklyfta där.” – B1

52

Niklas Grönholm
Det är tydligt att en del informanter upplever att de i vissa fall avviker sig från äldre
generationers journalister. Informanterna har oftast tydliga åsikter om vad som
fungerar och vad som inte fungerar. Vissa informanter reflekterar över att en del av
det redaktionella arbetet är föråldrat och att de har upplevt tydliga generationsklyftor
mellan de yngre och äldre.

4.1.3 Betalt medieinnehåll
Medieinnehållet som konsumeras har också i stort sett förändrats och en stor del av de
kommersiella mediehusen kräver i dag en betald prenumeration för att konsumenten
ska kunna ta del av innehållet. I alla tre fokusgrupper är informanterna eniga och delar
i stort sett samma uppfattning i frågan om journalistik får kosta, och vidare, hurdan
journalistik får kosta. Flera informanter konstaterar att det kan vara utmanande för
mediehus att få speciellt de yngre generationerna att betala för medieinnehåll. Trots
detta anser informanterna att det finns en plats för journalistiskt arbete som kostar, men
det måste vara väl motiverat.
”Jag tror att det är väldigt svårt att få en grupp människor som är uppväxta med att all
information finns tillgänglig gratis på internet, och helt plötsligt gå från att ha alla
medier gratis, till att börja betala för det. Jag tycker att det man med gott samvete kan
ta betalt för är det egna redaktionella arbetet i sådana fall, typ ett större gräv. [...] Jag
tycker att det är försvarbart att lägga en betalvägg bakom sådant, men absolut inte ett
pressmeddelande, polisnotis eller samhällsviktig information, det tycker jag att inte är
försvarbart.” – A1

”Jag skulle ju vilja vara naiv och tänka mig att bra journalistik kan man alltid ta betalt
för. Jag tänker mig något mer än bara ett pressmeddelande som kommer in till
redaktionen. [...] Men längre reportage, personporträtt, välskrivna långa artiklar som
inte alltid är uttalade nyheter, sådant betalar jag gladeligen för och sådant tycker jag att
man absolut kan lägga bakom en betalmur.” – B2

Två informanter har dock avvikande åsikter och betalar inte för medieinnehåll online.
Informanterna tror inte heller att yngre generationer är villiga att betala eller
införskaffa prenumerationer.

53

Niklas Grönholm
För min del inget. Jag betalar inte för någonting online. Jag skulle aldrig ha en
prenumeration på någonting alls, ärligt talat. [...] jag kan inte tänka mig att någon som
är yngre än mig vill betala något heller. – A2

”Jag betalar inte heller för någon prenumeration eller något medieinnehåll egentligen.
Vilket är lite lustigt med tanke på hur lätt man ändå betalar för alla möjliga andra såna
här tjänster som det här kostar varje månad. Men tröskeln för att betala för nyheter är
ändå på något sätt ändå högre i och med att det redan finns så mycket man kan få
tillgång till gratis. Om jag skulle vara heltidsanställd skulle det vara en helt annan sak
– då skulle jag gärna ha tillgång till också sånt innehåll man behöver betala för. Det är
nu också en liten sån ekonomisk fråga.” – C4

En av informanterna påpekar att nyhetsmedier kunde bli bättre på att sälja innehållet
genom exempelvis flexibla betalningsmetoder. Informanten efterlyser framför allt
möjlighet till impulsköp av enskilda artiklar.
”Det som lite pratats om, som alltid tas upp nu och då men som aldrig verkar bli
verklighet, är tanken om att betala för enskilda artiklar. [...] Det kunde kanske vara
möjligt att man betalar en viss summa för de exklusiva reportagen, men också att man
har möjlighet att prenumerera. [...] Liksom en slags hybridmodell kunde vara helt
realistiskt. [...] Jag tycker att det till en viss del görs lite för komplicerat att betala. [...]
Medier är ganska dåliga på att tillåta impulsköp av antingen prenumerationer eller
artiklar, så det tycker jag att man kunde satsa på.” – B3

Det framgår tydligt att informanterna förhåller sig restriktivt till traditionella
prenumerationer av exempelvis tidningar. En del informanter anser att det i vissa fall
är motiverat att mediehus kräver en prenumeration för att läsa låsta artiklar, trots det
tror majoriteten att det kan bli svårare i framtiden att övertala den yngre publiken att
betala för medieinnehåll online.

54

Niklas Grönholm

4.1.4 Redaktionsarbetet i förändring
Under fokusgruppintervjuerna konstaterar flera informanter att det inte bara är
medieinnehållet och mediekonsumtionen som förändrats utan även det redaktionella
arbetet har omstrukturerats och utvecklats. Mediehusens redaktioner och
redaktionsarbetet har enligt informanterna genomgått, och kommer i framtiden
genomgå en förändring eftersom hela medielandskapet förändras. Informanterna har
olika uppfattningar och erfarenheter beroende på vilka redaktioner de jobbat på eller
haft praktik vid.
”Det talas mycket om att den här 24-timmars deadlinen förstör väldigt mycket för att
saker inte blir färdiga. Jag kan hålla med om det, men jag tycker att i mitt yrke har det
funnits en ganska stor frihet att säga stopp och nej, om jag känner att det här inte går
att sända för att det inte är tillräckligt bra röster eller tillräckligt många perspektiv. Men
jag tror att det definitivt kommer att vara en grej som man kommer att stöta på i
framtiden, liksom innehållet och din prestation som journalist kommer att försämras på
grund av tidspressen.” – A1

”Den grejen är absolut inte min erfarenhet på P4. Där ’måste man ha en etta [...] en
egen nyhet [...] tills imorgon och då får det bära eller brista’.” – A2

”Det är nog ett jättehårt tempo särskilt om man jobbar vid en nyhetsdesk. Det ska sändas
en nyhetssändning en gång i timmen och saker ska ut direkt.” – B2

”Jo jag var lite inne på samma som B2 [...] Det är ett jättesnabbt tempo vid en
nyhetsdesk.” – B1

En av informanterna uttrycker stor frustration över situationen som vissa
nyhetsredaktioner befinner sig i. Även andra informanter i fokusgrupperna upplever
oron, och flera frågar sig hur medierna ska nå publiken i framtiden.
”När jag jobbade nu i somras och paketerade saker för webben som webbredaktör, då
var det [...] otroligt deprimerande att se dag ut och dag in hur saker fick 20–30
lyssningar på webben. Vilket är mängden människor som sitter på redaktionen. Det
betyder att vår webbnärvaro är i stort sett meningslös. Det här är lite drastiskt, men ska
vi ha P4.se, är det någon mening överhuvudtaget [...] eller måste man fundera om hela
sin approach? Just nu är det som ’ett steg framåt och två steg bak’ varenda dag. Det är

55

Niklas Grönholm
alltid uppförsbacke [...] vi måste tilltala alla, vi måste ha målgrupp och blablabla [...]
men det funkar inte. P3 har fått tänka om totalt för det är ingen som lyssnar på P3 längre.
För att kidsen inte lyssnar på P3 och de äldre lyssnar inte på P3 för att de lyssnar på P4.
Då är problemet att traditionellt sätt har folk gått från P3 till P4, men om ingen lyssnar
på P3, då kommer ingen att lyssna på P4 heller. Vad håller vi på med på radion?” – A2

Alla informanter har mer eller mindre reagerat på medielandskapets förändring och
hur det i stort sett påverkat det redaktionella arbetet. Informanterna är de som är med
och omformar medielandskapet men även de som ska jobba i detta landskap. Detta
leder till en viss frustration och stressfaktor bland vissa informanter.

4.1.5 Publikens roll i förändring
I samband med diskussionerna om medielandskapets förändring presenterar
informanterna flera exempel där publiken, mediekonsumenterna, inkluderas i det
journalistiska arbetet på ett helt nytt sätt. En del lyfter fram exempel på program där
publiken bjuds in för att ha en åsikt om ett ämne eller tema, istället för att intervjua en
annan journalist eller en expert inom området. En av informanterna förutspår att
mediekonsumenterna kommer att få en ännu större roll i producerandet av
medieinnehåll, speciellt för att nå ut till den yngre publiken.
”Jag tycker att Utbildningsradion har tänkt till för ungdomar. Det dom gör är att ta
händelser som har varit stora under veckan och låter ungdomar sitta runt ett bord med
lite chips och prata vad de tycker om det. Vilket gör att programmet i sig sammanfattar
en nyhet och så får ungdomar tycka och tänka. Det tror jag att kommer vara den nya
stora grejen, att släppa in läsare, tittare och lyssnare i en diskussion snarare än att
journalisten intervjuar en journalist. För visst, [att intervjua en annan journalist] kan ge
rätt mycket i ett radioprogram och det går snabbt att sammanfatta någonting, men jag
kan tycka att man hamnar lite i en fälla eftersom dessa journalister tycker ju ganska
lika.” – A1

”Där kanske det går till överdrift redan om det är obligatoriskt för alla att som med våld
upprätthålla någon slags personlig relation med sin publik, så då faller ju lite själva
poängen också. Men i sak så tycker jag det är en jättebra idé ändå att läsaren eller
lyssnaren eller tittaren ska kunna liksom bilda sig en uppfattning om vad journalisten
står för och hurudan person det är.” – C4

56

Niklas Grönholm
”Sen tror jag också det är viktigt att den inte blir en hysteri av det där, att alla
mediebolag känner att nu måste vi ha en relation med vår publik och vi måste använda
de här, de här och de här plattformarna som är populära just nu. Utan grunden att bygga
ihop relationen med publiken tycker jag ändå ska vara att producera gedigen
journalistik. Det måste ju hur som helst vara utgångsläge, för om inte det finns där så
är det ett korthus som man bygger.” – C4

Informanterna talar om att det i dag finns program som presenterar nyheter och
aktualiteter genom exempelvis en komiker, vilket de ansåg att fungerar bra eftersom
publiken engageras i programmet. Det betonas framför allt ett mer avslappande sätt att
framföra nyheter och att inte göra det så officiellt.
”[Programmet] Svenska nyheter har de gjort på SVT. Det är ju ett program där man
kommenterar nyheter, fast det är en komiker som leder programmet. Jag tycker det är
skitkul, det är nog ett sätt att locka folk att faktiskt engagera sig lite, man ställer ju ofta
saker på sin spets i programmet.” – A3

”Det finns ju, som i alla fall jag själv funderat mycket på, är de här lite mer så här
improviserade, avslappnande stand-ups som görs på Instagram storyn. Då är det ju
också ett sätt att man lär känna att någon. Jag såg just på någon YLE där någon gick i
en park och berättade om någonting bara i selfie-mode. Det är ju på något sätt… Då
blir det ju mer avslappnat, och så kanske man tar till sig den där som mer som en
berättelsenyhet, att det inte är lika så där officiellt, men det passar ju inte sen för alla
typer av nyheter. Om det är någonting hemskt officiellt, viktigt och fakta-tungt så går
det kanske inte riktigt.” – C5

”Just som du också sa, C5, blir det ju som att man bygger kanske en relation till den där
människan när det är mer avslappnat och det inte är den där stela rollen som annars
kanske tar på sig, jag vet inte, utan då blir det just att man som konsumenten ser
människan bakom, och man känner att man kanske kan relatera till den och kanske just
får förtroende för den på ett helt annat sätt än vad man annars skulle få.” – C2

Publiken ska således involveras på ett helt nytt sätt. Publiken ska inte längre betraktas
som mottagare av nyheter utan ha en betydande del redan i insamlingen och skapandet
av nyhetsstoffet. Det blir tydligt att informanterna anser att hur nyheter presenteras
kan göras på flera olika sätt, som exempelvis genom humor eller genom så kallat
berättande journalistik.
57

Niklas Grönholm

4.2 Journalisternas och mediehusens roll i framtiden
Utifrån den andra forskningsfrågan kan tre olika kategorier urskiljas. Kategorierna är
sammanställa i tabell 2.

Tabell 2. Forskningsfråga 2 och kategorier
Forskningsfråga
Vilka rolluppfattningar har

Kategorier
Journalister och journalistiken i framtiden

journaliststuderande i
Finland och Sverige om
journalisterna och
mediehusen i framtiden?

Deltagande journalistik (Participatory journalism)
Journalistiskt varumärke

4.2.1 Journalister och journalistiken i framtiden
I de olika fokusgrupperna är majoriteten av informanterna överens om att trots
medielandskapets förändring har journalisterna och seriös journalistik en viktig roll
även i framtiden. Några informanter understryker att journalistens yrkesroll också
måste förändras i takt med att journalistiken förändras. Ingen av informanterna tror att
seriös journalistik kommer att försvinna eller förlora sin roll trots att medieutbudet
blivit större, tvärtom anser de att den seriösa journalistikens roll kommer att bli allt
viktigare eftersom så kallade alternativa medier har fått en starkare ställning på
mediemarknaden.
”Så gott som vem som helst är journalist nuförtiden. Vem som helst kan publicera något
på Twitter, Instagram eller Facebook, bara så små saker som ’här är en hund som
sprungit bort’ vilket i princip kan ses som journalistik för man delar med sig den infon
åt folk som tar emot den. Det som har bevisats nu under coronasituationen är att
journalistiken behövs. Jag tycker att det fortfarande finns en väldigt stark roll för
journalistiken genom att det finns något som alla känner att de kollektivt kan lita på.
Där tycker jag att ’riktig’ journalistik och ’riktiga’ journalister har en plats. Jag är inte
så stort fan av att konstatera att journalistiken ’drunknar’, det är mera det att
journalistiken förändras väldigt mycket. Det är inte längre journalistik att bara skriva
en tidning som går i tryck klockan XX:XX och sedan kommer pappret ut på morgonen,
utan det är också journalistik att vara aktiv på sociala medier.” – B2

58

Niklas Grönholm
”Jag håller med om det. Här i Finland känns det som att influencers inte har lika stort
inflytande [...] men om jag tänker på länder som Sverige, och en influencer där
uppmanar att gå och festa innan begränsningarna träder i kraft, så där är tycker jag att
de har en jättestor makt. [...] Men även den här ’faran’, eller som journalist tänker jag
faran, där länder och myndigheter har gått ut med att man måste utbilda influencers så
att de sprider rätt information i coronatider. Jo, jätteviktigt att de sprider det, men är det
deras uppgift? Och kanske om det ännu inte känns som att influencers ’tar över vårt
jobb’, men jag tänker att journalisterna måste blir bättre på den rollen och våga
ifrågasätta detta.” – B1

”Tyvärr så känner jag att journalisten börjar tappa sin ställning, det är som man bara
ska ta över nyhetsförmedlande, och det tycker jag är lite synd men samtidigt måste man
förhålla sig till det som fungerar.” – A4

En annan informant menar för att motverka detta och för att stärka sin ställning måste
journalisterna omdefiniera sig och tänka om hur man framställer sig för publiken.
Informanten beskriver att journalisterna och de etablerade medierna tydligare borde
framstå som trovärdig och sanningsenlig information.
”Unga i dag är mer samhällsangagerande än tidigare, [...] jag tycker att journalisterna
och mediehusen kanske borde bli bättre på att förmedla sin roll ’härifrån får man
information som går att lita på och som det finns vetenskapligt stöd för’ eller ’vi skriver
inte bara kolumner och opinionsinlägg, utan att ’det här är en källa för sanning’.” – B3

Detta visar på att informanterna har en klar uppfattning om situationen
medielandskapet och journalistiken befinner sig i. Tron till de etablerade medierna är
bland informanterna högt men flera betonar att mediehusen och journalisterna måste
reagera och stärka sin ställning eftersom medielandskapet blir allt spretigare.

59

Niklas Grönholm

4.2.2 Deltagande journalistik
I en av fokusgrupperna framstår det att informanterna inte bara förväntar sig att
journalisterna vid olika nyhetsmedier ska ha aktiva konton på sociala medier, utan att
de även förväntar att journalisterna ska ta en aktiv roll och delta i diskussionerna med
publiken i form av participatory journalism (sv. deltagande journalistik).
Informanterna betonar starkt så kallat deltagande journalistik av journalisterna och
mediehusen. I diskussionerna var informanterna i fokusgruppen eniga om att det är
viktigt med interaktion med publiken och att journalisterna måste vara närvarande och
aktiva på sociala medier efter att ha publicerat en nyhet. På det här sättet gör man
nyhetsupplevelsen mer personlig för publiken. Situationer där en nyhet bara publiceras
på sociala medier utan några vidare handlingar, anses vara ett föråldrat arbetssätt.
”En sak som jag tyckte var föråldrat, var att man bara slängde ut ett inlägg på Facebook
till exempel och så var man inte med i en diskussion, alltså man hade ingen där från
tidningen. Och det behövdes, det behövdes finnas en röst ifrån tidningen som deltog i
dialogen med de som kommenterade så att det blir lite mer personligt. Men sedan är
det svårt att avgöra hur mycket man ska gå i diskussion med läsare och vilken tid man
har för dem. Men att bara lägga ut ett inlägg och låta diskussionen löpa på av sig själv
funkar inte.” – A4

”P4 Kronoberg har till exempel en publikvärd och det är deras enda jobb, mer eller
mindre, att diskutera med folk på Facebook och ta in folk att prata i FM också.” – A2

”Ja exakt, det finns ju något som heter ’participant journalism’ att folk är mer
deltagande nu och aktiva i diskussionen.” – A4

En av informanterna framhäver att journalisternas roll som nyhetsförmedlare
fortfarande är viktig, men att publiken inte längre ska bara ses som mottagare av
nyheter. Informanterna har tydliga åsikter och tankar om hur publiken ska engageras
mer i det journalistiska arbetet.
”Jag skulle inte säga att journalisten ska backa från det informativa men publiken ska
integreras mer. Det kan vara i kommentarsfält att man visar att ’ni är en del av
innehållet’. Jag kan däremot tycka att det finns en attityd bland journalister när en läsare
eller tittare kommenterar ’jag tycker inte att ni intervjuat rätt person’ eller ’ni har rätt
kritik på det här’, att man oftast gömmer man sig bakom ’det är ett publicistiskt beslut

60

Niklas Grönholm
av oss’. Då blir det lite synd om man bara intervjuar experter och journalisterna är de
som tolkar innehållet för varandra i etern, och lyssnare är endast en publik.” – A1

”Något folk verkar gilla är när andra normala människor får vara med och så får allas
röster höras lite mer. Det vore ju ett sätt att bjuda in fler till engagemang igen.” – A2

”Många journalister håller på med liksom att man har ett eget Twitterkonto som man
på något sätt försöker då bygga upp den där mera såhär personliga relationen med sin
publik. Jag har suttit och försökt komma ihåg nu, men jag har något minne av att det
har varit någon diskussion jag har haft någon gång med någon om att det var något
mediebolag någonstans som hade det som obligatorisk typ för alla anställda
journalister, att de måste liksom ha ett sånt där eget Twitterkonto just för att få upp den
där personliga [...] jag vet inte om det funkar eller om det är det bästa sättet.”

I diskussionerna om hur delaktig publiken ska vara framkommer det tydligt att
informanterna har olika erfarenheter beroende på var de jobbat eller haft praktik.
Majoriteten av informanterna betonar trots allt att publiken ska involveras ännu mer
än förut och att publiken ska ses som en del av innehållet. Sociala medier som
exempelvis Twitter har en betydande roll och möjliggör i dag för interaktion med
publiken i realtid.

4.2.3 Journalistiskt varumärke
Under fokusgruppintervjuernas gång lyfter informanterna fram att nyhetsmaterialet
ska vara skräddarsytt och omformat enligt nyhetskonsumenternas preferenser. Sättet
hur nyheten presenteras och förmedlas till konsumenterna ska med andra ord vara mer
personligt. En del av informanterna anser att journalister i dag måste tänka på att bygga
upp ett journalistiskt varumärke. En av informanterna betonar den enskilda
journalisten och ett mer individuellt sätt att tänka där journalisten representerar sig
själv, framom ett kollektiv dito där journalisten representerar exempelvis ett specifikt
mediehus.
”Med tanke på hur många journalister som nuförtiden jobbar helt som frilansare, så kan
man ofta hitta samma journalist i flera olika tidningar, så då tycker jag nog att man som
journalist måste lite bygga upp det här brändet.” – B3

61

Niklas Grönholm
Informanten anser att journalister kunde låta sig inspireras av populära influensers för
att bygga upp en journalistisk profil.
”Det som jag lite tänkt på är åtminstone inom skriven journalistik, inom
audiojournalistik och tv-journalistik kommer det kanske tydligare fram, men att inom
all sorts journalistik så skulle journalisterna få ta en lite större roll, att man ska inte bara
vara namnet i slutet av artikeln. Om man tänker på att åtminstone en del av
konkurrensen är influencers, och jag menar inte att alla journalister ska bli influencers,
men att man kanske måste börja tänka i dessa banor. Journalister måste till en viss del
vara profiler, man kan inte vara någon anonym skribent, utan man måste också vara lite
kändis...” – B3

I en av fokusgrupperna har dock en av informanterna avvikande åsikt och anser att hen
som journalist är inte relevant och menar att det räcker med att ha enbart mediehusets
kontaktuppgifter på webbplatsen.
”Det varit nästan tvärtom för mig, att ’skit i mig, vad fan ska jag göra, det är dig det
handlar om inte mig, jag är totalt oviktig’. Jag har till och med milt föreslagit, och jag
fattar varför man har det, men jag vill ha Sveriges radios, och Sveriges radios nummer
på hemsidan. Jag vill inte ha mitt namn eller mitt nummer för att personligen tycker jag
att jag är totalt ointressant, liksom det handlar inte om mig, jag har skrivit det men vem
bryr sig.” – A2

Trots en avvikande åsikt förhåller sig informanterna positiva till att bygga upp ett
journalistiskt varumärke. Det journalistiska varumärket har blivit allt viktigare för att
visa på bland annat förtroende vilket framgår diskussionerna om medielandskapets och
journalisternas trovärdighet.

62

Niklas Grönholm

4.3 Journaliststuderandes egen roll
Under den tredje forskningsfrågan kan en kategori urskiljas. Kategorin är
sammanställd i tabell 3.

Tabell 3. Forskningsfråga 3 och kategori
Forskningsfråga

Kategori

Hur ser journaliststuderande
på sin egen roll i
utformningen av

Initiativtagare till förändring

journalistikens framtid?

4.3.1 Initiativtagare till förändring
På basis av fokusgruppintervjuerna ges intryck av att det finns stora skillnader mellan
olika mediehus om hur långt man kommit i den digitala utvecklingen och i
användningen av exempelvis sociala medier i det redaktionella arbetet. Man kan även
uppfatta en frustration bland informanterna eftersom den digitala utvecklingen har gått
långsamt på vissa nyhetsredaktioner. Enligt en av informanterna utgår redaktionerna i
vissa fall enbart från analyser av webbtrafiken och läsarstatistiken vilket leder till
ovilja att försöka utveckla verksamheten och nå ut till nya läsare.
”Om jag utgår från den tidning jag var på, så fanns inte ens Instagram med i bilden. Det
var liksom inte en fråga. Det var jag som tjatade på redaktionen och sade att ni måste
för de yngre, ni måste visa upp er på Instagram. Men å andra sidan så hade de ingen
anledning att vara på Instagram för att dom hade veckoanalyser som visade deras flöde,
varifrån deras datatrafik kom ifrån, och det kom ju till 75 procent från Facebook. Så det
fanns ingen anledning för dem att prova på något annat. För att 75 procent av trafiken
kom från Facebookinlägg och där tror jag inte att den yngre publiken heller finns, men
där fanns ju deras publik, deras stjärnläsare. [...] De hade precis fått en ny chefredaktör
när jag började och hon är i min ålder och hon höll med och sade ”vi har inte satsat på
det förut men vi kommer att göra det nu”. Hon lyssnade absolut på det och jag ser att
de har börjat ha en närvaro på Instagram...” – A4

63

Niklas Grönholm
Det framkommer tydligt hur det i flera fall är på informanternas initiativ som en
nyhetsredaktion har utvecklats och ändrat på det redaktionella arbetssättet. Det
framkommer tydligt hur de yngre generationerna kan bidra med nya tankar och idéer
till nyhetsredaktionerna.
”Ett konkret exempel var när jag jobbade med Sveriges Radio på lätt svenska så tyckte
jag det kunde vara en bra idé att sammanfatta rubrikerna som vi lägger ut på Facebook
med en emoji som står för innehållet i rubriken, eftersom det här är en grupp som precis
lär sig svenska, så det kan bli lite lättare att förstå innehållet i texten om det finns en
emoji på en bil bredvid en nyhet om körkort som exempel. Det funkade ganska bra och
man fick lite mera av dom här [reaktionerna] ’arg gubbe’, ’ledsen gubbe’ eller
’hjärtgubbe’ på de inläggen. Men det försvann när jag slutade jobba där.” – A1

De ovanstående exemplen påvisar hur olika generationers journalister har olika
uppfattningar och att det är viktigt att involvera exempelvis journaliststuderande i
arbetssättet eftersom de besitter på information och synpunkter att hur nå ut till en
större publik.

4.4 Journaliststuderandenas tankar om mediernas trovärdighet
Under den fjärde forskningsfrågan kan en kategori urskiljas. Kategorin är
sammanställd i tabell 4.

Tabell 4. Forskningsfråga 4 och kategori
Forskningsfråga

Kategori

Vad anser
journaliststuderande i
Finland och Sverige i dag

Misstro mot journalister och medier

om mediernas trovärdighet?

4.4.1 Misstro mot journalister och medier
I diskussionerna om medielandskapet förändring diskuteras om journalisternas och
mediehusens trovärdighet i dag och i framtiden. Informanterna har en klar uppfattning
64

Niklas Grönholm
om att förtroende gentemot medier inte är någon självklarhet utan något som de
konstant måste jobba för att upprätthålla. I en av fokusgrupperna är informanterna
överens om att den ökande användningen av sociala medier inte är den enda orsaken
till det minskade förtroendet, utan det är ett större problem som finns inrotat i
samhället.
”Det känns som att det inte bara hänger på att det finns många nya plattformar och nya
medier, utan det verkar finnas en misstro mot journalister. Det har bland annat visat sig
från världsledare och politiska partier. De är väldigt öppna med vad de tycker om public
service, nyheter och fake news och så vidare.” – A1

”Jag har också märkt det när jag jobbade som journalist i somras i min hemstad att folk
kände igen mig från andra tidigare sammanhang. Och av någon anledning så kändes
det att det var förtroendeskapande som jag kanske inte hade upplevt om jag inte hade
haft en historia just där.” – A4

En del informanter anser att man i dag kan se en tydlig skillnad mellan olika medier
där vissa kan anses vara mer pålitligare än andra. Informanterna gör en geografisk
skildring där nordiska mediehus rent allmänt ansågs vara pålitliga. En av
informanterna konstaterar att situationen i exempelvis USA är annorlunda och att
skillnaden mellan mediehus där är mycket större.
”Jag är mycket mera från början väldigt mer kritiskt lagd till mera konservativa medier
än mer liberala. Tar vi till exempel amerikanska presidentvalet är jag mer benägen att
direkt lita på CNN än att direkt lita på Fox. Medan sen när jag börjar jämföra de båda
och tar in en tredje börjar jag få en ganska klar bild. I Finland är det lite svårare.” – C1

Flera informanter anser att de mer traditionella och etablerade mediehusen, de olika
institutionerna, fortfarande har ett gott rykte. Enligt dem beror det på vilket institution
det är frågan om, som avgör om konsumenten har förtroende eller inte.
”Jag tycker nog att när det kommer till förtroende för min del så är det allt som oftast
institutionen jag tänker på först och konstaterar att ’om det är HBL som skriver så kan
jag lita på att det är så’.” – B2

”Jo, alltså jag känner nog att jag litar nog ganska sådär lätt ändå på just HBL och Yle
och allt var det nu allt hör till där – överlag finlandssvenska medier så känner jag nog

65

Niklas Grönholm
att jag kan lita på dem. Men som sagt, som det nu sagts här också, det krävs ju nog att
man har en slags mediekritik och källkritik där i bakgrunden. [...] Men så där överlag
skulle jag nog säga att jag litar på de finlandssvenska medierna.” – C2
”Jag är nog in på samma där att i första hand institutionen som för mig ger den här
trovärdigheten, åtminstone i såna här rena nyheter. Sen i alltså debattartiklar, till
exempel ledartexter och sånt där kan det för mig åtminstone vara lite mera personifierat.
Om ’Okej, jag vet att den här journalisten har skrivit bra ledare tidigare […].’ På det
sättet kommer det en extra trovärdighet för personen där. Men i första hand
institutionen.” – C4

Informanternas svar antyder att mediehus och journalister framför allt i de nordiska
länderna har högt förtroende. För en del informanter är det i första hand intuitionen
som har informanternas förtroende, inte enskilda journalister. Flera informanter lyfter
dessutom fram USA som ett typexempel där medierna präglas av förtroendebrist och
utbredd polarisering.

4.5 Förtroende i det förändrade medielandskapet
Under den femte forskningsfrågan kan fyra olika kategorier urskiljas. Kategorierna är
sammanställa i tabell 5.

Tabell 5. Forskningsfråga 5 och kategorier
Forskningsfråga
Hur ska journalistkåren
åtnjuta publikens förtroende
i det förändrade
medielandskapet?

Kategorier
Objektivitet och transparens
Interaktion med publiken
Klarspråk
Mångfald skapar förtroende

66

Niklas Grönholm

4.5.1 Objektivitet och transparens
Informanterna har inget entydigt svar på hur journalister och mediehus ska åtnjuta
publikens förtroende i framtiden. Flera informanter lyfter fram traditionella metoder
som objektivitet och transparens som några sätt hur journalister ska få förtroende i det
förändrade medielandskapet. En av informanterna betonar även att om journalisterna
och mediehusen är öppna och ärliga med att de exempelvis begått ett misstag eller
publicerat felaktig info, kan det öka trovärdigheten.
”Om man är transparant med det så tror jag att man kan få vilken publik som helst att
lyssna.” – A1

”Något jag i alla fall ser som viktigt är att vara transpararent med sina källor. [...]
Liksom en transparens med källor och vem det är som kommit med den här infon.”
– B2

”Jag kunde tillägga en sådan sak, som också ger mycket tillit och förtroende. Att man
medger sina fel, i fall man hamnar uppdatera och rätta en artikel så finns det åtminstone
hos oss på Svenska Yle en praxis att det skrivs längs ner. [...] Att ha en öppenhet med,
att det aldrig ser bra ut då man måste gå och rätta någonting, men i alla fall en öppenhet
om att ’nu gjorde vi bort oss, vi gick ut med felaktig information lite för snabbt, nu har
vi rättat det och det här är det rätta’. Det tycker jag att bygger förtroende.” – B2

4.5.2 Interaktion med publiken
I alla fokusgrupper ansåg flera informanter att en mer personlig kontakt med publiken
skapar förtroende till journalisterna och mediehusen. Flera informanter ser det som en
positiv sak att journalister involverar sig i diskussioner på sociala medier om
exempelvis en publicerad artikel. En av informanterna menar att det här gör att det
publicerade innehållet, men även att journalisterna uppfattas vara mer på publikens
nivå. Informanterna är dock medvetna om att det inte alltid är möjligt att föra en saklig
diskussion på sociala medier i och med ett allt tuffare diskussionsklimat på sociala
medier.
”Jag tycker tyvärr att diskussionsklimatet på internet för tillfället är sådant, när du får
gömma dig bakom en alias, så blir det väldigt sällan en vettig diskussion, och vid det
skede som någon kommer med en ett starkt och väluppbyggt argument, så dör den

67

Niklas Grönholm
vettiga diskussionen ut och det blir mer skitkastade och sådär. Men jag tycker absolut
att det är en sak som man borde mer sträva efter, dels så att en journalist som har satt
sig in i ämnet ska kunna svara på sådana frågor som inte kommer fram i artikeln men
som publiken ändå är intresserade av. Och dels det att en journalist ska kunna stå för
det hen har gjort, bygger ju också upp förtroende tycker jag.” – B2

”Håll dig intressant, håll dig koncist, håll dig till sak. [...] Och engagera dig själv också
om det behövs liksom. Var inte rädd att gå in och bemöta möjlig kritik även på, ja inte
vet jag, kommentarfälten och sånt. Låt dåliga kommentarer, så länge de nu inte
innehåller massa som inte tål dagens ljus, finnas där men besvara dem snabbt, liksom.
Argumentera för din sak. Du vet vad du har skrivit och borde veta bättre än de som
kommenterar, och om inte kanske du behöver skriva om.” – C1

”Jag skulle lite kunna haka i det där C1 sa tidigare om att besvara i kommentarsfält.
Det tycker jag personligen är en jättebra sak att journalister går in [...] där det känns
motiverat att debattera och föra diskussionen vidare. Så de är något jag tycker är något
som ökar tillförlitligheten också. Och det tar också ner diskussionen på mottagarens
nivå, att det inte är ett informationsflöde som kommer på så sätt uppifrån som man
matas med utan det kommer mer från samma nivå, så att säga...” – C4

En av informanterna menar att i och medielandskapets förändring och med hjälp av
sociala medier har mediehusen och journalisterna fått en unik möjlighet och en
plattform för interaktion med deras publik. Informanten anser att det är ett bra sätt att
få en förståelse av hur nyheter tas emot av publiken på gräsrotsnivå och samtidigt
upprätthålla kontakten till publiken även efter publiceringen.
”Framförallt är det ju en fantastisk möjlighet att för mediebolagen om man tänker
jämfört med hur det varit när det bara har funnits traditionella medier, alltså tidningar,
radio och tv. Man har skickat ut sina nyheter och inte har man på det sättet haft någon
aning om hur de tas emot, om inte då någon går och skriver en arg insändare om det.
Men nu har man hela tiden möjlighet att hålla den här kontakten med sin publik – och
vet hur nyheter tas emot och hur diskussionen går, så att säga på gräsrotsnivå. Så det är
någonting jag hoppas att man tar fasta på.” – C4

68

Niklas Grönholm

4.5.3 Klarspråk
Utöver objektivet och transparens betonar flera informanter viktigheten av korrektoch klarspråk i olika medietexter. Flera informanter lyfter i flera olika sammanhang
fram att medieinnehållet alltid ska vara tillgängligt, eftersom tillgängligt språk är en
förutsättning för att konsumenten ska bli intresserad av innehållet. Tillgänglighet ökar
mediernas trovärdighet och är viktigt för att nå ut till en större publik.
”Jag tror just det där att det är viktigt att skriva liksom för alla. Eller just så där att skriva
så att alla förstår, och just att det finns väldigt många komplicerade saker som man
måste skriva om. Och att man då skulle försöka förstå den där saken så bra att man kan
skriva en artikel som är lättförståelig och just förklara väldigt mycket. För det har jag
själv märkt att det kan vara lite svårt ibland att förstå någonting och skriva en text som
är förståelig, så det tycker jag är jätteviktigt att man skriver på ett sånt sätt så att man
kan förklara och att så många som möjligt kan förstå. För det är ingen idé om man
skriver en sån text som ingen förstår vad den egentligen handlar om. Och då tappar man
ju liksom läsare. Och så får man sen inte sagt det man skulle vilja ha fått sagt.” – C2

”Jag vet att vi gått diskussioner på jobbet att det måste vara väldigt lätt språk, vilket
kan ’ta emot’ för vissa journalister som tycker om att använda sig av svåra eller fina
ord och uttrycka sig på vissa sätt. För att nå en så stor publik som möjligt så måste man
se till att alla förstår det. Ingen orkar sitta och försöka förstå vissa svåra ord, då blir det
svårt att läsa och då orkar man inte och man går bara vidare. Så kort och enkelt som
möjligt.” – B4
”Och så tycker jag att man ska läsa igenom texterna och kolla, för jag själv åtminstone
tycker att man tappar trovärdigheten om jag ser exempelvis att ’institutet’ saknar
bokstaven t.” – B1

Det kan konstateras att flera informanter betonar fler traditionella metoder som
exempelvis korrekt och tydligt språkbruk som ett sätt att skapa förtroende. Med andra
ord är tillgängligt medieinnehåll en förutsättning för att publiken ska bli inpressade av
innehållet, men att det även ökar innehållets trovärdighet.

69

Niklas Grönholm

4.5.4 Mångfald och förtroende
En av informanterna betonar att journalister och mediehus måste ha en förståelse för
varför vissa inte litar och förhåller sig skeptiska gentemot medier. Informanten menar
att genom att visa förståelse så har journalister större chans att få kritiska och skeptiska
personer att exempelvis ställa upp för intervju. Informanterna lyfter fram ett exempel
hur hen agerar i en situation där en person inte litar på journalister eller medier.
”Jag märker det själv om jag ska intervjua unga personer eller om jag ska intervjua
personer som inte är vita, att det finns en gemensam nämnare där. Som exempel: så var
det några ungdomar som inte ville ställa upp för intervju för att de inte litar på public
service, därför att de känner att deras ursprung ständigt porträtteras på ett väldigt
aggressivt och våldsamt sätt på grund av vilken stadsdel i Stockholm de var uppväxta
i. Och då [börjar jag] undermedvetet tala i samma språk som dem och visa på lite typ
’Trumpiga antietablissemanger’, det är en grej som man gör undermedvetet. Men jag
tror inte att jag skulle ändra på det ändå, för att jag tror att det viktigt att visa att du själv
förstår den här kritiska tanken som man har mot ’medier’, att de alltid vrider och vänder
på saker. Och att jag försöker vara transparant med att jag också håller med dem för att
få dem att vilja ställa upp för en intervju. Det är lite syniskt, men det gör jag, och jag
vet att jag gör det. Men jag tror inte att jag kommer att ändra på det.” – A1

Samma informant anser att det är viktigt att journalister representerar hela publiken
och därmed bör mediehusen anställa personer med olika bakgrunder. Informanten
menar att mångfaldighet bland journalister skapar förtroende och visar publiken och
framför allt minoriteter och utsatta grupper, att vem som helst kan handha
journalistrollen.
”Jag tycker att man på redaktionsnivå ska våga anställa personer som kommer från
olika stadsdelar, vilket är superviktigt i storstäder och att människor kommer från olika
förhållanden, från olika bakgrunder. För att jag känner att man ofta återgår till samma
intervjupersoner för att de är lätta att få tag på. Det är en grej som kommer att skapa
förtroende när kreti och pleti kan vara med i etern, vem som helst egentligen, inte bara
den som vi vet att svarar när vi ringer. Och det kommer inte komma av att alla
journalister på P3 bor på Södermalm.” – A1

70

Niklas Grönholm

5 Diskussion
I detta kapitel diskuteras studiens resultat och metod. Därefter diskuteras förslag på
fortsatt forskning.

5.1 Resultatdiskussion
5.1.1 Uppfattningar om det förändrade medielandskapet
I studien har material från tre olika fokusgruppintervjuer undersökts med kvalitativ
innehållsanalys om hur journaliststuderande i Finland och Sverige uppfattar
medielandskapets förändring samt mediernas roll och trovärdighet. Det övergripande
resultatet är tydligt i linje med Kantolas (2012) studie som visat att
journaliststuderande och den yngre generationen avviker från äldre generationer och
verksamma journalister. Journaliststuderandena har unika uppfattningar, idéer och
åsikter om medielandskapet och journalistyrket i dag och hur det har förändrats.
Utifrån intervjuerna med informanterna kan konstateras att dessa uppfattningar och
åsikter skiljer sig i flera fall från allmänna uppfattningar som äldre generationens
journalister har. En del informanter beskriver att de varit med om och upplevt tydliga
generationsskillnader i det dagliga redaktionella arbetet, vilket ytterligare tyder på att
journaliststuderande kan ses som en unik generation med intressanta uppfattningar och
erfarenheter.
I diskussionerna om det förändrande medielandskapet och mediernas roll i samhället
har sociala medier en central ställning. Sociala mediers roll och framför allt
plattformen Instagrams betydelse framhålls under diskussionerna i alla tre
fokusgrupper. Informanternas diskussioner bekräftar den pågående utveckling där
intresset för att läsa en tryckt tidning minskat bland yngre generationer som ofta istället
vänder sig till sociala medier och internet för att få nyheter och politisk information
(De Waal & Schoenbach, 2010). Flera informanter uppger att sociala medier har blivit
en plats där de tar del av dagens största nyhetshändelser och aktualiteter. Enligt
informanterna ska mediekonsumenter inte behöva söka upp medierna och
medieinnehållet, utan medierna och innehållet ska komma till publiken. Det här kan
likställas med resultaten i en studie av Lee (2020) som konstaterar att sociala medier i
71

Niklas Grönholm
allt högre grad har infiltrerats i det dagliga livet vilket har lett till att sociala mediers
funktioner utvidgats. Den här förändringen bekräftas av flera informanter som säger
att de inte aktivt söker fram nyheter, utan att nyheter istället har infiltrerats med det
övriga innehållet som de dagligen konsumerar på sociala medier.
Informanterna har tydliga krav och förväntningar hur nyhetsinnehållet ska se ut samt
hur det ska framställas och i hur lång tid. All relevant material ska framkomma kort
och enkelt som tilltalar publiken både innehållsmässigt som visuellt. Innehållet ska
efter det konsumeras bara på några få sekunder. Nyhetskonsumenterna behöver med
andra ord inte egna sin tid för informationssökning. En så kallad automatisering av
nyhetskonsumtionen kan enligt Lee (2020) leda till en falsk uppfattning bland
nyhetskonsumenterna om att nyheterna per automatik kommer till dem utan att de
själva behöver söker upp nyheterna. Det här kan ha en negativ effekt för
konsumenternas

förmåga

att

avgöra

sanningshalten

och

trovärdigheten

i

medieinnehållet. En sådan utveckling ser jag som forskare att är väldigt relevant och
viktig för hur framtidens journalistik påverkas av hur publiken konsumerar
medieinnehållet. Utifrån denna studie kan dock inte generaliserbara antaganden göras,
och därför är detta något som kunde utforskas mera i fortsatt forskning.
Förutom att dagens medielandskap utmärks av en utbredd användning av sociala
medier, uppger informanterna att medieinnehållet är mer skräddarsytt utifrån
konsumenternas behov och preferenser. En av informanterna anser att traditionell
nyhetskonsumtion som exempelvis liverapportering delvis är föråldrat, eftersom en
omfattande del av medieinnehållet konsumeras när det passar för individen. En sådan
utveckling lyfts likaså fram av Prior (2013) som menar att i jämförelse med traditionell
etermedia som exempelvis radio och tv med sina specifika sändningstider, har
människor i dag fler möjligheter att välja mellan olika typer av innehåll på olika
plattformar när de vill och hur de vill. Människor kan med andra ord i allt större
utsträckning välja att konsumera innehåll som stärker deras egna uppfattningar, tankar
och synsätt. Utifrån detta väcks en fråga om hur konsumenternas oändliga
valmöjligheter i medieutbudet påverkar eller stärker deras egen världsbild.

72

Niklas Grönholm
Informanterna är av olika åsikter om medieinnehållet ska eller får kosta. Majoriteten
anser att journalistiskt arbete får kosta med det måste vara väl motiverat. Som exempel
lyfter några informanter fram omfattande grävande journalistik, längre reportage och
långa välskrivna artiklar. Två informanter är dock av annan åsikt och uppger att de av
olika orsaker inte betalar för journalistiskt innehåll online. Flera informanter är trots
allt eniga om att det kan bli svårare i framtiden att få den yngre generationen att betala
för medieinnehåll online eftersom en stor del av innehållet kan fås gratis via andra
kanaler. En sådan situation skulle försvåra situationen speciellt för tidningshus som i
dag tampas med en minskande läsekrets och dålig ekonomi.
Balčytienė och Juraitė (2015) konstaterar att ny teknik och digitala lösningar har
förändrat journalistiken och tempot i nyhetsproduktionen, något som i sin tur påverkar
mediernas agendor men även vilka val journalister gör i sin yrkesroll. Den här
förändringen intygas av informanterna som uppger att arbetstakten på redaktionerna
har blivit mer hektisk vilket enligt dem kan orsaka ökad stress. En av informanterna
tror dessutom att innehållet och journalisternas prestationer kommer att försämras på
grund av tidspressen. Liknande resultat framhålls av Brandtzaeg, m.fl. (2016) som
konstaterar att tempot har blivit snabbare och att journalister och mediehus i allt större
utsträckning måste följa med och analysera publiken för att veta hur nå ut till dem.
Brandtzaeg, m.fl. (2016) menar att arbetande journalister ofta rapporterar att de inte
har tillräckligt med tid för verifiering och faktakontroll av källor på grund av det höga
tempot på redaktionerna då material och innehåll ska snabbt publiceras på webbplatser
och sociala medier. Journalisternas brist av faktakontroll kan leda till minskat
förtroendet för de traditionella medierna, vilket i sin tur kan leda till förändringar i
mediekonsumtionen på så vis att nyhetskonsumenterna söker sig till alternativa
kanaler med låg trovärdighet. En sådan utveckling ökar risken för att
mediekonsumenterna blir utsatta för desinformation och falska eller manipulerade
nyheter. Grovt karikerat måste journalisterna och mediehusen snabbt publicera
innehåll för att hålla sin publik nöjd utan att göra några misstag överhuvudtaget, annars
riskerar medierna förlora sitt förtroende och publiken vänder sig till alternativa medier.
Informanterna har olika uppfattningar och erfarenheter beroende på vilka redaktioner
de jobbat på eller haft praktik vid. Alla informanter har trots det upplevt att det
redaktionella arbetet har omstrukturerats och utvecklats. Samma uppfattning kan
73

Niklas Grönholm
urskiljas i studien av van der Haak, m.fl., (2012) som menar att medielandskapets
förändring innebär att etablerade mediehus utmanas att ändra sina redaktionella rutiner
och metoder för att anpassa sig till en mer digitaliserad mediemiljö. Samtidigt måste
medierna se över hur de ska anpassa sina affärsmodeller för att konkurrera med aktörer
som erbjuder nyheter online, men även för att klara konkurrensen mot stora
teknikföretag och nätverkssajter (Jenkins & Fletcher, 2019). Även det här är i linje
med informanternas erfarenheter. En del av informanterna uttrycker stor frustration
över situationen som vissa nyhetsredaktioner befinner sig i till följd av den allt större
konkurrensen. För vissa informanter har det här dessutom lett till ett orosmoment om
hur medierna ska nå publiken i framtiden. Utöver det här kan förändringen leda till en
viss stressfaktor bland journaliststuderande eftersom de inom en snar framtid kommer
att jobba i det omformade medielandskapet. Det här visar i sin tur att medielandskapets
förändringar i hög grad påverkar journaliststuderandenas attityder och upplevelser.
Publikens roll i medielandskapet har också förändrats och en del informanter ser
nyhetsinsamlingen och nyhetsproduceringen mer som en samarbetande process. Med
andra ord betyder det här en process där personer ur allmänheten, så kallade
medborgarjournalister som i motsats till professionella yrkesjournalister bidrar till
insamling, rapportering, analysering och spridning av nyheter (Lewis, 2012).
Informanterna lyfter fram exempel på program där det istället för att intervjua en annan
journalist eller en expert inom området, så bjuds publiken in för att ha en åsikt om ett
ämne eller tema. Några informanter förutspår att mediekonsumenterna, publiken,
kommer att få en ännu större roll i producerandet av medieinnehåll och speciellt för
att nå ut till den yngre publiken. Liknande resultat framgår i studien av Hujanen (2018)
där majoriteten av de intervjuade finländska journaliststuderandena uppger att
journalistik är ett öppet yrke och medborgarjournalister välkomnas som en ytterligare
resurs för att hjälpa professionella journalister att bedriva bättre journalistik speciellt
online. Publiken ska involveras i ett större avseende. På samma sätt anser
informanterna att publiken inte längre ska betraktas som mottagare av nyheter utan att
de ska ha en betydande roll redan i insamlingen och skapandet av nyhetsstoffet. Hur
ett ökat samarbete mellan yrkesjournalister och medborgarjournalister kommer att se
ut i framtiden återstår att se. Det är av relevans att i framtida studier utforska hur och
om ett aktivt samarbete med medborgarjournalister påverkar mediernas förtroende.
74

Niklas Grönholm
I samband med diskussionerna om medborgarjournalister väcks frågan om vem som
kan kalla sig journalist i framtiden och vad innebär yrkestiteln journalist. Zeliser
(2004) konstaterade nästan 20 år sedan att den allmänna uppfattningen om vad en
journalist är och vad journalistprofessionen kännetecknas av kommer att utvecklas,
och de kvaliteter och färdigheter som tillhör journalisten kommer att förändras. Detta
konstaterande kan likställas med informanternas uppfattningar i studien. Även
Gillmors (2004) resultat om att gränserna mellan journalisterna, nyhetskaparna och
publiken kommer att suddas ut och blandas ihop med varandra, är jämförbar med den
här studiens resultat. Samtidigt väcks frågan om den här utvecklingen kan likställas
med det som Nygren, m.fl. (2010) kallar för en avprofessionalisering av
journalistyrket.

5.1.2 Rolluppfattningar om journalistiken och mediehusen i framtiden
I enlighet med Strömbäck (2016) delar informanterna uppfattningen om att medier och
journalister har en stor och viktig roll i en fungerande demokrati och förväntas leverera
information som medborgaren behöver för att kunna ta ställning till olika
samhällsfrågor. Samtidigt framkommer det tydligt att informanterna är väl medvetna
om det rådande läget på mediemarknaden och den situation mediehusen och
journalisterna befinner sig i. Kvaliteten har sjunkit till följd av ekonomiska
nedskärningar och en hårdare mediekonkurrens, vilket i sin tur hotar demokratin
(Strömbäck & Shehata, 2010). Informanterna har med andra ord en djup förståelse för
det förändrande medielandskapet.
Journalistiken har en nyckelroll i demokratier världen över och journalister fungerar
som vakthundar över statsmakten och informerar medborgarna om de beslut som
påverkar deras vardag (Wahl-Jorgensen, m.fl., 2016). Medierna och journalisterna står
dock inför ett antal nya samhälleliga, ekonomiska och politiska hot som begränsar
förmågan att uppfylla deras samhällsroll. I de olika fokusgrupperna är majoriteten av
informanterna överens om att trots hoten har journalisterna och seriös journalistik en
viktig roll i framtiden. Några informanter understryker att journalistens yrkesroll också
måste utvecklas i takt med att journalistiken och plattformarna förändras. Ingen av
informanterna tror att seriös journalistik kommer att försvinna eller förlora sin roll trots
75

Niklas Grönholm
att medieutbudet blivit större, tvärtom anser de att den seriösa journalistikens roll
kommer att bli allt viktigare eftersom så kallade alternativa medier har fått en starkare
ställning på mediemarknaden. Tron till de etablerade medierna är bland informanterna
hög men flera betonar att mediehusen och journalisterna måste reagera och förändras
i snabbare takt. Journalisterna och mediehusen måste enligt flera informanter i
framtiden stärka sin ställning och tydligare visa sin plats i samhället eftersom
medielandskapet blir allt spretigare. Utifrån detta kan tolkas att mediernas och
journalisternas utmaningar ligger snarare i att på rätt sätt förmedla sitt budskap och
tjänster till konsumenterna. Som en av informanterna uppger bör medierna tydligare
framstå som en källa för trovärdig och sanningsenlig information.
I en av fokusgrupperna lyfts en intressant aspekt fram där informanterna betonar starkt
så kallat deltagande journalistik eller participatory journalism. Informanterna förväntar
att olika nyhetsmedier ska ha aktiva konton på sociala medier, men även att
journalisterna ska vara aktiva och delta i diskussioner om nyheter på sociala medier.
Informanterna betonar att journalisterna och nyhetsmedierna måste vara aktiva efter
att ha publicerat en nyhet. Det här gör nyhetsupplevelsen mer personlig för publiken.
Det betonas dock att journalisternas roll som nyhetsförmedlare är viktig i framtiden,
men publiken ska engageras mer i det journalistiska arbetet. Den här aspekten kan
kopplas till diskussionerna om publikens roll i framtiden men även med
medborgarjournalistik. Det här stärker ytterligare uppfattningen om att publiken ska
involveras ännu mer än förut och ska ses som en naturlig del av innehållet. Samtidigt
förhåller sig flera informanter positiva till att bygga ett journalistiskt varumärke för att
visa på bland annat förtroende. Som forskare ser jag det speciellt intressant hur
framtidens journalist ska bygga upp en personlig yrkesidentitet eller journalistprofil,
samtidigt som nyhetsinsamlingen och nyhetsprocessen blir allt mer en samarbetande
process mellan yrkesjournalister och medborgarjournalister.

5.1.3 Journaliststuderandenas syn på sin egen roll i förändringen
På basis av fokusgruppintervjuerna blir det tydligt att det råder stora skillnader mellan
olika mediehus om hur långt man kommit i den digitala utvecklingen och i
användningen av exempelvis sociala medier i det redaktionella arbetet. Det blir
76

Niklas Grönholm
speciellt tydligt eftersom informanternas upplevelser, tankar och åsikter varierar
beroende på deras erfarenhet på olika redaktioner. Trots varierande erfarenheter kan
en gemensam frustration uppfattas bland informanterna i de olika fokusgrupperna om
att den digitala utvecklingen är långsam på en del redaktioner. Den här frustrationen
stärker det tidigare konstaterande om att journaliststuderande har unika och tydliga
åsikter och uppfattningar hur det redaktionella arbetet bör se ut.
Det framgår att informanterna i vissa fall ser sin roll i att försöka utveckla
verksamheten och nå ut till en ny och större publik. Det märks tydligt hur det i flera
fall är på informanternas initiativ som en nyhetsredaktion har utvecklats och ändrat på
det redaktionella arbetssättet. Det här visar på att informanterna upplever att de till en
viss grad har möjligheter att utveckla verksamheten och kan bidra med nya tankar och
idéer till redaktionerna. Samtidigt upplever de att mycket av ansvaret faller på dem för
att upprätthålla det. En del informanter uppger att en del redaktioner faller tillbaka till
de gamla rutinerna efter att informantens sommarjobb eller praktik tagit slut. Det här
indikerar på att det på vissa nyhetsredaktioner finns en vilja att förändra sina rutiner
och lyssna på journaliststuderandenas tankar och idéer, men viljan att förändras
försvinner efter att journaliststuderande inte längre jobbar där. Informanterna ser med
andra ord sin roll att försöka förändra vissa redaktionella rutiner och arbetssätt, samt
komma med nya tankar och idéer. Det leder dock till en frustatration när dessa idéer
inte får en kontinuitet.

5.1.4 Uppfattningar om mediernas trovärdighet
Informanterna är överens om att mediernas trovärdighet inte är någon självklarhet,
utan något som de konstant måste jobba för att upprätthålla. Utöver det här anser
majoriteten av informanterna att medielandskapet har polariserats och att de kan se
tydliga skillnader mellan olika mediehus där vissa anses vara mer pålitligare än andra.
Flera informanter lyfter fram USA som ett typexempel där medierna präglas av
förtroendebrist och utbredd polarisering. Det här betonas av Van Aelst, m.fl., (2017)
som menar att det är till stora delar orsakat av dramatiska förändringar i politiken och
medielandskapet samt den stora ökningen av antalet tillgängliga mediekanaler och
plattformar som nischar sig och riktar sig mot en specifik publikgrupp. Den offentliga
77

Niklas Grönholm
debatten har påverkats av en misstro och det är i dag vanligt att höra diskussioner och
uttryck om en så kallad ”ljugande presskår” och spridandet av ”fake news” (Schranz,
m.fl., 2018). Det bekräftas av informanterna som menar att vissa världsledare och
politiska partier är väldigt tydliga med vad de tycker om journalister och nyhetsmedier.
Samtidigt är informanterna överens om att den ökande användningen av sociala medier
inte är den enda orsaken till det minskade förtroendet, utan det är ett större problem
som finns inrotat i samhället. I linje med den allmänna uppfattningen anser
informanterna att de att mer traditionella och etablerade mediehus, framför allt i
Norden, fortfarande har ett gott rykte. Informanterna i studien har liknande
uppfattningar om mediernas trovärdighet. Det vore dock av intresse att undersöka hur
journaliststuderande i andra länder uppfattar mediernas och journalisternas
trovärdighet och vidare, hur det påverkar attityder och uppfattningar om mediernas
framtid.

5.1.5 Publikens förtroende till journalisterna
Som väntat har informanterna har inget entydigt svar på hur journalister och mediehus
ska åtnjuta publikens förtroende i framtiden. En av informanterna anser att om
journalisterna och mediehusen är öppna och ärliga med att de exempelvis begått ett
misstag eller publicerat felaktig info kan det öka trovärdigheten. Även andra
informanter är inne på samma linje och flera lyfter fram traditionella metoder som
objektivitet och transparens som några metoder för att journalister ska få förtroende i
det förändrade medielandskapet. Det här kan jämföras med resultaten studien av
Hujanen (2018) där journaliststuderandena också lyfter fram öppenhet och transparens
som ett sätt för att öka ansvaret och tilliten hos publiken. Ur ett forskarperspektiv är
det speciellt intressant att informanterna så tydligt betonar traditionella metoder för att
skapa förtroende samtidigt när medielandskapet digitaliseras och redaktionernas
tempo ökar.
Så gott som alla informanter anser att personlig kontakt med publiken skapar
förtroende till journalisterna och mediehusen. Även här betonas interaktionen med
publiken och flera anser att det är en positiv sak att journalister involverar sig i
diskussioner om en publicerad nyhet på sociala medier. Informanterna ser sociala
medier som en möjlighet och en plattform för där journalisterna kan kommunicera med
78

Niklas Grönholm
sin publik. Vidare anser informanterna att det är ett bra sätt att få en förståelse av hur
nyheter tas emot av publiken på gräsrotsnivå och samtidigt upprätthålla kontakten till
publiken efter publiceringen. Liknande iakttagelser görs av Lunt, m.fl. (2014) som
menar att tack vare de digitala nätverkssajterna har medborgare fler möjligheter att få
ta del av information vilket bidrar till en friare mediemarknad och en ökad
demokratisering. En personlig och direkt kontakt med publiken kan således medföra
flera fördelar, samtidigt som det kan ses som en stor utmaning eftersom ett allt tuffare
diskussionsklimat på sociala medier, som informanterna lyfter fram.

Konstateras kan att flera informanter betonar traditionella metoder som exempelvis
korrekt och tydligt språkbruk som ett sätt att skapa förtroende. Det kan uppfattas som
motstridigt med medielandskapets snabba utveckling och det ökade tempot på
nyhetsredaktioner. Med andra ord blir journalistyrket allt mer hektiskt och flera
informanter betonar vikten av korrekt och klart språk. Samtidigt är sociala medier
väletablerade verktyg som underlättar publikens deltagande och det journalistiska
arbetet. Med hjälp av dessa nya plattformar kan mediehusen även engagera
nyhetskonsumenterna, särskilt den yngre publiken (Lee, 2020). En av informanterna
betonar dock en intressant aspekt och menar att det inte räcker med att mediehus och
journalister är aktiva på sociala medier. Enligt informanten måste journalister och
mediehus ha en förståelse för varför vissa inte litar på och förhåller sig skeptiska
gentemot medier. Genom att visa förståelse har journalister större chans att få kritiska
och skeptiska personer att exempelvis ställa upp för intervju. Informanten anser att det
är viktigt att journalister representerar hela publiken och därmed bör mediehusen
anställa personer med olika bakgrunder. Jag ser det både relevant och intressant att
studera hur journalisterna och medierna ska representerar hela befolkningen och lyfta
fram alla röster. Frågan är viktig för alla mediehus och journalister men det kan ses
som speciellt relevant för public service-bolag. Journalistkårens och medielandskapets
mångfaldighet är med andra ord en ytterligare aspekt som kunde utforskas i framtida
forskning.

79

Niklas Grönholm

5.2 Metoddiskussion
Valet av metod för denna avhandling utgicks ifrån studiens karaktär och de facto att
forskningsunderlaget i avhandlingen utgår ifrån och bygger vidare på material och data
ur en kvalitativ studie. Forskningsmaterialet omfattar sammanlagt tre olika
fokusgruppintervjuer med journaliststuderande i Finland och Sverige. Materialet som
använts och analyserats är insamlat av forskare inom medier och kommunikation vid
Åbo Akademi i Vasa under hösten 2020. I detta forskningsprojekt har bland annat
undersökts vad journaliststuderande tänker om nyheter och journalistik, hur och om de
själva konsumerar nyheter, vilka kanaler de använder för att konsumera nyheter och
vad de tänker om journalistrollen. Det konstaterades att materialet som hade samlats
in i forskningsprojektet passade utmärkt för att besvara den här studiens syfte vilket är
att

identifiera

hur

journaliststuderande

i

Finland

och

Sverige

uppfattar

medielandskapets förändring samt mediernas roll och trovärdighet. På basis av
ovanstående orsaker och i avsikt att nå studiens syfte ansågs en kvalitativ metod vara
lämplig eftersom jag som forskare strävar efter att få en djupare insikt och mer
detaljerat innehåll om journaliststuderandes egna uppfattningar och tankar.
Studien utgår ifrån det tidigare insamlade forskningsmaterialet och som tidigare
konstaterat är materialet kvalitativt och insamlat genom metoden fokusgruppintervju.
Det kvalitativa materialet som analyserades är innehållsrikt och har varit relevant och
lämpligt för att besvara studiens fem frågeställningar. Fokusgruppintervju innebär i
det stora hela att man samlar en grupp människor under en bestämd och begränsad tid
för att diskutera ett givet ämne med gruppdeltagarna (Wibeck, 2010, s. 11). Utförande
av intervju med journaliststuderande har således lämpat sig väl för att besvara studiens
syfte. Forskningsmaterialet från fokusgruppintervjuerna möjliggjorde för mig som
forskare att få en djup insikt och kunskap om journaliststuderandenas uppfattningar,
tankar och erfarenheter. Genom analyserna av fokusgruppintervjuerna fick jag en bra
insikt som hjälpte mig att förstå vad som ligger bakom informanternas erfarenheter
och tankar. Vidare gav det här upphov till tolkning och förståelse varför saker och ting
är som det är. Diskussionerna bland informanterna i de olika fokusgrupperna tangerade
liknande teman och ämnen, men det är värt att poängtera att varje informant har genom
fokusgruppintervjun getts möjligheten att uttrycka sig fritt utgående från sina egna
upplevelser och erfarenheter samt med egna ord. Vissa informanter deltog i
80

Niklas Grönholm
diskussionerna mer än andra men ingen informant dominerade diskussionerna och alla
fick komma till tals.
Det är värt att påpeka att det kunde ha varit möjligt att få en djupare insikt i
informanternas personliga uppfattningar genom att be dem skriva uppsatser vilket
Milojević, m.fl., (2016) gjort. Det skulle dock ha funnits en risk med att eventuellt
missa värdefull information då man inte kan be deltagarna utveckla eller precisera sina
svar. Utöver det här var uttryckligen samtalet mellan informanterna i fokusgrupperna
och de tankar och upplevelser som uppstod centrala och avgörande i studien, därför
skulle det inte ha varit relevant med material som skulle ha insamlats genom andra
metoder.
Urvalet bestod av informanter från olika delar av Finland och Sverige som studerar
vid olika universitet och högskolor. För att säkerställa att informanterna verkligen har
tankar och åsikter kring tematiken förutsattes att informanterna skulle ha en viss
förhandskunskap och av den orsaken fastställdes ett kriterium om att ha studerat
journalistik åtminstone i 1,5 år. Urvalet var relevant och kriterierna ansågs vara
nödvändiga. Förövrigt fanns det bland informanterna en del som arbetat regionalt och
andra på nationell nivå. En del hade arbetat för dagstidningar, radio eller andra
uppgifter inom medier eller kommunikation. Mängden arbetserfarenhet varierade
mellan informanterna men alla hade åtminstone en viss erfarenhet från att jobba eller
praktiserat som journalist eller haft andra uppgifter inom dags- och nyhetsjournalistik.
Konstateras kan att alla informanter hade tillräckligt med erfarenhet för att diskutera
studiens teman.
Forskningsunderlaget

bestod

totalt

av

tre

fokusgrupper,

två

grupper

journaliststuderande i Finland där en grupp bestod av fyra deltagare och en annan
grupp bestående av fem deltagare. Fokusgruppen i Sverige bestod av fyra
journaliststuderande. Wibeck (2010, s. 67–68) menar att det vanliga är att genomföra
tre till sex fokusgruppdiskussioner, men likt Dalen (2015, s. 58) poängteras också att
man åtminstone bör genomföra minst tre fokusgruppintervjuer för att få tillräckligt
med material. I enlighet med Wibecks (2010, s. 68) rekommendationer, genomfördes
tre intervjuer med tre olika fokusgrupper med omkring fem informanter i varje grupp.
Fler fokusgrupper skulle ha eventuellt lett till för omfattande material som eventuellt
81

Niklas Grönholm
skulle ha blivit svår och tidskrävande att hantera och analysera. Forskningsunderlaget
med tre fokusgrupper var tillräckligt för studien och för att kunna besvara studiens
syfte och de preciserade forskningsfrågorna.
Som tidigare nämnt deltog jag som forskare inte i intervjuprocessen men istället deltog
jag i transkriberingen av det insamlade materialet. Eftersom fokusgruppintervjuerna
med informanterna i Finland och Sverige spelades in med hjälp av ett
webbkonferensprogram, möjliggjorde det att materialet kunde spelas upp upprepande
gånger. Jag som forskare kunde förutom att anteckna samtalen, även få en uppfattning
av stämningen inom grupperna, kroppsspråk och språknyanser. I och med att jag deltog
i transkriberingen fick jag en djup inblick i materialet, vilket var till en fördel i
databearbetningen och analysen av materialet. I transkriberingen av samtalen med
informanterna har olika pseudonymer eller andra kännetecken använts för att dölja
deras identitet. På samma sätt som Halkier (2010, s. 61) betonar har inga andra haft
tillgång eller möjlighet att se eller lyssna på inspelningarna. All hantering,
transkribering och analys har genomförts konfidentiellt.
I likhet med Bryman (2018) kan konstateras att en av de största utmaningarna med
kvalitativa undersökningar är att de snabbt genererar mycket datamaterial. I och med
att jag som forskare ville hitta likheter och mönster i journaliststuderandes egna
uppfattningar och tankar om framtidens medielandskap ansågs en kvalitativ
innehållsanalys vara en lämplig metod för att analysera intervjumaterialet. Därav
skrevs samtalen i fokusgrupperna ner och sammanställdes i ett Word-dokument. I
bearbetningen av materialet sammanfattades och delades materialet in i olika enheter
eller koder, beroende på vilket ämne som diskuterades i fokusgrupperna. Efter
kodningen av fokusgrupputskriften kunde kategorier urskiljas. De meningar och
textstycken från fokusgruppintervjuerna som jag ansåg vara relevanta, markerades
enligt olika färger för att sedan kunna kategorisera dem enligt de olika teman som
presenteras i intervjuguiden. Utifrån detta kunde jag sammanställa en överblick om
vad deltagarna talar om och i vilken ordning, som är grunden för själva analysen.
Syftet med avhandlingen var aldrig att göra generaliseringar eller generella slutsatser
om en hel grupp eller population. Istället strävades efter att få en djupare förståelse av
informanternas, alltså journaliststuderandenas tolkningar och upplevelser om ett visst
82

Niklas Grönholm
område eller tematik. Till följd av det här kunde teorier resultat från tidigare studier
delvis styrkas. Tillförlitligheten och trovärdigheten i studien är god, men det kunde
stärkas med ytterligare forskning inom området. Samma fokusgruppdata kan i
framtiden användas för hypotesgenererande studier, vilket innebär att materialet från
fokusgrupperna kan fungera och användas för att senare utveckla exempelvis
enkätstudier. På det här sättet kan information och lärdomar från en liten fokusgrupp
användas för att studera en specifik fråga i ett större sammanhang eller för en större
population. Materialet och resultatet från denna studie kan därför användas i framtiden
som ett underlag för fortsatt forskning.

5.3 Förslag på fortsatt forskning
Eftersom lite forskning har gjorts med fokus på journaliststuderande är det av stor vikt
att ytterligare forska inom tematiken. Dessutom är medielandskapet i en konstant
förändring varpå det är av yttersta intresse att fortsätta undersöka hur framtida
journalister ser på medielandskapets framtid. Utifrån det här är det värdefullt att flera
studier genomförs inom samma område både utifrån samma material och nya
undersökningar, eftersom det ökar transparensen och kan ge upphov till nya empiriska
forskningsrön.
Forskningsmaterialet i denna studie var innehållsrikt och har oftast många olika
analysaspekter. Eftersom det finns så mycket material och möjligheter kan det
sysselsätta forskaren en lång tid framöver för att hen ska lyckas med att gå igenom
data från alla olika perspektiv. Det här kan ses som en ytterligare motivering varför
det är berättigat att i denna studie granska och analysera det tidigare insamlade
forskningsmaterialet

med

journaliststuderande

i

Finland

och

Sverige.

I

fokusgruppintervjuer är materialet omfattande och detaljrikt, vilket gör det nödvändigt
att fortsätta utforska materialet i andra studier. Utöver det här kan konstateras att
studien har gett en god insikt och uppfattning om hur journaliststuderande ser på
medielandskapets förändring, framtid och trovärdighet.
Flera olika synpunkter har lyfts fram och är fortsättningsvis relevanta att studera i
framtiden. Fortsatt forskning kunde fokusera på att följa upp olika trender inom
medielandskapet. Det vore av intresse att studera journaliststuderandenas
83

Niklas Grönholm
uppfattningar i andra länder med allmänt lägre förtroende mot medier. Jag som
forskare anser att det även är av yttersta intresse att utforska hur framtidens journalistik
och mediehusen påverkas när publikens konsumtionsvanor fortsätter att förändras.
Samtidigt ser jag det som relevant att försöka definiera journalistyrket i framtiden,
speciellt

med

tanke

på

journaliststuderandenas

positiva

inställning

till

medborgarjournalister. Avslutningsvis kan det upprepas att utifrån den här studien kan
inte generaliserbara antaganden göras, och därför är detta något som kunde utforskas
mera i fortsatt forskning för att kunna säga något om allmänna trender i framtidens
medielandskap.

84

Niklas Grönholm

Litteraturförteckning
Andersen, T. M., Holmström, B., Honkapohja, S., Korkman, S., Söderström, H. T., &
Vartiainen, J. (2007). The Nordic Model. Embracing globalization and sharing
risks. Helsingfors: ETLA B.
Arceneaux, K., & Johnson, M. (2013). Changing Minds or Changing Channels?
Partisan News in an Age of Choice. Chicago: University of Chicago Press.
Arendt, F., & Matthes, J. (2014). Cognitive Effects of Political Mass Media. I
Reinemann, C. (red.) Political Communication (s. 547–568). Berlin, Boston: De
Gruyter Mouton.
Ariely, G. (2015). Trusting the Press and Political Trust: A Conditional Relationship.
Journal of Elections. Public Opinion and Parties, Vol. 25(3). 351–367.
Balčytienė, A., & Juraitė, K. (2015). Systemic media changes and social and political
polarization in Europe. European media in crisis: Values, risks and policies, 20–
42.
Bell, J., & Nilsson, B. (2006). Introduktion till forskningsmetodik (Upplaga 4). Lund:
Studentlitteratur
Blaagaard, B. B. (2013). Shifting boundaries: Objectivity, citizen journalism and
tomorrow’s journalists. Journalism, Vol. 14(8). 1076–1090.
Brandtzaeg, P., & Chaparro Domínguez, M. (2018). A Gap in Networked Publics? A
Comparison of Younger and Older Journalists’ Newsgathering Practices on
Social Media. Nordicom Review, 95–109.
Brandtzaeg, P, Lüders, M, Spangenberg, J, Rath-Wiggins, L & Følstad, A (2016).
Emerging Journalistic Verification Practices Concerning Social Media.
Journalism Practice, Vol. 10(3). 323–342.
Bryman, A. (2018). Samhällsvetenskapliga metoder (Upplaga 3). Stockholm: Liber.
Caplan, R., & Boyd, D. (2018). Isomorphism through algorithms: Institutional
dependencies in the case of Facebook. Big Data & Society, Vol. 5(1). 1–12.
Carlson, M. (2018). Facebook in the news: Social media, journalism, and public
responsibility following the 2016 trending topics controversy. Digital journalism,
Vol. 6(1). 4–20.
Clark, L. S., & Marchi, R. (2017). Young people and the future of news: Social media
and the rise of connective journalism. Cambridge: Cambridge University Press.
Coleman, R., Lee, J. Y., Yaschur, C., Meader, A. P., & McElroy, K. (2018). Why be
a journalist? US students’ motivations and role conceptions in the new age of
journalism. Journalism, Vol. 19(6). 800–819.
85

Niklas Grönholm

Creech, B., & Mendelson, A. L. (2015). Imagining the journalist of the future:
Technological visions of journalism education and newswork. The
Communication Review, Vol. 18(2). 142–165.
Dahlin-Ivanoff, S., & Holmgren, K. (2017). Fokusgrupper. Lund: Studentlitteratur.
Dalen, M. (2015). Intervju som metod (Upplaga 2). Malmö: Gleerups.
Daniller, A., Allen, D., Tallevi, A., & Mutz, D. C. (2017). Measuring Trust in the Press
in a Changing Media Environment. Communication Methods and Measures, Vol.
11(1). 76–85.
Deuze, M. (2005). What is journalism?: Professional identity and ideology of
journalists reconsidered. Journalism, Vol. 6(4). 442–464.
Deuze, M. (2008). The Changing Context of News Work: Liquid Journalism and
Monitorial Citizenship. International Journal of Communication, Vol. 2(18).
848–865.
De Waal, E., & Schoenbach, K. (2010). News sites’ position in the mediascape: uses,
evaluations and media displacement effects over time. New Media & Society, Vol.
12(3). 477–496.
DiMaggio, P., & Powell, W. (1983). The Iron Cage Revisited: Institutional
Isomorphism and Collective Rationality in Organizational Fields. American
Sociological Review, 147–160.
Donsbach, W. (2014). Journalism as the new knowledge profession and consequences
for journalism education. Journalism, Vol. 15(6). 661–677.
EBU (2016). Trust in Media 2016. Hämtad 29 november 2020 från
https://www.ebu.ch/publications/trustin-media-2016
Esaiasson, P. f., Gilljam, M. f., Oscarsson, H. f. & Wägnerud, L. f. (2017).
Metodpraktikan: Konsten att studera samhälle, individ och marknad (Upplaga
5). Stockholm: Wolters Kluwer.
Gaziano, C. (1988). How credible is the credibility crisis?. Journalism Quarterly, Vol.
65(2). 267–278.
Gluck, M., & Roca, M. (2008). The future of television: Advertising, technology and
the pursuit of audiences. Los Angeles: University of Southern California.
Gillmor, D. (2004). We the Media: Grassroots Journalism by the People, for the
People. Beijing, Farnham: O’Reilly Media, Inc..
Gingras, R. (9 augusti 2012). Google’s Gingras: ‘The future of journalism can and
will be better than its past’. Poynter. Hämtad den 15 november 2020 från
86

Niklas Grönholm
https://www.poynter.org/reporting-editing/2012/googles-gingras-the-future-ofjournalism-can-and-will-be-better-than-its-past/
Gottfried, J., & Shearer, E. (2016). News Use Across Social Media Platforms.
Washington, DC: Pew Research.
Gynnild, A. (2014). Journalism innovation leads to innovation journalism: The impact
of computational exploration on changing mindsets. Journalism, Vol. 15(6). 713–
730.
Haak, B., Parks, M., & Castells, M. (2012). The Future of Journalism: Networked
Journalism. International Journal of Communication, Vol. 6(16). 2923–2938.
Halkier, B., & Torhell, S. (2010). Fokusgrupper (Upplaga 1). Stockholm: Liber.
Hallin, Daniel C., & Paolo Mancini (2004). Comparing media systems. Three models
of Media and Politics. Cambridge: Cambridge University Press.
Hanna, M., & Sanders, K. (2007). Journalism education in Britain: Who are the
students and what do they want?. Journalism Practice, Vol. 1(3). 404–420.
Hermida, A. (2012). Tweets and Truth: Journalism as a Discipline of Collaborative
Verification. Journalism Practice. Vol. 6(5–6). 659–668.
Hirsjärvi, S & Hurme, H. (2000). Tutkimushaastattelu: Teemahaastattelun teoria ja
käytäntö. Helsingfors: Helsinki University Press.
Hovden, J. F., & Ottosen, R. (2016). New Times, New Journalists? Nordic Journalism
Students Entering an Age of Uncertainity. I J. F. Hovden, G. Nygren, & H.
Zilliacus-Tikkanen, Becoming a Journalist - Journalism education in the Nordic
countries (s. 51–70). Göteborg: Nordicom, University of Gothenburg.
Hovden, J. F., Bjørnsen, G., Ottosen, R., Willig, I., & Zilliacus-Tikkanen, H. (2009).
The Nordic Journalists of Tomorrow An Exploration of First Year Journalism
Students in Denmark, Finland, Norway and Sweden. Nordicom Review, 149–165.
Hujanen, J. (2018). Renegotiating the Journalism Profession in the Era of Social
Media: Journalism Students from the Global North and South. Journalism &
Mass Communication Educator 73(3). 282–292.
Fletcher, R., & Jenkins, J. (2019). Polarisation and the news media in Europe. Hämtad
den 18 november 2020 från https://op.europa.eu/en/publication-detail//publication/914380a0-8e62-11e9-9369-01aa75ed71a1/language-en
Johnston, L. (2016). Social news = journalism evolution? How the integration of UGC
into newswork helps and hinders the role of the journalist. Digital Journalism,
4(7). 899–909.
Kantola, A. (2013). From gardeners to revolutionaries: The rise of the liquid ethos in
political journalism. Journalism, Vol. 14(5). 606–626.
87

Niklas Grönholm

Kvale, S., & Brinkmann, S. (2014). Den kvalitativa forskningsintervjun (Upplaga 3).
Lund: Studentlitteratur.
Ladd, J. M. (2012). Why Americans Hate the Media and How It Matters. Princeton,
NJ: Princeton University Press.
Latzer, M., Büchi, M., & Just, N. (2015). Vertrauen und Sorgen bei der InternetNutzung in der Schweiz 2015. Hämtad 25 november 2020 från
http://www.mediachange.ch/media/pdf/publications/Vertrauen_Sorgen_2015.pd
f
Lee, S. (2020) Probing the Mechanisms Through Which Social Media Erodes Political
Knowledge: The Role of the News-Finds-Me Perception. Mass Communication
and Society, 23(6). 810–832.
Lewis, S. C. (2012). The tension between professional control and open participation:
Journalism and its boundaries. Information, communication & society, Vol. 15(6).
836–866.
Lunt, P., Kaun, A., Pruulmann-Vengerfelgt, P., Stark, B. and Van Zoonen, L. (2014)
The mediation of civic participation: Diverse forms of political agency in a
multimedia age. I Carpentier, N., Schroder, K. C. and Hallett, L. (red.) Audience
transformations: Shifting audience positions in late modernity (s. 142–157).
London: Routledge.
Mellado, C., Hanusch, F., Humanes, M. L., Roses, S., Pereira, F., Yez, L., ... & Wyss,
V. (2013). The pre-socialization of future journalists: An examination of
journalism students' professional views in seven countries. Journalism Studies,
Vol. 14(6). 857–874.
Milojević, A., Krstić, A., & Ugrinić, A. (2016). The Future of Journalism as a System,
Profession and Culture: The Perception of Journalism Students. Medijska
istraživanja: znanstveno-stručni časopis za novinarstvo i medije, Vol. 22(2). 83–
105.
Mitchelstein, E., & Boczkowski, P. J. (2009). Between tradition and change: A review
of recent research on online news production. Journalism, Vol. 10(5). 562–586.
Moe, H. (2008). Public Service Media Online? Regulating Public Broadcasters'
Internet Services–A Comparative Analysis. Television & New Media, Vol. 9(3).
220–238.
Muhlmann, G. (2008) A Political History of Journalism. Cambridge: Polity.
Newman, N. (2009). The rise of social media and its impact on mainstream
journalism. Oxford: University of Oxford, Reuters Institute for the Study of
Journalism.

88

Niklas Grönholm
Newman, N., Fletcher, R., Levy, D., & Nielsen, R. K. (2016) Reuters Institute Digital
News Report 2016. Oxford: Reuters Institute for the Study of Journalism.
Newman, N., Fletcher, R., Kalogeropoulos, A., Levy, D., & Nielsen, R. K. (2017).
Reuters Institute Digital News Report 2017. Oxford: Reuters Institute for the
Study of Journalism.
Nygren, G., Degtereva, E. & Pavlikova, M. (2010). Tomorrow's journalists: Trends in
the development of the journalistic profession as seen by Swedish and Russian
students. Nordicom Review, Vol. 31(2). 113–133.
Pavlik, J. (2013). Innovation and the future of journalism. Digital Journalism, Vol.
1(2). 181–193.
Primo. A & Zago, G. (2015). Who And What Do Journalism? Digital Journalism, Vol.
3(1). 38–52.
Prior, M. (2013). Media and political polarization. Annual Review of Political Science,
Vol. 16. 101–127.
Pole, K., & Gulyas, A. (2015). Global Social Journalism Study. Chicago: Cision US.
Project for Excellence in Journalism (2006). The State of the News Media 2006.
Hämtad 25 november 2020 från http://www.stateofthenewsmedia.com/2006/
Russial, J., Laufer, P., & Wasko, J. (2015). Journalism in Crisis? Javnost - The Public,
Vol. 22(4). 299–312.
Schranz, Mario; Schneider, Jörg; Eisenegger, Mark (2018). Media Trust and Media
Use. I Otto, K., Köhler, A., (red.) Trust in Media and Journalism: Empirical
Perspectives on Ethics, Norms, Impacts and Populism in Europe (s. 73–91).
Wiesbaden: Springer.
Shehata A., Strömbäck J. (2014). Mediation of Political Realities: Media as Crucial
Sources of Information. I Esser F., Strömbäck J. (red.) Mediatization of Politics.
London: Palgrave Macmillan.
Sehl, A., Cornia, A., & Nielsen, R. K. (2018). Public Service News and Digital Media.
Oxford: Reuters Institute for the Study of Journalism.
Soffer, O. (2009). The competing ideals of objectivity and dialogue in American
journalism. Journalism, Vol. 10(4). 473–491.
Splichal, S., & Sparks, C. (1994). Journalists for the 21st century: tendencies of
professionalization among first-year students in 22 countries. Norwood: Ablex
Pub.
Statista (2021). Number of social network users worldwide from 2017 to 2025. Hämtad
4 april 2021 från https://www.statista.com/statistics/278414/number-ofworldwide-social-network-users/
89

Niklas Grönholm

Strömbäck, J. (2015). Demokratin och det förändrade medielandskapet. Mot ökade
kunskapsklyftor och deltagandeklyftor? Stockholm: Wolters Kluwer.
Strömbäck, J., & Shehata, A. (2010). Media Malaise or a Virtuous Circle? Exploring
the Causal Relationships Between News Media Exposure, Political News
Attention and Political Interest. European Journal of Political Research, Vol.
49(1). 575–597.
Sundar, S. Shyam. (1998). Effect of Source Attribution on Perception of Online News
Stories. Journalism & Mass Communication Quarterly, Vol. 75(1). 55–68.
Sunstein, C. (2007). Republic.com 2.0. Princeton: Princeton University Press.
Syvertsen, T., Enli, G. S., Mjøs, O. J., & Moe, H. (2014). The media welfare state:
Nordic media in the digital era. Michigan: University of Michigan Press.
Sørensen, J. K., & Van den Bulck, H. (2020). Public service media online, advertising
and the third-party user data business: A trade versus trust dilemma?
Convergence, Vol. 26(2). 421–447.
Trost, J. (2010). Kvalitativa intervjuer (Upplaga 4). Lund: Studentlitteratur.
Tsfati, Y. (2010). Online news exposure and trust in the mainstream media: Exploring
possible associations. American Behavioral Scientist, Vol. 54(1). 22–42.
Tylor J. (2015). An examination of how student journalists seek information and
evaluate online sources during the newsgathering process. New Media & Society,
17(8). 1277–1298.
Van Aelst, P., Strömbäck, J., Aalberg, T., Esser, F.., de Vreese, C., Matthes J., ...
Stanyer, J. (2017). Political communication in a high-choice media environment:
a challenge for democracy? Annals of the International Communication
Association, Vol. 41(1). 3–27.
Vihalemm, P., Kõuts, R., & Lauristin, M. (2012). Trends in Estonian media landscape
in 2000–2012. Media transformations, Vol. 6. 12–63.
Wahl-Jorgensen, K., Williams, A., Sambrook, R., Harris, J., Garcia-Blanco, I., Dencik,
L., … Allan, S. (2016). The Future of Journalism. Digital Journalism, Vol. 4(7).
809–815.
Walck, P. E., Cruikshank, S. A., & Kalyango, Y. (2015). Mobile Learning: Rethinking
the Future of Journalism Practice and Pedagogy. Journalism & Mass
Communication Educator, Vol. 70(3). 235–250.
Ward, S.J.A. (2008). The Invention of Journalism Ethics. The Path to Objectivity and
Beyond. Montreal: McGill-Queen’s University Press.

90

Niklas Grönholm
Weibel, David, Bartholomaus Wissmath, and Rudolf Groner. (2008). How Gender and
Age Affect Newscasters’ Credibility – an Investigation in Switzerland. Journal
of Broadcasting & Electronic Media, Vol. 52(3). 466–484.
Westlund, O., & Bjur, J. (2014). Media life of the young. Young, Vol. 22(1). 21–41.
Wibeck, V. (2010). Fokusgrupper: Om fokuserade gruppintervjuer
undersökningsmetod (Upplaga 2). Lund: Studentlitteratur.

som

Zhou, S., Zhang, H., & Shen, B. (2014). Comparison & magnitude credibility: Whom
to trust when reports are conflicting? The open communication journal, Vol. 8(1).
1–8.
Zelizer, B. (2004). Taking journalism seriously: News and the academy. Thousand
Oaks: Sage Publications.

91

Niklas Grönholm

Bilaga
Intervjuguide
Syftet är att identifiera hur journaliststuderande i Finland och Sverige uppfattar
medielandskapets förändring samt mediernas roll och trovärdighet. Utifrån studiens
syfte har fem forskningsfrågor formulerats. Frågeställningarna kan delas in i två
huvudkategorier. Det första temat handlar om hur journaliststuderanden uppfattar
medielandskapets förändring och möjliga framtidsutsikter:
1.

Hur uppfattar journaliststuderande i Finland och Sverige det förändrade medielandskapet?

2.

Vilka rolluppfattningar har journaliststuderande i Finland och Sverige om journalisterna och
mediehusen i framtiden?

3.

Hur ser journaliststuderande på sin egen roll i utformningen av journalistikens framtid?

Det andra temat kretsar kring medielandskapets förändring och dess inverkan på
mediehusens och journalisternas trovärdighet hos publiken:
4.

Vad anser journaliststuderande i Finland och Sverige i dag om mediernas trovärdighet?

5.

Hur ska journalistkåren åtnjuta publikens förtroende i det förändrade medielandskapet?

Undersökningens varför
Under de senaste årtiondena har studier (Splichal & Sparks, 1994; Hanna & Sanders,
2007; Coleman, m.fl., 2018) genomförts med fokus på framtidens journalistik både på
nationell och internationell nivå. Under det gångna årtiondet har det dock blivit
vanligare med kvantitativa jämförande studier (Nygren, Degtereva, & Pavlikova,
2010; Mellado, m.fl., 2013). Forskning har främst fokuserat på journaliststuderandes
yrkesmotivation

och

deras

uppfattningar

om

journalistikens

roll

och

journaliststuderandes syn på etiska och yrkesmässiga normer. Trots att man kunnat
visa på tydliga generationsskillnader inom journalistkåren (Kantola, 2012) gällande
arbetssätt och rolluppfattningar, har framtidens journalistgeneration, dagens
journaliststuderande, sällan blivit frågade om sina tankar om framtidens journalistik
eller fått möjlighet att uttrycka sina åsikter på ett ostrukturerat sätt (Milojević, Krstić,
& Ugrinić, 2016, s. 84). Studier som enbart fokuserar på nordiska journaliststuderande
är få till antal.

Niklas Grönholm
Undersökningens vad
Målet är att identifiera hur journaliststuderande i Finland och Sverige uppfattar
medielandskapets förändring samt mediernas roll och trovärdighet i samhället. Fokus
är journaliststuderandens åsikter och tankar om framtidens journalistik. Avhandlingen
bygger på material från en kvalitativ studie av tre fokusgruppdiskussioner med
journaliststuderande i Finland och Sverige.
Materialet som analyseras är insamlat av forskare inom medier och kommunikation
vid Åbo Akademi i Vasa under hösten 2020. I forskningen har undersökts vad unga
människor och journaliststuderande tänker om nyheter och journalistik i dag, hur och
om de själva konsumerar nyheter, vilka kanaler de använder för att konsumera nyheter
och vad de tänker om journalistrollen i dag. I denna studie fokuserar jag på åsikter och
tankar av journaliststuderande i Finland och Sverige för att få en förståelse och för att
kunna identifiera hur journaliststuderande uppfattar medielandskapets förändring samt
mediernas roll och trovärdighet i samhället.
Nedan

redogörs

och

sammanfattas

för

hur

forskarna

genomfört

fokusgruppintervjuerna med journaliststuderandena i Finland och Sverige samt de
förberedda frågorna. Det är viktigt att påpeka att fokusgruppintervjuerna inte är
strukturerade intervjuer, vilket innebär att frågorna kan ha ställts i olika ordningar än
den som presenteras nedan. Fokus ligger i samtalet och den dynamik som uppstår
mellan gruppdeltagarna som kan resultera i en bredare skala av delade tankar och idéer.
Efter att en fråga är ställd ska deltagarna gemensamt diskutera, resonera och debattera
sig fram till nya tankar och idéer som kan prövas och omformas under samtalets gång.
Alla fokusgruppintervjuer genomfördes digitalt med hjälp webbkonferensprogrammet
Microsoft Teams under hösten 2020.

Niklas Grönholm

Diskussion före intervjun börjar
Introduktion och kort genomgång av undersökningen:
-

Undersökningen är med i ett forskningsprojekt där flera olika universitet i
Finland undersöker vad unga människor tänker om nyheter och journalistik i
dag. Undersökningen tangerar frågor som exempelvis hur och om unga
använder nyheter, vilka kanaler de använder för att få tag i nyheter, och vad de
tänker om journalistrollen i dag.

-

I undersökningen intervjuas flera olika grupper. Unga, chefer, journalister på
mediebolag och med journaliststuderande.

-

Workshopar med journaliststuderande i Sverige och Finland.

Genomgång av det praktiska genomförande:
-

Förstår ni svenska eller ska vi prata engelska istället?

-

Alla uppger namn och ålder för att säkerställa att tekniken fungerar och att
ljudet hörs.

-

Man behöver inte svara på en fråga om man inte vill det. Det finns inte rätt
eller fel svar och alla får fritt svara, diskutera och fråga det man vill.

-

Om man nu eller under intervjun inte vill vara med så är det okej att lämna
intervjun.

-

Är det okej att gruppdiskussionen spelas in? Ingen utomstående ser
inspelningen och det behandlas konfidentiellt.

-

Alla gruppdeltagare kommer att vara anonyma och kommer inte att kunna
kännas igen av andra.

-

Hela samtalet håller på mellan en och två timmar.

Presentation av deltagarna
-

Vad heter du och hur gammal är du?

-

Har du arbetat som journalist eller med massmedier till exempel vid sidan om
studierna, på sommaren, på praktikperioder?

-

Med vilken typ av medium har du i så fall jobbat med?

Niklas Grönholm
Tema 1
Vi börjar med att fundera kring vilka nyheter som ni tycker att fungerar bra just nu,
och vad mediebolagen och journalisterna borde satsa på. Prata utgående från era egna
erfarenheter och vad ni har sett och varit med om eller diskuterat med era vänner och
studiekompisar.
1. Vilka typer av medieinnehåll (både format och kanaler/plattformar) tycker ni
fungerar bra i dag - alltså sådant som verkar nå ut också till “unga”
läsare/lyssnare - och som ni tycker att journalister och mediebolag gärna får
hålla kvar, bygga vidare på, eftersom det helt klart fungerar?
2. Vad är det som gör att detta fungerar?
3. Vad tycker ni att inte fungerar så bra med det som görs idag? Varför?
4. Vad av detta tycker ni att fungerar så pass bra att mediebolagen med gott
samvete kan ta betalt för det? (Vad skulle ni betala för?)
5. Var ser ni att medierna och journalister inte finns (kanaler/plattformar), och där
de borde satsa mera i framtiden för att hålla kvar sina användare, och få nya
sådana?
6. Vad ser ni att medierna och journalister inte gör just nu (nya sätt, format, att
göra journalistik/nyheter på), och där de borde satsa mera i framtiden för att
hålla kvar sina användare, och få nya sådana?
7. Har ni själva varit med om, eller via nyhetsmedierna ni använder, sett
samarbeten mellan medier/journalister och andra (t.ex. Influencers,
teknikföretag eller spelföretag) som ni tycker är intressanta - där ni blivit
positivt överraskade? Vad var det som gjorde att detta blev intressant?
8. Vem – vilka (t.ex. Influencers, teknikföretag) borde medierna och
journalisterna samarbeta mera med i framtiden, för att hålla kvar sina
användare, och få nya sådana - eller är det bra som det är?

Niklas Grönholm
Tema 2
Vi går vidare till ett annat tema – och ska nu prata om det här med i vilken grad
vanliga läsare/användare litar på journalisterna och nyheterna.
1. Vad tänker ni kring det här - riskerar journalister och medierna att få en svagare
roll eftersom det finns så många andra ställen man kan få sin information ifrån?
Varför - varför inte? (Handlar det om att man inte litar på medierna och
journalisterna - eller är det något helt annat? Är det en vanesak eller handlar
det om ungas ekonomi/ideologiska ståndpunkt att man inte vill ta del av
nyheter längre?)
2. Är det här med mediernas och journalisternas tillförlitlighet i konsumenternas
ögon ett “riktigt” problem, eller mera något som forskare och journalistlärare
sitter och funderar på? Varför, förklara? Har ni exempel?
3. Vilka saker tror ni är avgörande då (unga-) användare bestämmer sig för vem
de tänker lita på då de läser nyheter eller samlar in information om olika frågor?
(Vad är det som avgör om de väljer att följa ett medieinnehåll eller inte?
4. Litar unga på olika källor beroende på vilket mål hen har i stunden? Är det
skillnad beroende på vilket mål den unga läsaren eller tittaren har? Ibland vill
man ha det absolut senaste nytt och ibland vill man orientera sig i omvärlden,
söka vad som finns, kanske andra åsikter eller perspektiv. Som exempel i
amerikanska presidentvalet eller utbudet på sommarjobb.
5. Hur gör ni själva, när ni bestämmer er för om detta innehåll eller denna person
eller denna “kanal” är pålitlig och kompetent att ge tillförlitlig information eller
inte? (Gammal vana, rykten och rekommendationer, kompisars medievanor,
kompetens, algoritmers val som styr ditt flöde, medievanor i din familj?)
6. Det här med vem en vanlig läsare eller användare väljer att lyssna på och få sin
information ifrån handlar ju till en rätt så stor del om vem man litar på (och har
skapat en bra relation till, t.ex. man följer dem på sociala medier och så). Hur
borde journalister (och mediebolagen) göra för att bygga upp den här relationen
hos läsarna/användarna (vad är det som de borde lyfta fram) - för att alltså visa

Niklas Grönholm
att “mig kan man lita på eller att de nyheter jag jobbar med är sådant ni kan lita
på”
7. Hur gör ni själva för att visa nyhetskonsumenterna att ni kan och vill arbeta på
ett pålitligt sätt? Eller är det här något man alls tänker på som ung journalist?
8. Vad tycker ni att journalisterna och mediebolagen kunde göra bättre i
framtiden, för att skapa en bra relation till sina läsare, användare, och inte
försvinna bland alla andra aktörer?
9. Tycker ni att det här med att (planera för och) jobba med att bli/vara någon
läsarna kan lita på ska vara journalistens eget ansvar, eller mera något som
chefer och andra på mediebolagen borde fundera på?
Avslutning – tacka och ge dem möjlighet att ställa frågor

