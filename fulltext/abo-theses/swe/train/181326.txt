ATT VARA I TRYGGA HÄNDER
- PATIENTERS TILLIT TILL SJUKSKÖTARE MED BEGRÄNSAD
FÖRSKRIVNINGSRÄTT AV LÄKEMEDEL INOM
PRIMÄRHÄLSOVÅRDEN I ÖSTERBOTTEN

Magisteravhandling
VÅRDVETENSKAP
Författare: Carina Kainberg
Handledare: Heli Vaartio-Rajalin HVD,
Biträdande professor i gerontologisk vård
Åbo Akademi
Fakulteten för pedagogik och välfärd.
Hälsovetenskaper
Enheten för vårdvetenskap, maj 2021

Carina Kainberg

ABSTRACT
Åbo Akademi University:
Author:
Supervisor:

Faculty of Education and Welfare Studies
Department of Caring Science
Carina Kainberg
PhD, Associate Professor in gerontological care
Heli Vaartio-Rajalin

Master`s Thesis
CARING SCIENCE

TO BE IN SAFE HANDS
-Patients’ trust in nurses with restricted rights to describe
within basic health care in Ostrobothnia

Keywords:

Trust, patients’ experiences, non-medical prescribing,
Advanced Practice Nursing-Caring, nurse-patient relationship

May 2021

Number of pages: 42

Appendices: 5

The purpose of the master’s thesis is to describe patients’ perceived trust in nurses with
restricted rights to prescribe medicines within basic health care in Ostrobothnia. The collected
data is based on 27 telephone interviews with voluntary respondents, who have come to the
nurses’ practice. The result was obtained by having the patients answer semi-structured
questions in accordance with the interview guide at the research questions: How do patients’
experience the visit to the nurse with restricted rights to prescribe medicines? What factors do
the patients consider important in order for the trust to be obtained in the caring relationship?
The study builds upon a qualitative method since the patient’s experiences of a visit at the
practice are to be interpreted. The data analysis of the material was conducted through a
qualitative content analysis as the result needs to be read, structured and described. The
approach is inductive while a pattern was searched for in order to elicit the significant elements
in the patients’ opinions and experiences of the restricted
The result shows that knowledge, accuracy and reliability at clinical assessment and counselling
give a sense of safety, security and positivity. According to the patients it is purposeful to get
acknowledgement and acceptance as well as affirmation in a caring relationship. According to
the patients the nurses were sensitive in the discussions and good communication was pivotal
for confidence in a caring relationship. According to the patients, listening implied that they
felt valuable, accepted and affirmed during the visit at the practice because they got enough

Carina Kainberg

time and support. A dignified treatment with respect, joy and responsiveness promotes trust and
induces a feeling that the nurse really cares about them. It is through the nurse’s warm,
professional and safe hands and through a person-centered, acknowledging and empathetic
attitude that the care becomes trustworthy and credible.

Carina Kainberg

ABSTRAKT
Åbo Akademi
Författare:
Handledare:

Fakulteten för pedagogik och välfärdsstudier
Enheten för vårdvetenskap
Carina Kainberg
HVD, biträdande professor i gerontologisk vård Heli Vaartio-Rajalin

Magisteravhandling
VÅRDVETENSKAP

Att vara i trygga händer – Patienters tillit till sjukskötare med
begränsad förskrivningsrätt av läkemedel inom primärhälsovården
i Österbotten

Sökord:

Tillit, patienters erfarenheter, sjukskötarens begränsade
förskrivningsrätt, avancerad klinisk omvårdnad,
sjukskötare-patientrelation
Sidoantal: 42
Bilagor: 5

Maj 2021

Syftet med magisteravhandlingen är att beskriva patienters upplevda tillit till sjukskötare med
begränsad förskrivningsrätt av läkemedel inom primärhälsovården i Österbotten. Insamlade
data baserar sig på 27 telefonintervjuer med tillfrågade och frivilliga patienter, som besökt
sjukskötares mottagning. Intervjuguiden är uppgjord med semistrukturerade frågor för att få
svar på forskningsfrågorna: Hur upplever patienterna mottagningsbesöket hos en sjukskötare
med begränsad förskrivningsrätt av läkemedel? Vilka faktorer anser patienterna vara
betydelsefulla i vårdrelationen, för att tillit skall skapas? Studien utgår från en kvalitativ metod
eftersom materialet från intervjuerna lästes, strukturerades och beskrevs. Dataanalysen av
materialet genomfördes med kvalitativ innehållsanalys. Angreppssättet är induktivt, då ett
mönster söktes för att få fram det meningsbärande i patienternas upplevelser och åsikter om
sjukskötares begränsade förskrivningsrätt av läkemedel.
Resultatet visar att kunskap, noggrannhet och pålitlighet vid klinisk bedömning och
handledning ger trygghet, säkerhet och en positiv känsla. Enligt patienterna är det betydelsefullt
att få erkännande och medkänsla samt bekräftelse i en vårdande relation. Patienterna ansåg att
sjukskötarna var finkänsliga i samtalet och att kommunikationen var betydelsefull för tillit i en
vårdande relation. Lyssnande innebar enligt patienterna att de kände sig värdefulla, accepterade
och bekräftade under mottagningsbesöket eftersom de fick bra med tid och stöd. Ett värdigt

Carina Kainberg

bemötande med respekt, glädje och lyhördhet främjar tillit och ger patienterna en känsla av att
sjukskötaren bryr sig om dem. Det vårdande och stödjande arbetssättet främjar patienternas
upplevelse av hälsa och upplevs som betydelsefullt för att mottagningsbesöket skall kännas
professionellt och tillitsfullt.

Carina Kainberg

FÖRORD

För 35 år sedan när jag började arbeta som sjukskötare på hjärtavdelningen och CCU hade jag
förmånen att få delta i flera patientförflyttningar till och från andra orter i Finland. Speciellt
under en flygresa fick jag uppleva hur viktig en verklig närvaro, lyssnande och patientens
värdiga bemötande var för patienten i den vårdsituationen. Jag arbetade sedan en tid som
hälsovårdare tills jag så började arbeta som mottagningsskötare och hjärtskötare med egen
mottagning. År 2005 fick jag sedan möjlighet att börja studera avancerad klinisk omvårdnad,
vilket verkligen var en fascinerande, lärorik och betydelsefull utbildning, eftersom jag kände
ett behov av att utveckla och fördjupa min kliniska kompetens. På grund av olika
omständigheter har jag sedan år 2008 arbetat som teamledare för vår enhet men även fortsatt
som hjärtskötare med egen mottagning. Både mina tidigare och kommande arbetsuppgifter har
gjort att jag utbildat mig i avancerad klinisk omvårdnad, ledarskap, hälsovårdsadministration
och vårdvetenskap.
Det har funnits många intressanta, inspirerande och tankeväckande diskussioner samt
teamarbeten med övriga studeranden, lärare och föreläsare och jag vill TACKA er alla som jag
haft förmånen att träffa under dessa studieår.
Jag vill rikta ett varmt och innerligt TACK till min inspirerande och kloka handledare;
Biträdande professor i gerontologisk vård vid Åbo Akademi, docent, Heli Vaartio-Rajalin. Du
har gett stöd och uppmuntran så att studien kunde genomföras.
Till mina allra bästa kolleger! Mitt varma TACK för att ni möjliggjorde att jag kunde slutföra
min magisteravhandling denna vår, med att ni tog över mina arbetsuppgifter. Ni är värdefulla
och jag är så tacksam för er hjälp.
Jag vill också TACKA alla som deltagit i studien, sjukskötare och deltagande patienter som
gjorde att studien kunde genomföras.

Till min man Johan, Sandra och Sebastian, Petra, Ronja och Hampus, mitt varmaste TACK för
allt stöd och all uppmuntran både i vardagen och i mina studier. Vårt barnbarn Juliet ger oss
glädje i vardagen.

Björkebo, Nedervetil 28.4.2021
Carina Kainberg

Carina Kainberg
INNEHÅLLSFÖRTECKNING
Abstrakt
Förord
1 Inledning.................................................................................................................................1
2 Tidigare forskning.................................................................................................................2
2.1 Tillit i vårdrelationen....................................................................................................3
2.2 Sjukskötare som Case manager - ett evidensbaserat arbetssätt...............................6
2.3 Erfarenheter av sjukskötares begränsade förskrivningsrätt av läkemedel............9
2.4 Säker läkemedelsbehandling......................................................................................11
3 Teoretisk referensram..........................................................................................................12
3.1 Den nordiska modellen för avancerad klinisk omvårdnad.......................................13
4 Syfte och frågeställningar....................................................................................................15
5 Beskrivning av forskningsprocessen...................................................................................16
5.1 Forskningsdesign och kontext....................................................................................16
5.2 Urval och deltagare.....................................................................................................17
5.3 Datainsamling och material.......................................................................................17
5.4 Dataanalys...................................................................................................................19
6 Etiska frågeställningar.........................................................................................................20
7 Resultat..................................................................................................................................21
7.1 Kunskap, noggrannhet och pålitlighet vid klinisk bedömning
och handledning.......................................................................................................22
7.1.1 Klinisk bedömning och noggrannhet..................................................23
7.1.2 Känna sig omhändertagen...................................................................24

Carina Kainberg

7.1.3 Varmt och professionellt möte.............................................................25
7.2 Värdigt bemötande med respekt, glädje och bekräftelse
i en vårdande relation.............................................................................................27
7.2.1. Erkännande och medkänsla.............................................................27
7.2.2. Bekräftelse och lyhördhet.................................................................28
7.3 Sammanfattning.......................................................................................................29
8 Diskussion............................................................................................................................30
8.1 Gemenskap i en vårdande relation.........................................................................30
8.2 Vårdgemenskap skapar tillit...................................................................................32
8.3 Kommunikation i en vårdande relation.................................................................36
9 Metodologiska överväganden.............................................................................................38
10 Slutsatser............................................................................................................................41
Referenser
Bilagor
Förteckning över figurer
Figur 1. Patienternas upplevelser av mottagningsbesök hos sjukskötare med begränsad
förskrivningsrätt av läkemedel.
Figur 2. Faktorer som är betydelsefulla för att erhålla tillit, sett ur patienters perspektiv
Figur 3. Begreppet tillit i en vårdande relation sett ur patienternas perspektiv
Förteckning över bilagor
Bilaga 1. Forskningslov
Bilaga 2. Utlåtande från Åbo Akademis Forskningsetiska nämnd
Bilaga 3. Informationsbrev till kollegor och patienter
Bilaga 4. Informerat samtycke
Bilaga 5. Intervjuguide

1
Carina Kainberg

1 INLEDNING
De mänskliga resurserna i form av en professionellt kunnig vårdpersonal hör till de viktigaste
instrumenten för att säkra en god kvalitet på vården. Effektivitet, ökad tillgänglighet på vård,
minskade läkarresurser och kostnadssparande är krav och utmaningar i primärhälsovården,
medan det finns krav på att alltmer vård ska ske inom öppen vård (Bauer & Bodenheimer, 2017;
Hallman & Gillsjö, 2005; Social- och hälsovårdsministeriet [STM], 2019).
Hälsa och välfärd ska främjas i den kommande social- och hälsovårdsreformen (SOTE). Det
ska bli en mera jämlik tillgång på tjänster och basservicen ska stärkas. Nuvarande regering
beaktar den beredning som gjorts under tidigare valperioder samt villkoren enligt grundlagen.
Genom att sätta fokus på servicen och med att förnya strukturerna önskar man trygga och
förbättra tillgången och tillgängligheten

på vårdtjänster. I målen för SOTE-reformen finns

även tryggandet av tillgång på kompetent vårdpersonal. I programmet ”Framtidens social- och
hälsocentral” söker man lösningar på utmaningar i dagens vårdkontexter. Syftet med
programmet är att utveckla hälsostationer i Finland, där människan ska få den social- och
hälsovård hon behöver på ett och samma ställe (STM, 2019).
Dahlberg och Ekman (2017) lyfter fram den ömsesidiga relationen, som viktig del i
hälsoprocessen, där patienter och deras närstående ses som personer med vilja, ansvar och olika
förmågor. Asymmetrin i relationen mellan patienter och professionella kan försvåra förståelsen
och samsynen. Därför är det viktigt att stöda patienter i att föra fram sina erfarenheter och ge
patienterna möjlighet att aktivt ta del i och göra beslut som gäller deras hälsa. För att förstå och
hjälpa patienterna i deras hälsoprocesser behöver de professionella insikt i patientens livsvärld.
Det är viktigt att det finns en medvetenhet om det medmänskliga, vilket innebär att intuitivt
förstå, känna och ana vad som rör sig inom patienten. För att lära sig förstå, behövs öppenhet
där förståelsen är verklig. Öppenhet kan förklaras med att vara intresserad av att se något på ett
nytt sätt och finna något man inte förväntat sig och bli förvånad (Dahlberg & Ekman, 2017).
Människans värdighet och respekten för den unika människan som enhet av kropp, själ och
ande, är ethos i den etiska hållningen och har betydelse i alla vårdprocesser. Det är viktigt att
helhetsförståelsen som den vårdvetenskapliga grundhållningen finns kvar, trots att
arbetsuppgifterna kan förändras. Sjukskötarens etiska hållning är synlig i bemötandet av

2
Carina Kainberg

patienten och har inverkan på den vårdande relationen. I en vårdande relation, som ger patienten
tillit, tillfredsställelse och en känsla av att vara i utveckling i syfte att förändra eller få stöd i sin
hälsoprocess, främjas vårdkvaliteten. För att kunna garantera en god kvalitet i vården behövs
välfungerande vårdteam. Mot denna bakgrund har sjukskötare idag möjlighet att fördjupa sin
professionella kompetens till att omfatta avancerad klinisk omvårdnad och begränsad
förskrivningsrätt på läkemedel. En avancerad klinisk sjukskötare kan medverka till att en
hållbar vårdhelhet nås. Vården kan effektiveras och tillgången på vård förbättras (Brennan,
Barnes, Calnan, Corrigan, Dieppe & Entwistle, 2013; Eriksson, Lindblad, Möller & Gillsjö,
2017; Fagerström, 2011).
De olika vårdprofessionernas kompetens behövs i smidiga och effektiva vårdprocesser för att
säkra vårdkvalitet. Sjukskötaren deltar med professionell expertis för att stöda och hjälpa
patienten. Det är svårt att mäta vårdkvaliteten, men ett sätt är att ta reda på patienternas
upplevelser i en vårdande relation. I denna studie väljs att närmare undersöka och beskriva
patienters tillit - förtroende till sjukskötarens begränsade förskrivningsrätt av läkemedel inom
primärhälsovården i Österbotten.

2 TIDIGARE FORSKNING
Relevant litteratur, gällande studiens forskningsfrågor och som bakgrund till studien, söktes i
böcker, artiklar och i tidigare publicerad forskning. Litteraturstudien möjliggjordes med att
materialet samlades in genom avancerad artikelsökning med Finna, ÅA alma, Cinahl och
Google Scholar samt genom biblioteksservice, under tidsperioden november 2019 till april
2021. Artiklar har också hittats genom att söka i de olika artiklarnas referenslistor.
Forskningsartiklarna är från åren 2005–2021. För studien har använts svenska, finska och
engelska sökord. Sökorden som använts är kombinationer av orden tillit, förtroende, ansvar,
personcentrerad vård, sjukskötare, patienters erfarenheter, patienters perspektiv, avancerad
klinisk omvårdnad, sjukskötarens begränsade förskrivningsrätt på läkemedel, vårdande
relation, sairaanhoitajien rajattu lääkkeenmääräämisoikeus, caring, trust, accountability,
patientcentred care, personcentred care, nurse, patients` experiences, patient`perspective,
patient-nurse relationship, och non-medical prescribing.

3
Carina Kainberg

2.1 Tillit i vårdrelationen
Tidigare forskningar visar att patientmöten med gott och respektfullt bemötande påverkar
patienternas hälsa och välbefinnande och bemötandet har betydelse för att patienterna skall
känna tillit och förtroende i vårdprocessen.
Enligt svenska akademiens ordlista (2004) betyder tillit förtroende, och förtröstan. Det kan vara
en övertygelse om någons kärlek och omtanke i förhållande till personen ifråga. Svensk ordbok
(u.å) förklarar tillit med tilltro, övertygelse om trovärdighet eller pålitlighet hos någon. I
litteraturen används begreppen tillit och förtroende gällande patienters och sjukskötares
bemötande i vårdrelationen.
När en person känner tillit går det att koncentrera sig och vara närvarande i stunden. Tillit ses
som något bra i vardagen och har en positiv klang. Tillit är en förutsättning för samarbete och
fungerande samarbete ger tillit. Enligt professor Aronsson (2017) hör tillitperspektivet samman
med tre psykologiska aspekter: kognition, motivation och emotion. Att hysa tillit är att
bestämma sig för att lita på någon trots att man saknar information. I motivationstermer innebär
tillit att man vågar handla. Den emotionella aspekten finns i känslan av trygghet och säkerhet.
Brist på tillit begränsar i sin tur människans handlingar. Det skapar anspänning, oro och
stressreaktioner vilket kan utvecklas till illabefinnande (Aronsson, 2017).
Wiklund (2016) förklarar att patienten upplever tillit då sjukskötaren har en caritativ hållning
och tar ett yttre ansvar för vårdsituationen som helhet. Sjukskötarens inre ansvar förklaras med
att patienten får möjlighet att växa och utvecklas utifrån sin egen vision. Det är viktigt att skapa
en dialog med öppenhet, jämlikhet, acceptans och bekräftelse. Den vårdande relationen är ett
ömsesidigt men dock asymmetriskt förhållande. Sjukskötaren har i och med sin professionella
kompetens en maktposition men ska använda sin makt för att främja patientens bästa.
Sjukskötaren har ett etiskt och moraliskt ansvar att tillsammans med patienten utforma vården
på bästa möjliga sätt, för att främja hälsa. Vårdandet betonas med att förebygga och vårda
sjukdom och lindra lidande (Sairaanhoitajat, 2021). Grunden till en fungerande vårdrelation
kan läggas i och med att sjukskötaren är lyhörd och behandlar patienten med respekt. Genom
det vårdande samtalet kan sjukskötaren bekräfta patientens vårdbehov och sårbarhet, vara
närvarande i kommunikationen och ge patienten tröst och stöd (Wiklund, 2016).

4
Carina Kainberg

Ett bra bemötande i vårdrelationen är en grundförutsättning för att förstå patientens verklighet
och upplevelse av hälsa och lidande. Emotionell kommunikation innefattar respekt, tröst och
tillit. Patienten känner sig förstådd när man skapar en tillitsfull atmosfär. När det är fråga om
den holistiska-humanistiska traditionen, ses vårdande kommunikation som en ömsesidig
tolknings- och problemlösningsprocess. Inom denna tradition har forskningen främst fokuserats
på relationen mellan patient och vårdare samt hur patienter och vårdare gemensamt formar
berättelser. Även etiken är betydelsefull för kommunikationen. Nordiska forskare har utvecklat
begrepp som vårdgemenskap, och en bro och ett möte (Fredriksson, 2017, s 418) och dessa är
uttryck för kommunikation som har med den vårdande relationen att göra. Den etiska
kommunikationen blir synlig genom att man visar respekt för patientens självbestämmande och
en vilja att göra gott. På ontologisk nivå är kommunikation vårdande i exempelvis ett vårdande
samtal. Kommunikation är då det vårdande samtalets innehåll. Kommunikationen sker oftast i
ett samtal mellan patient och vårdare men kan även vara ett viktigt element i situationer där
patienten av olika orsaker inte kan förmedla sig via tal. Kommunikation i klinisk praxis kan
således också vara i form av lyssnande, beröring och närvaro. Att kommunicera är inte en
färdighet eller egenskap utan kommunikation skall finnas i varje samtal (Fredriksson, 2017).
Belcher och Jones (2009) samt Bell och Duffy (2009) förklarar utgående från sin forskning att
förtroendet stärktes i vårdrelationen när patienten kände att sjukskötaren är närvarande och
tillgänglig trots tidsbrist eller andra negativa aspekter i miljön vilka kan vara störande för
vårdrelationen. I resultaten framkom att förväntningar på sjukskötarens kompetens och tro på
att sjukskötaren vill patienterna väl, är det som definierar förtroende och tillit i en vårdsituation.
Studier gjorda av Casey, O`Connor, Cashin, Smith, O`Brien, Nicholson, O`Leary, Fealy, G
Mcnamara, Glasgow, Stokes och Egan (2017); Ferguson, Ward, Card, Sheppard och
McMurtry, (2013); Norberg Boysen (2017); Swan, Ferguson, Chang, Larson och Smaldone
(2015) visar att förtroende är viktigt i vårdrelationen eftersom det ger människan tro, hopp och
mening i livet samt öppnar upp för nya upplevelser. Patienternas erfarenheter av förtroende för
omvårdnad är beroende av sjukskötarens kunskaper och engagemang i vårdrelationen för att
skapa och utveckla relationen. Relationen mellan vårdpersonalen och patienten har konstaterats
vara grundläggande för utvecklingen av tillit (Eriksson, et al., 2017). När patienterna kände tillit
tog de mera ansvar och del i sin egen vårdprocess. Sjukskötare som visade ett genuint intresse
och omsorg för patienten skapade trygghet. Vid misstag i vården var det viktigt att
vårdpersonalen

5
Carina Kainberg

visade sitt ansvar och var ärlig och ursäktande. Ärlighet och ursäkter skapade tillit. En
informativ handledning, medbestämmande och hänsyn till patienternas eget kunnande ökade
tillit (Casey, et al., 2017; Eriksson et al., 2017; Ferguson, et al., 2013; Norberg Boysen, 2017;
Swan, et al., 2015). Norberg Boysen (2017) beskriver kärnan i den professionella vårdande
relationen som delad kommunikation, information, dialog och diskussion. Patientens tillit
skapas genom att patienten får delta i bedömning och beslut om sin egen vård på ett trovärdigt
sätt. Relationen mellan sjukskötare och patient är av betydelse för en fungerande vårdprocess.
Resultaten från Dinç , och Gastmans (2013) litteraturstudie angående förtroende i patientens och
sjukskötarens relation, visade att förtroendet i vårdrelationen var starkt relaterat till
sjukskötarens professionella kompetens och bemötande. Att vara medveten om patienternas
behov och att visa en respektfull, känslig och omtänksam attityd var viktigt, för att förtroende
skall utvecklas i vårdrelationen. Faktorer som igen kan hindra upplevelse av tillit var brister i
yrkeskompetensen, även språkbarriärer, en

avståndstagande attityd och tidsbrist ansågs vara

hinder för kommunikationen i vårdrelationen.
Syftet med Timmermanns, Uhrenfeldts och Birkelunds (2017) forskning var att utvärdera hur
patienterna upplever vårdpersonalens kommunikation med särskild uppmärksamhet på det
icke-verbala kroppsspråket och tonen i samtalet. Den kvalitativa forskningen gjordes med
intervjuer och observationer. Vid analys och tolkning av data tillämpades Ricoeurs
fenomenologiska-hermeneutiska teori. I forskningen framkom att patienternas känsla av lycka
och värdighet beror på vårdpersonalens positiva attityder och beteende. Ett leende eller ett
handslag vid ankomsten till avdelningen var av stor betydelse för att patienterna skulle känna
sig accepterade och välkomna. Ett leende kan ge positiva känslor trots en annars stressig
situation. Patienternas erfarenhet av bekräftelse berodde av vårdpersonalens förmåga att
förmedla sin tid genom att vara känslomässigt engagerade och på vilket sätt de visade
uppmärksam närvaro genom sitt kroppsspråk och tonfall i samtalet i vårdrelationen.
Patienternas välbefinnande var beroende på atmosfären i vårdmiljön. Vårdpersonalens ickeverbala kommunikation och uppmärksamma närvaro var viktig för att patienterna skulle känna
sig trygga med stöd och tröst samt uppmuntran av sjukskötaren då en livshotande sjukdom
gjorde att patienten kunde känna sig som den lilla människan. Sjukskötarens uppmärksamma
närvaro i vårdrelationen gjorde att patienterna upplevde ”kontakt” och ”varm hjärtlighet”.
Resultatet från forskningen visade också att vårdpersonalens

6
Carina Kainberg

brist på tid och att de visade sig vara mycket upptagna och stressade, gjorde att patienterna
kände sig ignorerade och övergivna. Forskningen visade att non-verbal kommunikation och
tonfallet utgör betydande etiska komponenter för patienternas upplevelser av välbefinnande,
trygghet och värdighet, vilket gör att patienterna känner sig vårdade.

2.2 Sjukskötare som Case manager - ett evidensbaserat arbetssätt
Case management kan förstås som en kontinuerlig patientuppföljning och en hantering av
vårdkedjan genom hela patientförloppet. I Fagerström (2011), förklaras att Case management
inte översätts till svenska då begreppet är en internationellt använd beteckning som avsiktligt
behålls för att underlätta kommunikationen inom området på en internationell nivå. Case
management kan betecknas som ett evidensbaserat arbetssätt. Grundprinciperna i Case
management är patientcentrering, att ta ansvar och att i vårdkontakten bedöma patientens
hälsobehov. Det är att planera vården och servicen samt att koordinera patientens vård och
följa upp patientens vård och behandling (Fagerström, 2011, Muurinen & Mäntyranta, 2011).
I Finland har en ” Hälsonytto-modell” utvecklats där Case manager är ansvarig för bedömning,
planering och koordinering av vård och behandling. En sjukskötare som Case manager blir
speciellt viktig i vården av patienter med långvariga sjukdomar och multisjuka patienter. Målet
med verksamhetsmodellen är att förbättra vårdkvalitet och vårdresultat för vården av patienter
med många och långvariga sjukdomar (Muurinen & Mäntyranta, 2011).
Finländarnas allmänna hälsa och välfärd har kontinuerligt förbättrats enligt institutet för hälsa
och välfärd, (2014). Trots det så förekommer ojämlikheter beträffande hälsa och i vården av
den sårbara patienten. Därför behöver man utveckla vårdprocesserna. För att säkra en god vård
är det viktigt att få en jämlik och adekvat tillgång på social- och hälsovårdstjänster av samma
kvalitet. Kostnaderna skall minska men tillgången på vård och behandling skall ändå
säkerställas. Vårdgarantin har aktualiserat diskussionen kring en omfördelning av ansvar och
uppgifter mellan vårdprofessioner (STM, u.å., 2019).
Sjukskötaren är sakkunnig och oftast den närmaste länken till patienten inom professionell vård.
Även internationella forskningar visar att omvårdnaden har förändrats från att ha setts som ett
kall till en professionell högskoleutbildning. Inom specialsjukvården har evidensbaserade
vården utvecklats som en följd av ny forskning och nya vård- och behandlingsmetoder. För en

7
Carina Kainberg

framgångsrik utveckling och implementering krävs god utbildning och vårdpraxis (Furlong &
Smith, 2005; Kinchen, 2019).
Sjukskötares hälsofrämjande arbete är att utgående från ett holistiskt synsätt skapa
förutsättningar och vårdmiljöer för att främja välbefinnande, hälsa och god vård för patienter.
Genom en hälsofrämjande vård stöder sjukskötare patienter i egenvård för att upprätthålla sin
hälsa. Ett nära samarbete med patienter och deras anhöriga möjliggör en mera personcentrerad
vård med att patienterna blir mera delaktiga i vården. Sjukskötare är oftast den som patienterna
känner sig trygga med i vården. I enlighet med personcentrerad vård är det viktigt att
sjukskötare lyssnar in patienten, bidrar med valmöjligheter och stöttar patienten till delaktighet
i den egna vården (Kotila, Axelin, Fagerström, Flinkman, Heikkinen, Jokiniemi, Korhonen,
Meretoja. & Suutarla, 2016).
Sjukskötares arbetsbild har förändrats under 2000-talet. Vårdpersonalen är ansvarig för
sakkunskapen inom sitt yrke. Lagstiftningen beskriver de rättigheter och skyldigheter som är
styrande för sjukskötares arbetsbild (Lag om yrkesutbildade personer inom hälso- och
sjukvården 559/1994). De stora trenderna i samhället kommer att förändra sjukskötares arbete.
I Finland finns det utbildningsprogram som fokuserar på sjukskötares avancerade kliniska
kompetensutveckling inom vårdarbetet (Fagerström, 2019). Sjukskötare har också möjlighet att
avlägga tilläggsutbildning för att få begränsad rätt att förskriva läkemedel, som används vid
behandlingen av patienter som de vårdar (STM, 2010).
Delmaire och Lafortune (2010) har i sin forskning studerat avancerade kliniska sjukskötares
arbete i 12 länder med fokus på deras roller i primärhälsovården. Utvärderingen visar att
tillgängligheten på tjänster förbättrades och kötiderna förkortades med att avancerade kliniska
sjukskötare utövade sin profession med egen mottagningsverksamhet. Vårdkvaliteten visades
vara god för patienter med sjukdomar där det behövs rutinmässig uppföljning. I studien
framkom att vårdkvaliteten var lika god när man besökte en sjukskötare med avancerad klinisk
kompetens i jämförelse med besök hos allmänläkare. Patienterna var nöjda, vilket till en del
berodde på att sjukskötare gav mera tid för patienterna och att de i sitt vårdande betonade
information och hälsorådgivning. För en sjukskötare med avancerad klinisk kompetens är det
också viktigt att säkra kontinuitet i vården. Det som motiverar sjukskötare är att patienten ska
få en säker och effektiv vård, vilket presenterades i studien gjord av Delmaire och Lafortune,
(2010).

8
Carina Kainberg

I studien av Kotila et al., (2016) framkommer liknande resultat. Sjukskötares nya
arbetsbeskrivningar svarar på befolkningens behov av hälso- och sjukvård, nära patienten, för
att utveckla en kostnadseffektiv vård av hög kvalitet. Samtidigt blir vårdorganisationer och
omvårdnaden mera attraktiv. Avancerade kliniska sjukskötare kan på basen av sin expertis
undersöka, diagnostisera och behandla patienter med akuta eller kroniska hälsoproblem eller
sjukdomar. Det finns en del uppgifter som läkare traditionellt skött och vilka kan överföras till
avancerade kliniska sjukskötare eftersom de har utvecklat sin kompetens med medicinsk
kunskap. Det gör att hälsovårdens verksamhet och tillgänglighet till vården förbättras. En
åldrande befolkning och ökade antalet personer med kroniska sjukdomar och flera sjukdomar
blir en utmaning för hälso- och sjukvården. För att avancerade kliniska sjukskötare ska kunna
arbeta självständigt i patientens vårdprocess, är det viktigt att de har förskrivningsrätt av
läkemedel. En smidig och effektiv modell kommer att behövas när SOTE-reformen träder i
kraft. Med en fungerande arbetsfördelning mellan sjukskötare och läkare, kan de professionella
grupperna använda sina kunskaper på lämpligt sätt. Den avancerade kliniska sjukskötaren ska
kunna leda en evidensbaserad omvårdnad i ett tvärvetenskapligt vårdteam. Det är viktigt att
sjukskötare arbetar utgående från en helhetssyn på vården och ur ett etiskt beslutsfattande
perspektiv (Fagerström 2019; STM 2019).
I en kvalitativ studie, gjord av Vaartio-Rajalin, Nyholm och Fagerström (2020) angående
patienters och närståendevårdares handledning i hemsjukhus vårdkontext, framkom varierande
grad av personcentrering och nästan obefintlig patienthandledning. I studien framkom att
vårdpersonalen från hemsjukhus skall uppmuntra patienter och närståendevårdare att reflektera
över och föra fram sina förväntningar vad gäller patienthandledning och direkt
patientundervisning. Vissa patienter och närståendevårdare svarade att de nog så småningom
fick svar på sina frågor, vilket i studien tolkades som ett svar på patienternas förväntningar på
handledning och undervisning. Det visade på respekt för patienters och närståendevårdares
individuella reflektionsprocesser, som då kan sägas vara personcentrering. Vårdpersonalen
behöver ta reda på patienters och närståendevårdares förståelse av faktiska kunskaper. En sådan
dialog ansågs vara behövlig i en vårdande relation i patientens hem. I studien framkom att
fragmenterad eller otillfredsställande handledning och information när det gäller egenvård,
prognos, rättigheter och möjligheter, kan ge osäkerhet, förvirring och onödigt lidande för
patienter och närståendevårdare, familjemedlemmar. Det kan också påverka motivation för

9
Carina Kainberg

egenvård, vilket i sin tur kan leda till extra besök eller samtal till vårdpersonalen, missförstånd,
allvarliga komplikationer och ökade kostnader. Det i sin tur står i motsats till de mål som satts
för social- och hälsovårdsreformerna. Resultatet från studien visade att patienthandledning och
undervisning inte kan ignoreras eftersom det är en viktig faktor för personcentrerad, säker och
effektiv vård, när det gäller till förmån för medicinska och digitala framsteg. Patienthandledning
bör göras till en systematisk, uttrycklig och synlig kärna i avancerad omvårdnad. Det ska finnas
en dialog mellan patienter, närståendevårdare, anhöriga och vårdpersonal för att
patienthandledning och personcentrerat tänkande inte stagneras till principnivån (VaartioRajalin et al., 2020).
Avancerad klinisk omvårdnad i Norden kan sammanfattas med fyra centrala perspektiv,
helhetssynen, ethos, omsorg och hälsa som fokus (Fagerström, 2011, s 113). Dessa perspektiv
är alltid betydelsefulla för en god omvårdnad. När en avancerad klinisk sjukskötare möter
patienten är dessa perspektiv centrala i en vårdande relation. Sjukskötare behöver ha kvar en
helhetsförståelse trots att arbetsuppgifterna kan förändras med större ansvar och klinisk
självbestämmande. Ett caritativt förhållningssätt är en förutsättning för avancerad klinisk
omvårdnad. I vårdrelationen till patienten behöver sjukskötare förutom teoretisk kunskap, ha
en omsorgsinriktad och personorienterad hållning i en vårdande relation (Fagerström, 2011).
Inom hälso- och sjukvården kan sjukskötare arbeta som Case manager inom många olika
vårdkontexter. Sjukskötares engagemang och arbetstillfredsställelse främjas av möjligheten att
utveckla en klinisk kompetens inom avancerad klinisk sjukvård (STM, 2015).

2.3 Erfarenheter av sjukskötares begränsade förskrivningsrätt på läkemedel
I den internationella litteraturen om förskrivning av läkemedel används ofta begreppet ” ickemedicinsk förskrivning”. Begreppet refererar till förskrivningsrätt för andra yrkesgrupper än
läkare, som kliniska sjukskötare och barnmorskor. Sjukskötares förskrivningsrätt förväntas
förbättra både kvalitet som kontinuitet i vården. Enligt sjukskötare höjer förskrivningsrätten
arbetsmotivation och arbetsglädje. Forskning visade att sjukskötare med förskrivningsrätt har
tidsmässigt längre vårdrelationer med sina patienter, vilket höjer patienternas tillfredsställelse
med vården. Patienterna har svarat att de känner sig säkra med att sjukskötare skriver recept
och att de varit nöjda då de haft möjlighet att ställa frågor om sin medicinering (Courtney,

10
Carina Kainberg

Carey, Gage, Stenner & Williams, 2015; Hindi, Seston, Bell, Steinke, Willis & Schafheutle,
2019).
I Chaters, Williams’ och Courtenays (2019) forskningsartikel från Storbritannien, refereras
sjukskötares åsikter om deras förskrivningsrätt. Enligt sjukskötare behövs det tillräckligt goda
kunskaper och erfarenheter samt konsultations- och kommunikationsförmåga för att arbeta med
begränsad förskrivningsrätt. Sjukskötare har fått erkännande, professionellt förtroende och en
egen identitet, varmed det har varit motiverande att arbeta som sjukskötare med begränsad
förskrivningsrätt, även då det visats sig ge positiva resultat i patientvården. Sjukskötares
begränsade förskrivningsrätt stöder även en vårdkultur som möjliggör personcentrerad vård,
vilket framkom i flera olika forskningsartiklar. Sjukskötares professionella omdöme ansågs
vara viktigt. Patienterna var speciellt nöjda med att snabbt och effektivt få utskrivet läkemedel,
vilket i sin tur förebyggde att patientens hälsotillstånd onödigt försämrades. Patienterna ansåg
att de också fick bra med information om sina läkemedel. Ett personligt bemötande var viktigt
för patienterna eftersom det fick dem att känna sig vårdade. Kontinuitet och uppföljning ansågs
främja förtroendet. Enligt patienterna möjliggör betydelsen av att få tid till samma sjukskötare
att det blir en mera personlig relation. Med det ökar den ömsesidiga förståelsen och förtroendet.
I studierna framkom således att patienterna har förtroende för sjukskötare med förskrivningsrätt
och är nöjda med vårdrelationen. Patienterna kände sig trygga med vården och hade tillit till
sjukskötare med förskrivningsrätt (Gielen, Dekker, Francke, Mistiaen & Kroezen, 2014; Hindi
et al., 2019; Stenner, Courtenay & Carey, 2011; Tinelli, Blenkinsopp, Latter, Smith &
Chapman, 2013).
Wilson, Fay, Nam och Murphy, (2021) har i sin studie granskat sjukskötares och barnmorskors
förskrivningsrätt på Irland. Sedan 2007 kan sjukskötare och barnmorskor förskriva läkemedel
efter att de genomgått ett skilt utbildningsprogram. En kvalitativ studie genomfördes genom
intervjuer med sjukskötare och barnmorskor. Resultatet presenterades med följande teman som
är översatta från Wilsons et als., (2021) studie: a) mer än att bara skriva recept, b) stark
individuell bevisbaserad specialistvård, c) säker och snabb tillgång till nödvändig vård, d)
hälsofrämjande

effekter,

e)

tillfredsställelse

med

sjukskötares

och

barnmorskors

förskrivningstjänster f) bättre vårdkvalitet. Sjukskötares och barnmorskors förskrivningsrätt i
Irland ansågs vara nödvändig, säker, effektiv och kostnadseffektiv. I studien från Irland
framkom att i och med att sjukskötare och barnmorskor fått förskrivningsrätt, har bland annat

11
Carina Kainberg

hälsovårdstjänsterna för patienter med kroniska sjukdomar utvidgats. Patienter som behövde
hjälp fick grundlig och hälsofrämjande vård och specialistvård när det behövdes. Patienterna
fick recept i rätt tid. Inga problem eller misstag rapporterades. Enligt resultatet från studien,
planerades och genomfördes, sjukskötares och barnmorskors förskrivningsrätt på läkemedel,
på ett lämpligt sätt i Irland (Wilson et al., 2021).
I Finland tillsatte Social- och hälsovårdsministeriet år 2014 en mångprofessionell arbetsgrupp
som fick i uppgift att utvärdera systemet med begränsad förskrivningsrätt för sjukskötare och
genomförande av den utbildning som förskrivningsrätten förutsätter. När reformen av
arbetsfördelningen startade, hade en sjukskötare inom primärhälsovården och samjouren rätt att
förskriva läkemedel efter genomgången tilläggsutbildning. Arbetsgruppen lade fram förslaget
att även sjukskötare inom specialsjukvården samt inom privata hälso- och sjukvården får
förskrivningsrätt enligt lagen. Arbetsgruppens utlåtande framhåller att sjukskötares
förskrivningsrätt utvecklar verksamheten, förbättrar patientens tillgång till vård, påskyndar
inledandet av vården och stöder patienternas egenvård. Reformen främjar en rationell och
kostnadseffektiv arbetsfördelning mellan olika yrkesgrupper. Sjukskötares engagemang och
arbetstillfredsställelse främjas av möjligheten att utveckla en klinisk kompetens inom
avancerad klinisk omvårdnad, vilket framkom i förfrågan till sjukskötare med förskrivningsrätt
(STM, 2015).

2.4 Säker läkemedelsbehandling
I Finland är den begränsade rätten att förskriva läkemedel strikt reglerad. En legitimerad
sjukskötare, med tillräcklig praktisk

erfarenhet

och som

har

avlagt lagstadgad

tilläggsutbildning, kan få rätten att förskriva läkemedel om vilken det stipuleras i lagen.
Förutsättningen är ett skriftligt förordnande enligt det formulär som social- och
hälsovårdsministeriet fastställt. Rätten är begränsad till situationer där det gäller förebyggande
behandling eller fortsatt medicinering då en läkare ställt diagnosen. Med förskrivningsrätt avses
rätt till att ordinera läkemedel på recept (STM, 2010).
En läkemedelsbehandling som genomförs på rätt sätt och är effektiv, säker och ändamålsenlig
är en viktig del av patientens vård. Förutom sjukskötares förskrivningsrätt av läkemedel ska

12
Carina Kainberg

sjukskötare handleda patienten vad gäller läkemedelsbehandling. I säker läkemedelshantering
betonas även sjukskötares ansvar att ta reda på patientens läkemedelsbehandling i sin helhet,
riskinformation

och

möjligt

ändringsbehov

i

fråga

om

läkemedelsbehandlingen.

Dokumentering av läkemedelsbehandling och handledning skall följa direktiven. Sjukskötare,
hälsovårdare och barnmorskor skall då de förskriver läkemedel följa patientens skriftliga
vårdplan och nationella vårdrekommendationer. Verksamhetsenheten måste ha ett skriftligt
formulär för det förordnande som ska användas vid sjukskötares begränsade förskrivningsrätt.
De uppgifter som ska framgå i det skriftliga förordnandet finns stipulerat i förordning om
förskrivning av läkemedel. Efter avlagd examen på 45 studiepoäng godkänner Valvira
sjukskötarens utvidgade yrkeskompetens i det nationella Terhikki registret (STM, 2010).
Verksamhetsenheten ska ha en plan för läkemedelsbehandling som styr det praktiska
genomförandet av läkemedelsbehandling. I planen skall också framkomma vilken typ av
kompetens som personalen behöver, för att säkra en trygg och säker läkemedelsbehandling
(Inkinen, Volmanen & Hakoinen, 2015; STM, 2010, THL, 2016).
Säkerhets- och utvecklingscentret för läkemedelsområdet, Fimea, har publicerat information
för rationell läkemedelsanvändning, 2012–2020. I ett av strategiska målen har man klart sagt
att

grundutbildningen

multiprofessionalism

och

och

fortbildningen

stöd

för

ska

egenvård.

fokusera

på

patientorientering,

Läkemedelsinformation

ska

stöda

läkemedelsbehandling i olika miljöer (Fimea, 2012).

3 TEORETISK REFERENSRAM
Den direkta kliniska omvårdnaden sker i en kontext, i en kultur och i ett sammanhang som har
betydelse för patienten. Helhetsförståelsen som är vårdvetenskapens grund kvarstår trots
förändrade arbetsuppgifter med större ansvar. För att en vårdprocess ska vara fungerande,
behöver vårdrelationen vara kärnan i vårdprocessen som då blir vårdande (Fagerström, 2011).
Vårdande (caring) innebär enligt Eriksson, (2018) att genom olika vårdformer åstadkomma
tillit, tillfredsställelse, kroppsligt och andligt välbehag. Vårdande är en relation och inom den
professionella vården är den ett samspel mellan sjukskötare och patient där vårdandet har ett
hälsobefrämjande syfte.

13
Carina Kainberg

Studiens teoretiska utgångspunkt är den nordiska modellen för avancerad klinisk omvårdnad,
utvecklad av professor Lisbeth Fagerström. Det centrala i den begreppsliga modellen är
sjukskötaren och patienten i en dynamisk och ömsesidig relation. I vårdrelationen byggs tillit
och förtroende mellan sjukskötare och patient. Mottagningsbesöket är ett möte mellan två
personer. Det goda i en vårdande relation är hälsa, välbefinnande och att få människan att
blomstra (Fagerström, 2011, 2019). Professor emerita Katie Erikssons (2018) analys av
begreppet vård beskriver att vårdandets innersta kärna är att hjälpa en människa att få känna sig
som en hel människa. Grundmotivet ”caritas” motiverar allt vårdande. Det är att med kärlek,
hopp och tro lindra lidande så att människan kan uppnå eller vara vid hälsa. I en vårdande
relation där sjukskötaren har mod att vara närvarande och ger tröst och hopp, lindras
patienternas oro. När patienterna känner att sjukskötare tror på dem, lyssnar och visar att
patienten tas på allvar, lindras lidandet. Mötet mellan patienten och sjukskötaren har en
avgörande betydelse i relation till vårdandet. Varje möte antas ge intryck som ger avtryck i livet
(Fagerström, 2011, Söderlund, 2017).

3.1 Den nordiska modellen för avancerad klinisk omvårdnad
Avancerad klinisk omvårdnad är ett uttryck för den vård där en sjukskötare har en utökad och
viktig roll inom hälso- och sjukvård. Internationella erfarenheter visar att sjukskötare med
avancerad klinisk kompetens på många sätt verkar gynnsamt för patienterna med att förbättra
kvalitet, effektivitet och hållbarhet i hälsovårdstjänster (Bauer & Bodenheimer, 2017; BryantLukosius, Callens, Fliedner, Geest, Grossman, Henry, Herrman, Koller, Martin,
Schwendimann, Spichiger, Stoll, Ulrich, Weibel, 2016; Fagerström, 2011; Eriksson, et al.
2017).
Vårdrelationen mellan patient och sjukskötare är ett kärnbegrepp i den nordiska
vårdforskningen. Den teoretiska modellen har utvecklats av professor Fagerström. Modellen är
en modifierad version av ICN:s principer samt av centrala omvårdnadsteoretiska perspektiv och
Hamrics modell. Enligt ICN:s definition och rekommendation skall modellen för avancerad
klinisk omvårdnad omfatta och modifieras med hänsyn till varje lands kultur, traditioner och
historia. Nordiska förhållanden och centrala omvårdnadsteoretiska perspektiv är grunden för
den teoretiska modellen (Fagerström, 2011).

14
Carina Kainberg

För att fördjupa förståelsen av den teoretiska modellen, förklarar professor Lisbeth Fagerström
modellen i relation till ”Det goda vårdandets grundplan”. De centrala perspektiven i vårdandets
grundplan är helhetssyn på människan, personorienterad vård, ethos som en etisk
grundhållning, omsorg som kärnan i vårdandet samt hälsan som primär fokus för all
omvårdnad” (Fagerström, 2019, s 62). Det finns dock kritiska kontextfaktorer som
organisationers struktur och kultur, lagstiftning, ledarskap, marknadsföring och kontinuerlig
utvärdering, vilka påverkar utvecklingen av sjukskötares kliniska praxis (Fagerström, 2011, s
194).
Den nordiska modellen för avancerad klinisk omvårdnad har åtta kompetensområden: Direkt
klinisk praxis, Etiskt beslutsfattande, Coaching och vägledning, Konsultation, Samarbete, Case
management, Forskning och utveckling och Ledarskap (Fagerström, 2011, s 132). Modellen
beskriver omvårdnadsprocessen som en dynamisk process i en ständig rörelse, såsom
människan själv, hennes hälsa/ohälsa och lidande. Den avancerade kliniska sjukskötarens
kompetens förändras utgående från patientens hälsobehov samt på faktorer i omgivningen och
den aktuella livssituationen (Fagerström, 2011, 2019).
Dagens vårdverklighet präglas av förändringar och det är viktigt att sjukskötare gör ett arbete
som de själv tror på och upplever som viktigt. Kliniskt vårdarbete på en avancerad nivå innebär
att finna lösningar på komplexa hälsoproblem. Det är att bedöma vårdbehovet och att
genomföra och utvärdera vårdarbetet utifrån patientens helhetssituation (Fagerström, 2011).
En sjukskötare inom avancerad klinisk omvårdnad har en självständigare och mera ansvarsfull
roll än en sjukskötare på grundnivån och har en direkt klinisk vårdkontakt med patienten. Inom
den kliniska vården förekommer det etiskt svåra situationer. En sjukskötare med avancerad
klinisk kompetens bör kunna ta sig an och finna lösningar på etiska problem som kan uppstå
exempelvis på grund av bristande kommunikation eller sjukskötares många ansvarsuppgifter.
Coaching och vägledning av patienter eller handledning är ofta förekommande vid vården av
patienter med kroniska sjukdomar. I en terapeutisk och vårdande relation är det möjligt att
aktivera och motivera patienten till egenvård, vilket kan vara av verklig betydelse för hälsan.
Genom att sjukskötare har en personcentrerad hållning och bryr sig om patientens motivation
och resurser för förändring, blir det sannolikt lättare att motivera patienten på rätt sätt. Den
undervisande rollen är en central del av den kliniska kompetensen (Fagerström, 2011, 2019).

15
Carina Kainberg

Sjukskötares roll, som ”case manager”, är att fokusera på patientens förutsättningar att hantera
vardagen och att inte enbart fokusera på sjukdomen. Inom primärhälsovården kan sjukskötare
ses som ”Case manager” då de oftast initierar patientens vårdplan, där målsättningar för vård
och service har upprättats tillsammans med patienten och ibland patientens anhöriga. ”Case
management” kan förstås som en kontinuerlig patientuppföljning. Kliniska beslut bör grunda
sig på den bästa och mest aktuella faktakunskapen. En sjukskötare med avancerad klinisk
kompetens är personligt ansvarig för sin kliniska vårdverklighet och bör ständigt utvärdera sin
egen praxis. Ett evidensbaserat förhållningssätt är en nödvändighet. Kvalitetsutveckling kan
vara en trend som motiverar sjukskötares forsknings- och utvecklingskompetens.
Utvecklingsarbete förklaras oftast som ett förbättringsarbete med syfte att förbättra vårdkvalitet
och att säkra tillgänglighet till vård (Fagerström, 2011, 2019).
Inom primärhälsovården kan sjukskötare med begränsad förskrivningsrätt och lång
arbetserfarenhet med ett specialkunnande inom sitt område, bli en verklig resurs i ett
systematiskt förbättringsarbete. Att leda förändring och medverka till förbättringar blir aktuellt
för sjukskötare med avancerad klinisk kompetens med syfte att kunna påverka system som bör
omformas för att de ska kunna utöva sin profession som resurs i vårdkedjan. Inom ledarskapet
behövs systemtänkande och en förståelse för organisationers komplexitet vid genomförande av
förändringar och nya verksamhetsmodeller. Sjukskötare med avancerad klinisk kompetens kan
vara teamledare och argumentera målmedvetet för att genomföra förbättringar för att säkra en
god vård (Fagerström, 2011, 2019; Gillsjö & Bergman, 2011).

4 SYFTE OCH FRÅGESTÄLLNINGAR
Syftet med studien var att beskriva patienters upplevda tillit till sjukskötare med begränsad
förskrivningsrätt av läkemedel inom primärhälsovården i Österbotten. Målet med studien är att
beskriva en vårdande kommunikation där tillit har betydelse i en god vårdprocess i relation till
sjukskötares utvidgade arbetsbeskrivning inom primärhälsovården.

16
Carina Kainberg

Studiens frågeställningar är:
•

Hur upplever patienterna mottagningsbesöket hos en sjukskötare med begränsad
förskrivningsrätt av läkemedel?

•

Vilka faktorer anser patienterna vara betydelsefulla för att tillit skall uppstå i en
vårdande relation

5 BESKRIVNING AV FORSKNINGSPROCESSEN
I kapitlet beskrivs studiens design och kontext. I texten redogörs för studiens urval och
deltagare, samt beskrivning av hur datainsamlingen och dataanalysen genomfördes.

5.1 Forskningsdesign och kontext
Studien utgår från en kvalitativ metod, design, när det är fråga om att tolka en människas, som
i denna studie, patientens upplevelser av ett mottagningsbesök. Inom kvalitativ tradition är
omvärlden eller miljön kontextberoende och forskaren önskas ha ett flexibelt och
anpassningsbart förhållningssätt till det som skall studeras. När man analyserar texten bör
texten ses i sitt sammanhang. En text ska få mening genom läsaren, varmed flera olika
tolkningar är möjliga och anses vara giltiga även om de är olika (Lundman & Hällgren
Graneheim, 2017). Forskningsprocessen är induktiv eftersom studien utgår från innehållet i
analysen av telefonintervjuerna, för att svara mot syftet med studien. Med kvalitativ
innehållsanalys önskar magisterstuderanden ge innehållet en bred beskrivning och kanske finna
nya insikter. Kvalitativa beskrivande studier har som mål att skriva en sammanfattning, med
vardagliga termer för resultatet från intervjuerna. (Danielson, 2017b, Henricson och Billhult,
2017).
Kontexten där studien genomfördes är sjukskötares öppenvårdsmottagning på två olika
hälsostationer i Österbotten. Två från varandra oberoende enheter valdes för att garantera
anonymitet och för att få ett så nyanserat svar på forskningsfrågorna som möjligt. Patienterna
som deltagit i studien, har varit på ett mottagningsbesök hos en sjukskötare som har begränsad
förskrivningsrätt på läkemedel. Kontexten valdes utgående från syftet med studien. Två
hälsocentraler godkände studien som ett kvalitetsutvecklingsprogram eftersom några av deras

17
Carina Kainberg

sjukskötare gått utbildningen och fått legitimation till att arbeta som sjukskötare med begränsad
förskrivningsrätt av läkemedel.

5.2 Urval och deltagare
Syftet med studien och frågeställningarna var grunden för valet av deltagare för
telefonintervjuerna. Etiken är speciellt viktig då det är patienter som är deltagare i studien. Det
gäller att värna om deltagarnas integritet och välbefinnande (Kjellström, 2017). Deltagare till
intervjuerna valdes inte slumpmässigt utan urvalet var ändamålsenligt och benämns ”strategiskt
urval”, eftersom intervjuerna gjordes med patienter som besökt en sjukskötare med
förskrivningsrätt. Patienterna önskades ha erfarenheter av det fenomen som är i fokus för
studien (Henricson och Billhult, 2017). Deltagare i studien var patienter som är 18 år eller äldre
och varit på mottagningsbesök hos sjukskötare med begränsad förskrivningsrätt av läkemedel i
primärhälsovården i Österbotten. I studien beskrivs deltagare med benämningen patient.
Patienter med demens exkluderades från studien och hänsyn togs till patientens sociala situation
och kognitiva förmåga. När en patient är utsatt eller på annat sätt sårbar blir etiken speciellt
viktig. Vissa personer kan vara mer känsliga än andra (Kjellström, 2017).
I studien deltog 27 patienter, varav 20 kvinnor i åldern 24–79 år och sju män i åldern 37–74 år,
i telefonintervjuerna. 26 patienter hade svenska som modersmål och en av patienterna hade
finska som modersmål. 18 av patienterna, 67%, hade fått tid för kontrollbesök på grund av en
kronisk sjukdom och nio av patienterna, 33 %, hade tagit kontakt till hälsocentralen för akuta
symtom och fått tid hos sjukskötare med begränsad förskrivningsrätt av läkemedel.
5.3 Datainsamling och material
Den kvalitativa forskningsintervjun med öppna frågor är lämplig att användas när
intervjupersonerna har något att berätta om det som är i fokus. Intervjumetoden är flexibel med
att frågorna är få till antalet men stödfrågor får användas. Frågorna är nerskrivna i en
intervjuguide, som stöd för intervjuaren. Intervjun kan ge ökade kunskaper i utveckling av
vårdandet. Intervjumetoden väljs enligt det valda syftet och frågorna koncentreras enligt ett
specifikt innehåll. Semistrukturerad intervju är lämplig när intervjuaren önskar en viss struktur
med detaljerade frågor i intervjuguiden. Intervjuaren ska ändå anpassa sig till det som diskuteras
under intervjun. Intervjuguiden fungerar som stöd och därför bör intervjuaren vara väl

18
Carina Kainberg

införstådd med sina frågor. Deltagaren kan fritt formulera svaren trots semistrukturerad
intervjuguide och den insamlade informationen återspeglar högst sannolikt hela komplexiteten
och rikedomen vad beträffar deltagarens synpunkter (Danielson, 2017a, Denscombe, 2018).
Intervjuguiden består av semistrukturerade frågor som bygger på det ursprungliga
patienttillitsformuläret som är utvecklat och testat i Sverige (Norberg Boysen, Christensson,
Wireklint Sundström, Herlitz, Nyström & Jutengren, 2016): ” The Patient Trust Questionnaire,
PTQ). PTQ enkätens första fyra påståenden belyser den underliggande tillitsfaktorn,
”Trovärdighet” och de fyra sista belyser den andra underliggande tillitsfaktorn,
”Tillgänglighet” (Norberg Boysen, et al., 2016).
För att få använda patienttillitsformuläret i studien, har ansökan skickats elektroniskt till
Norberg Boysen Gabriella. Godkännande har fåtts till att använda patienttillitsformuläret som
grund för frågorna i intervjuguiden. Den ursprungliga enkäten har använts som stöd och
inspirationskälla för de semistrukturerade frågorna i intervjuguiden. Formulärets frågor har
dock anpassats för att svara mot studiens syfte och frågeställningar.
Datainsamlingen inleddes med att två olika organisationers vårdchefer kontaktades och
skriftligt forskningslov erhölls, se bilaga 1. Sammanfattningen på forskningsplanen och
informationsbrev och samtyckesformuläret sammanställdes och skickades för etisk prövning
till Åbo Akademis Forskningsetiska nämnd. Åbo Akademis Forskningsetiska nämnd gav sitt
utlåtande och tillstånd till studien 20.12.2020, se bilaga 2.
Studien genomfördes med telefonintervju som datainsamlingsmetod, under tiden januari 2021
– mars 2021. Informationsbreven till sjukskötare och patienter samt samtyckesformuläret
skickades elektroniskt till sjukskötarna som vidarebefordrade informationen till patienterna, se
bilaga 3 och 4. Intervjuguiden, se bilaga 5, skickades också elektroniskt till sjukskötare som
skrev ut guiden åt patienterna så att de kunde bekanta sig med frågorna före telefonintervjun.
Datainsamlingen genomfördes så att sjukskötare med förskrivningsrätt, frågade patienter som
besökt sjukskötares mottagning och fått recept utskrivet eller förnyat, om patienten kan delta i
en telefonintervju som berör tillit i vårdrelationen. Patienterna, som tillfrågades och önskade
delta i studien, gav samtycke till deltagande. Sjukskötaren meddelade patientens
telefonnummer per telefon eller som säkerhetsmail till studeranden. Patientens telefonnummer
förmedlades så på grund av datasekretess vad gäller patientuppgifter. Studeranden ringde upp

19
Carina Kainberg

patienten för telefonintervju, på tredje vardagen efter patientens mottagningsbesök.
Intervjuerna varade mellan 15–45 minuter. Rösten och tonläget uppmärksammades noga då
kroppsspråket och ögonkontakten inte kunde observeras. Patienterna informerades om studiens
syfte och att deltagandet i studien var frivilligt samt att intervjun kunde när som helst avbrytas
utan att orsaken behövde anges. Patientens namn och telefonnummer raderades direkt efter
intervjun.
Materialet från telefonintervjuerna sammanställdes till text som omfattade 25 sidor. De
insamlade texterna lagrades på en lösenords-skyddad hårddisk enligt Åbo Akademis
Forskningsetiska nämndens utlåtande.
5.4 Dataanalys
Dataanalysen av materialet genomfördes med kvalitativ innehållsanalys eftersom resultatet ska
läsas, struktureras och beskrivas. Angreppssättet är induktivt, vilket betyder ett sökande efter
mönster för att få fram det meningsbärande i patienternas upplevelser och åsikter om
sjukskötarens begränsade förskrivningsrätt. Med kvalitativ innehållsanalys gör man en
beskrivning utan att göra egna tolkningar. Innehållsanalysens olika delar beskrivs enligt
Lundman och Hällgren Graneheim med analysenhet, domän, meningsenhet, kod, kategori
och/eller tema (Danielson, 2017b, s 286). Meningsenheter är textens meningsbärande del och
utgör grunden för analysen. Under analysprocessen kondenseras och abstraheras
meningsenheterna. Texten blir kortare och lättare att hantera, men det centrala innehållet måste
bevaras. Kategorin utgörs av flera koder, etiketter, och underkategorier som har ett liknande
innehåll. Temat bildar en röd tråd som binder samman det underliggande innehållet i ett antal
kategorier (Lundman & Hällgren Graneheim, 2017).
Intervjuerna spelades in och transkriberades till text. Texterna är kodade med
identifieringsnummer för att bevara deltagares anonymitet och obehöriga kan inte ta del av dem.
Personuppgifterna som användes i studien är kön och ålder och komponenterna behandlades
lagligt, korrekt, konfidentiellt och säkert för att skydda patienternas personliga integritet enligt
lagen om personuppgifter (Dataskyddslagen, 1050/2018). Materialet förvarades inlåst för att
obehöriga inte skulle kunna ta del av insamlat material. Uppgifterna insamlades endast i den
grad som de behövdes för studien för att belysa svaren på forskningsfrågorna. De indirekta
personuppgifterna ersattes i analysfasen med en bredare kategori som kvinna och man samt
genom en kategorisering i åldersgrupper. Koder för personuppgifterna i studien avlägsnades

20
Carina Kainberg

från materialet när intervjuerna var skrivna till text och analyserade till sammanhängande
kategorier och teman som svarar mot forskningsfrågorna. Data redovisas på sådant sätt att det
inte kan återföras till en enskild patient eller sjukskötare, inte heller till en hälsovårdscentral.
Hälsovårdscentraler benämns inte med namn. Vid presentation av studien blir uttalanden
avpersonifierade för att bevara patienternas anonymitet. Materialet är konfidentiellt och
obehöriga hindras från att ta del av materialet genom studerandes tystnadsplikt samt genom en
korrekt anonymisering av personuppgifter och korrekt förvaring av kodat material på lösenordsskyddad hårddisk. Materialet kommer att förstöras efter att pro gradu-avhandlingen är godkänd.
Dataskyddslagstiftningen iakttas med att personuppgifterna hanteras korrekt, konfidentiellt och
säkert (Dataskyddslagen 1050/2018).

6 ETISKA FRÅGESTÄLLNINGAR
I denna studie har etiska principer följts, från val av ämne till praktiska genomförandet och
rapporteringen. I studien har beaktats hederlighet, noggrannhet och omsorgsfullhet enligt god
vetenskaplig praxis (Forskningsetiska delegationen, 2012).

Det insamlade materialet

presenteras med öppenhet och ansvar. Insamlade data lagras enligt kraven på vetenskapliga
fakta (Forskningsetiska delegationen, 2012). Med forskningsetik skyddas personerna som
medverkar i studien. Det bygger på att respekt visas för andra människor och att människorna
tas på allvar. I forskningsprocessen ska hänsyn tas till individers värdighet, integritet, och rätt
till självbestämmande.

All personlig information ska behandlas konfidentiellt. Data ska

förvaras på ett säkert sätt så att det inte sprids till obehöriga (Dataskyddslagen, 2018;
Kjellström, 2017).
Studien inleddes med att forskningstillstånd frågades från de aktuella organisationerna genom
anhållan om rätt att utföra studien som kvalitetsutvecklingsarbete vid två hälsovårdscentraler i
Österbotten. Forskningsplanen, informationsbreven till sjukskötare och patienter samt
patienternas samtyckesformulär färdigställdes för etisk prövning till Forskningsetiska
kommittén vid Åbo Akademi. Magisterstuderanden bad enhetens förman förmedla skriftlig
information till studiens samtliga deltagare som är sjukskötaren med begränsad
förskrivningsrätt på läkemedel och patienter som besökt sjukskötarens mottagning men även
till övrig vårdpersonal på respektive enhet. Informationens innehåll är studiens syfte och
frågeställningar, beskrivning av forskningsmetod och vad medverkan i studien innebär.

21
Carina Kainberg

Data redovisades på ett sådant sätt att patienternas integritet och anonymitet bevarades. Data
kan inte återföras till en enskild person. Namn och telefonnummer raderades direkt efter
intervjun. För att ha möjlighet att vid behov kontrollera materialet, sparades materialet tills
projektet och redovisningen var klara. Materialet i pappersform bortskaffades med en
dokumentärförstörare. Dataskyddslagstiftningen iakttas med att personuppgifterna hanteras
korrekt, konfidentiellt och säkert. Hänsyn tas till analysens och rapporteringens säkerhet med
att insamlad data i pappersform förvaras inlåst så att det inte sprids till obehöriga
(Dataskyddslagen, 2018). Insamlade material datalagrades på en lösenords-skyddad hårddisk
på studerandens egen dator enligt forskningsetiska nämndens utlåtande. Materialet är skyddat
med användarnamn och lösenord. Deltagare i studien, patienterna, informerades om att
deltagandet i telefonintervjun är frivilligt och att deltagandet inte påverkar framtida vård och
behandling. Patienterna har gett sitt telefonnummer och sitt samtycke till deltagandet genom att
underteckna samtyckesformuläret, se bilaga 4. Materialet är konfidentiellt och obehöriga
hindras från att ta del av materialet genom studerandes tystnadsplikt samt genom att
personuppgifter och uttalanden blir avpersonifierade på ett korrekt sätt. Materialet skall förvaras
på ett korrekt sätt även efter att studien avslutats (Dataskyddslagen, 2018).

7 RESULTAT
Syftet med magisteravhandlingen är att beskriva patienters upplevda tillit till sjukskötare med
begränsad förskrivningsrätt av läkemedel inom primärhälsovården i Österbotten. Insamlade
data baserar sig på 27 telefonintervjuer med tillfrågade och frivilliga patienter, som besökt
sjukskötares mottagning på grund av kontroll för kronisk sjukdom eller för akuta symtom på
övreluftvägsinfektion. Resultatet erhölls genom att patienterna svarade på semistrukturerade
frågor enligt intervjuguiden, se bilaga 5. Intervjuaren var uppmärksam och lyhörd för
patienternas svar och använde stödfrågor under intervjun för att bredda förståelsen i
resultatbeskrivningen.

Resultaten för de två forskningsfrågorna analyserades med

innehållsanalys varmed två undertemana bildades. Intervjumaterialet transkriberades och
induktivt uppkom två undertemana, som beskriver det övergripande temat, Att vara i trygga
händer. Det första undertemat: Kunskap, noggrannhet och pålitlighet ger trygghet, säkerhet
och positiv känsla svarar på forskningsfrågan: Hur upplever patienterna mottagningsbesöket
hos en sjukskötare med begränsad förskrivningsrätt av läkemedel? Det andra undertemat:

22

Carina Kainberg

Värdigt bemötande med respekt, glädje och bekräftelse i en vårdande relation svarar på
forskningsfrågan: Vilka faktorer anser patienter vara betydelsefulla för att tillit ska uppstå i en
vårdande relation?
Resultatet av dataanalysen förtydligas med tabeller med underkategorier, kategorier och
undertemana. I resultatet presenteras meningsenheterna med citat från telefonintervjuerna för
att trovärdighet och giltighet med studien skall uppnås. Strategiskt val av deltagare har också
betydelse för resultatets giltighet (Mårtensson & Fridlund, 2017).

7.1 Kunskap, noggrannhet och pålitlighet vid klinisk bedömning och handledning

UNDERKATEGORIER
•
•

•
•
•

•
•
•

KATEGORIER

Dialogisk
bedömning
Delat ansvar

•

Klinisk bedömning
och noggrannhet

Uppriktighet och
tolerans
Kontinuitet ger
trygghet och
säkerhet
Känsla av omsorg

•

Känna sig
omhändertagen

Teoretiska
kunskaper
Klinisk erfarenhet
Professionell
hjälpsamhet

•

Varmt och
professionellt möte

UNDERTEMA
KUNSKAP, NOGGRANNHET
OCH PÅLITLIGHET GER
TRYGGHET, SÄKERHET
OCH POSITIV KÄNSLA

Figur 1. Patienternas upplevelser av mottagningsbesök hos sjukskötare med begränsad
förskrivningsrätt av läkemedel

23
Carina Kainberg

I undertemat, som handlar om patienters upplevelser av mottagningsbesök hos sjukskötare med
begränsad förskrivningsrätt av läkemedel, framkom tre huvudkategorier: Klinisk bedömning
och noggrannhet, att känna sig omhändertagen samt ett varmt och professionellt möte.
Patienterna ansåg att mottagningsbesöket var en positiv upplevelse. De deltagande patienterna
i telefonintervjuerna ansåg sig alla ha upplevt sig vara omhändertagna med att vara sedda och
hörda vid mottagningsbesöket. Kategorierna förklaras med underkategorierna och citat från
intervjuerna.

7.1.1 Klinisk bedömning och noggrannhet
Patienterna tyckte att sjukskötare gjorde bra och noggranna bedömningar. Dialogen mellan
sjukskötare och patienter och delat ansvar har betydelse vid mottagningsbesök inom
primärhälsovården, eftersom det ofta handlar om olika vårdformer, läkemedelsbehandling,
uppföljningar och patientens egenvård. Patienterna ansåg att det är viktigt att sjukskötare gör
en klinisk vårdbedömning med laboratoriekontroll och andra undersökningar samt följer upp
och uppdaterar patientens läkemedelsplan. Patienterna ansåg också att sjukskötare kan vid
behov justera medicinering eller förnya redan befintliga recept efter noggrann klinisk
bedömning av patientens hälsotillstånd och vårdbehov. Sjukskötares förklaringar ansågs vara
tydliga varför det var lätt att omfatta betydelse med laboratoriekontroller och övrig uppföljning
i relation till välbefinnande, kronisk sjukdom och medicinering. Det kändes betydelsefullt för
patienten att sjukskötare respekterade och uppmärksammade patientens egenvård. Fem av
patienterna uppskattade att sjukskötare berömde dem för bra egenvård.
” Före mottagningsbesöket skulle jag fylla i en blankett med egen uppföljning av PEF värden
och vara på laboratoriekontroll”.
” Värdena sattes in i patientjournalen och sjukskötaren svängde datorn så att jag själv fick se
resultatet. Det uppskattade jag, gesten visade på ansvar och det tyckte jag om”.
” Sjukskötaren förklarade mycket bra angående blåstesterna och laboratorietesterna och då
förstår jag betydelsen av att ta medicin på rätt sätt.

24
Carina Kainberg

” Sjukskötaren ville se mina blodtrycks- och blodsockervärden, vilket visar på delat ansvar och
respekt för mig”.
” Sjukskötaren var bra på att förklara och vi diskuterade mina kost- och motionsvanor. Jag
hade bättre värden än vid föregående kontroll och sjukskötaren berömde mig för god
egenvård”.
” Jag fick mottagningstid för akuta förkylningssymtom och örvärk”. Professionell sjukskötare
som ställde frågor och undersökte mycket bra. Därefter skrev sjukskötaren ut recept på
medicin, hen hade rätt till och för annat konsulterades läkaren”. ” Mycket smidigt, eftersom
det bara behövdes ett besök”.

7.1.2 Känna sig omhändertagen
I intervjuerna framkom att det är viktigt för patienterna att få tid hemskickad för kontrollbesök
eller uppföljningsbesök till sjukskötare på grund av kronisk sjukdom. Patienterna upplevde sig
omhändertagna och unika med att sjukskötare gav dem tid och uppmärksammade dem som
personer. Patienterna uppskattade uppriktighet och tolerans, vilket de ansåg sig uppleva med
att sjukskötare lyssnade och beaktade patienternas egna värderingar och bekymmer.
Sjukskötare satte värde på patienternas åsikter. Patienterna uppskattade uppföljning och ansåg
att kontinuitet ger trygghet och säkerhet. Exempelvis kan eventuella oklarheter eller
uppföljning på grund av ny medicinering göras med besök på mottagningen eller som
telefonkontakt med sjukskötaren. Enligt patienternas uttalanden är det att visa omsorg om sina
patienter när sjukskötare frågar, informerar och lyssnar på patienterna. Det är att konkret visa
omsorg.
” Jag har fått en ny diagnos och är tacksam över att ha kontroll en gång om året såhär i början.
Det fungerar så bra med att tid för mottagningsbesök till sjukskötare och remiss till laboratoriet
skickas automatiskt en gång i året”.
” Jag fick årskallelse till sjukskötaren och det är bra. Jag skulle inte själv ha bokat tid för
kontroll”.
” HVC skickade kallelse då jag har lite problem med blodtrycket och blodsocker och det
passade så bra just nu för jag hade flera olika besvär som jag önskade prata om”.

25

Carina Kainberg

” Sjukskötaren såg mig som person och tog mig på allvar då jag berättade om mina olika
besvär. Det kändes befriande då hon lyssnade på mig och tog sig an mig”.
” Sjukskötaren frågade om mina symtom, hur det känns, hur jag mår”. Sjukskötaren var
noggrann med undersökning och jag fick den hjälp jag behövde”.
” Jag får lätt kontakt med sjukskötaren om jag har nå bekymmer eller frågor. Sjukskötaren
ringer upp mig och det känns tryggt att veta om man har bekymmer”.
” Besöket var bra, sakligt, lugnt och metodiskt. Fick ny medicin efter läkarkonsultation och
uppföljningsbesök till sjukskötaren efter tre-sex månader”.
”...har uppföljning med telefonkontakt. Det känns tryggt och säkert då det gjorts
medicinändringar”.
”...via telefonrådgivningen uppmanades jag besöka sjukskötarens öppenvårdsmottagning”.
” Jag fick recept utskrivet och ombads ta ny kontakt ifall måendet inte blir bättre”.
”...blev sjukskriven i några dagar och ombads ta ny kontakt om symtomen inte lättat”.

7.1.3 Varmt och professionellt möte
De positiva upplevelserna under besök till sjukskötares mottagning kännetecknas av ett varmt
och professionellt möte med att kategorin skildras med teoretiska kunskaper, klinisk erfarenhet
och professionell hjälpsamhet. Det framkommer i intervjuerna att sjukskötares medicinska
kunskaper och praktiska erfarenheter uppskattades och var viktiga för att patienterna skall
känna förtroende i ett vårdande möte. Det var betydelsefullt att sjukskötare hade kunskaper om
medicinering och läkemedel. Patienterna sade sig ha möjligheter att fråga och få svar angående
deras individuella medicinering. Sjukskötares möjligheter att konsultera läkare ifråga om
medicinering och att meddela konsultationssvar uppskattades av patienterna. Patienterna ansåg
att sjukskötare med begränsad förskrivningsrätt av läkemedel har goda kunskaper och en vilja
att hjälpa på bästa möjliga sätt.

26
Carina Kainberg

” Sjukskötaren kontrollerade och uppdaterade medicinlistan och recepten jag hade med mig”.
” Förnyade recepten som sjukskötaren hade rätt att förnya”
” Smidigt då man inte behöver boka läkarbesök för att diskutera medicinering utan
sjukskötaren kan konsultera läkaren om det behövs medicinändringar”.
”...hade bra och mycket kunskaper om medicinering”.
”...förklarade bra om medicinering, fast jag har haft samma medicin i flera år”.
”...förklarade skillnaden mellan den tidigare medicinen och den nya som läkaren ska göra
recept på.
” Litar helt på att sjukskötaren kan skriva och förnya recept då hen har så bra kunskaper och
fint bemötande”.
” Sjukskötaren visar sin kompetens med fina kunskaper och visar med sin utstrålning,
personlighet och hjälpsamhet att hen bryr sig om och är mån om mig som person”.
” Inget kändes obekvämt”.
” Det är superbra att sjukskötaren kan ha egen mottagning, även för akuta symtom.
Sjukskötaren är jättesnäll och hjälpsam”.
Tre av de manliga patienterna upplevde mottagningsbesöket som trevligt och positivt och ansåg
att sjukskötare hade bra medicinska kunskaper. Dock framkom det en viss tveksamhet angående
sjukskötares recepträttigheter men männen sade att de blivit positivt överraskade.
”...tvivlat kanske något om sjukskötaren inte konsulterat läkaren”.
”...smidigt att sjukskötaren skriver och förnyar recept men med viss reservation”.
”...förtroende med att sjukskötaren förklarade bra om medicinen och då fick jag en känsla av
att den nya medicinen kommer att passa mig. Fick uppföljning med telefonkontakt”.

27
Carina Kainberg

7.2 Värdigt bemötande med respekt, glädje och bekräftelse i en vårdande relation

UNDERKATEGORIER

KATEGORIER

•
•
•

Visa aktning
Taktfullhet
Ett äkta leende

•

•
•
•

Lyssnande hjälper
Tid och stöd
Samtal som stöd för
personens
hälsoprocesser
Värdigt bemötande

• Bekräftelse och

•

Erkännande och
medkänsla

UNDERTEMA
VÄRDIGT BEMÖTANDE
MED RESPEKT, GLÄDJE OCH
BEKRÄFTELSE I EN
VÅRDANDE RELATION

lyhördhet

Figur 2. Faktorer som är betydelsefulla för att tillit skall uppstå, sett ur patienters perspektiv

Det andra undertemat som svarar mot forskningsfrågan om faktorer som patienterna anser vara
betydelsefulla för att tillit ska uppstå i vårdrelationen, beskrivs med kategorierna erkännande
och medkänsla samt bekräftelse och lyhördhet. Det framkom i intervjuerna att patienterna ser
sjukskötare som engagerade och intresserade av att ge patienterna en god vård. Patienternas
åsikter var att sjukskötare var vänliga, finkänsliga och omtänksamma. Tonen i samtalet ansågs
vara betydelsefullt för skapande av tillit i en vårdande relation.

7.2.1 Erkännande och medkänsla
Enligt patienterna är första intrycket viktigt för hur bemötandet upplevs och hur väl man känner
sig mottagen. Genom att sjukskötare visar aktning och taktfullhet respekterar sjukskötare hur
man som patient lever i nuet och fokuserar inte enbart på sjukdomen. Patienterna upplevde att
de kunde vara sig själva och delade med sig av sina erfarenheter och möjliga orosmoment i den

28
Carina Kainberg

egna hälsan men också av glädjeämnen från vardagen. Patienterna kände sig hedrade och
förstådda med sjukskötares personliga bemötande. Utifrån intervjuerna kan det tolkas som att
patienterna ansåg att sjukskötare hade ett värdigt uppträdande och var finkänsliga.
Sjukskötarens blick var glad och välkomnande. Flera patienter uttalade sig om hur
betydelsefullt sjukskötares leende är och sade att sjukskötares äkta leende visar glädje och en
äkta närvaro i en vårdande relation. Glädje lindrar sjukdomskänsla. Mottagningsbesöket blir
ljust och trevligt, enligt patienternas kommentarer.
” Trots förkylningssymtom och med tanke på koronavirusepidemin var bemötandet trevligt och
accepterande. Jag kände mig värdigt bemött”.
” Tog inte i hand på grund av Covid-19 epidemin men hälsade välkommen och tilltalade mig
med förnamn”.
” Naturligt bemötande, kändes inte obekvämt på nåt sätt. Sjukskötaren förstår mig”.
” Stämningen är alltid trevlig och sjukskötaren visar respekt och hänsyn”.
”...berömde mig och frågade vad jag gjort då jag hade så bra värden med egen uppföljning”.
” Ögonkontakten är viktig och sjukskötaren såg glad ut och hälsade välkommen”.
” Ett glatt leende visar på vänligt och omtänksamt bemötande”.
” Sjukskötaren bemötte mig med en glad utstrålning. Hurtig och passar bra i det arbete hen nu
har”.
” Sjukskötaren var inte alls stöddig”.

7.2.2 Bekräftelse och lyhördhet
Det framkom i intervjuerna att patienterna upplevde sjukskötare som fokuserade och toleranta.
Patienterna ansåg att sjukskötare var finkänsliga i samtalet. Sjukskötare avbröt inte samtalet
och tog inte kontroll över diskussionerna, trots att sjukskötare medverkade med sin
specialkunskap. I mötet fanns en ömsesidig respekt. Ett aktivt lyssnande, ansågs av alla
patienter, vara betydelsefullt för att tillit skall uppstå i en vårdande relation. Lyssnande innebar
för patienterna att de kände sig värdefulla, accepterade och bekräftade under
mottagningsbesöket. Patienterna kände att de fick tillräckligt med tid och stöd, vilket kändes

29
Carina Kainberg

som att sjukskötare bryr sig om dem som person. Samtalet skapade en trygg miljö där patienten
kände sig sedd och hörd. Patienterna framhöll att de fick ett värdigt bemötande.
” Jag blev bra emottagen. Det jag ville veta fick jag svar på. Tog fasta på mina åsikter och de
beaktades för fortsatta vården och medicineringen”.
” Sjukskötaren var förstående och respektfull med att lyssna på mina åsikter”.
” Jag fick prata fritt om hur jag mår och hur vardagen fungerar. Det gick smidigt då jag hade
skrivit upp viktiga saker som jag skulle berätta om. Sjukskötaren hade tid att lyssna”.
”...lugnt och sakligt bemötande. Fick bra med tid och kände att sjukskötaren var där just för
mig”.
” Sjukskötaren var inte nonchalant eller stressad”.
” Jag ville få svar och det fick jag. Därför är sjukskötarens kunskaper och bemötandet viktigt”.
” Jag har förtroende för sjukskötaren med rätt att skriva recept och uppskattar att sjukskötaren
har möjlighet till läkarkonsultation när det är nödvändigt”.
” Jag tycker nog att sjukskötaren beaktade min situation som helhet. Sjukskötaren var proffsig
och jag önskar att jag får komma till samma sjukskötare även vid nästa kontroll”.
” Jag känner mig trygg”.

7.3 Sammanfattning
I intervjuerna har framkommit att patienterna har tillit till sjukskötare med begränsad
förskrivningsrätt av läkemedel inom primärhälsovården i Österbotten. De två underteman
Kunskap, noggrannhet och pålitlighet inger trygghet, säkerhet och positiv känsla och Värdigt
bemötande med respekt, glädje och bekräftelse i en vårdande relation kan beskrivas med det
övergripande temat Att vara i trygga händer. Patienterna ansåg att sjukskötares teoretiska
kunskaper, kliniska erfarenhet och professionella hjälpsamhet samt värdigt bemötande är
faktorer som är betydelsefulla för att tillit – förtroende skall uppstå i en vårdande relation.

30
Carina Kainberg

8 DISKUSSION
Studiens syfte var att beskriva patienters tillit till sjukskötare med begränsad förskrivningsrätt
av läkemedel inom primärhälsovården i Österbotten. Forskningsprocessen var induktiv
eftersom studien utgick från analysen av telefonintervjuerna med tillfrågade och frivilliga
patienter som besökt sjukskötares mottagning och fått recept utskrivet eller förnyat. Resultatet
har beskrivits med två undertemana och ett övergripande tema. Kunskap, noggrannhet och
pålitlighet ger trygghet, säkerhet och positiv känsla är det första undertemat och svarar på
forskningsfrågan om patienters upplevelser av mottagningsbesöket hos sjukskötare med
begränsad förskrivningsrätt av läkemedel. Det andra undertemat: Värdigt bemötande med
respekt, glädje och bekräftelse i en vårdande relation svarar på forskningsfrågan om vilka
faktorer patienter anser vara betydelsefulla för att tillit skall uppstå i en vårdande relation.
Utifrån intervjuerna kan resultatet beskrivas med ett övergripande tema: Att vara i trygga
händer.
8.1 Gemenskap i en vårdande relation
I studien framkom att sjukskötares teoretiska kompetens och praktiska erfarenhet var av
betydelse för hur man upplevde mottagningsbesöket. Patienterna ansåg att mottagningsbesöket
var en positiv upplevelse och att de har förtroende för sjukskötare med begränsad
förskrivningsrätt av läkemedel. I patienternas svar framkom att samtalen handlat om
medicinska vården, läkemedelsbehandlingen men också om olika former av patienthandledning
beroende på vad patienten önskat och ansett vara viktigt vid mottagningsbesöket.
Patienterna upplevde att sjukskötare var fokuserade och kunniga och var duktiga med praktiska
färdigheter. Med det förstås att patienterna kände att de fick professionellt stöd i hälsoprocessen
och att de uppskattade sjukskötares kliniska beslutsfattande. Utifrån resultatet kan det tolkas
som att patienterna upplevde att sjukskötare kunde identifiera, bedöma och utvärdera patientens
hälsoproblem samt genomföra medicinsk behandling i samråd med patienten, även om det
ibland behövdes läkarkonsultation.
För en sjukskötare med klinisk praxis på avancerad nivå är också hälsofrämjande och
förebyggande åtgärder viktiga, för att patienter ska uppleva hälsa och välmående. I intervjuerna
framkom att patienter med olika kroniska sjukdomar uppskattade besöket eftersom sjukskötare

31
Carina Kainberg

förutom förskrivningsrätt av läkemedel, konstaterades se till patientens helhetsvård med en
personorienterad hållning. Patienterna upplevde att sjukskötare tror på och beaktar deras
åsikter. Sjukskötares kliniska omsorg framträder med tolkning och förståelse av patientens
behov och önskningar och genom att se patientens verkliga resurser. En god helhetsvård samt
individuell vård och behandling ökar tillfredsställelse med vården, vilket framkom i studien. En
kombination av personcentrerad vård och sjukskötares goda teoretiska kunskaper gjorde att
patienterna i studien upplevde förtroende i den vårdande relationen. De flesta, av deltagande
patienterna i studien, framhöll att sjukskötare såg dem som person, vilket tolkas som att
sjukskötare respekterade patienten som en unik människa och att patienterna upplevde sig
vårdade.
I en kvalitativ studie av Vaartio-Rajalin et al., (2020) angående patienters och
närståendevårdares handledning och undervisning i hemsjukhus vårdkontext, framkom
varierande grad av personcentrering och nästan obefintlig patienthandledning. I studien
framkom att vårdpersonalen från hemsjukhus skall uppmuntra patienter och närståendevårdare
att reflektera över och föra fram sina förväntningar vad gäller patienthandledning och direkt
patientundervisning. Vårdpersonalen behöver ta reda på patienters och närståendevårdares
förståelse av faktiska kunskaper. En sådan dialog ansågs vara behövlig i en vårdande relation i
patientens hem. Patienthandledning bör göras till en systematisk, uttrycklig och synlig kärna i
avancerad omvårdnad. Det ska finnas en dialog mellan patienter, närståendevårdare, anhöriga
och vårdpersonal för att patienthandledning och personcentrerat tänkande inte stagneras till
principnivån (Vaartio-Rajalin et al., 2020).
Patienthandledningen är betydelsefull i patienternas hälsoprocesser, vilket också framkom i
patientintervjuerna för denna studie. För att patienthandledning skall bli en positiv vårdhandling
och hjälpa patienter i hälsoprocessen och egenvård, måste sjukskötare få förtroende från
patienter. I intervjuerna framkom att patientens egenvård diskuterades med patienterna som
besökte sjukskötare på grund av en kronisk sjukdom. Sjukskötare verkade se
patienthandledning som viktig i förebyggande av sjukdom eller på nytt insjuknande. En god
egenvård bygger på sjukskötares förståelse av delat ansvar och på att ha ett öppet
förhållningssätt. Sjukskötares coaching och vägledning konstateras vara en viktig vårdhandling
under patientens mottagningsbesök inom primärhälsovården. Med coaching kan sjukskötare
motivera och stöda patientens medverkan i sin vård och i att uppnå hälsa. Det kan återspeglas i
Fredrikssons, (2017) beskrivning av begreppet vårdgemenskap i en vårdande relation där

32
Carina Kainberg

vårdgemenskapen kännetecknas av beröring, närvaro och lyssnande. Vårdgemenskapen
betyder att patienten kan uppleva en högre grad av hälsa och välbefinnande (Fredriksson, 2017).
Uppföljning ansågs vara viktig enligt patienterna i studien. Betydelsen av att få mottagningstid
eller telefonkontakt med samma skötare när så behövs, verkar höja förtroende i en vårdande
relation. Det ger en mer personlig relation när sjukskötare är kända från tidigare. Tidigare
forskning har visat att kontinuitet ger stabilitet, vilket värdesätts av patienterna (Bauer &
Bodenheimer, 2017; Chater et al., 2019; Eriksson et al., 2017). Patienternas uttalanden om
viktig uppföljning kan relateras till kompetensområdet ” Case management” i den nordiska
modellen för avancerad klinisk omvårdnad, utvecklad av professor Fagerström. Begreppet
förstås då med ” kontinuerlig patientuppföljning och en hantering av vårdkedjan genom hela
patientförloppet” (Fagerström, 2011, s 174). I resultatet framgår att patienterna önskade
uppföljning till sjukskötare som har gjort en systematisk plan och uppföljning för patientens
fortsatta vård. Med tanke på den nya social- och hälsovårdsreformen som småningom blir
godkänd, kommer det att behövas sjukskötare med avancerad klinisk kompetens som tar hand
om patienter med kroniska sjukdomar. Målsättningen är en hållbar vård- och servicestruktur
som främjar patientens vårdprocess både inom primär- och specialsjukvård (STM, 2019).

8.2 Vårdgemenskap skapar tillit
Tillit i en vårdande relation främjades enligt studiens resultat med sjukskötares kunskap,
noggrannhet och pålitlighet, vilket patienterna beskrev med upplevd trygghet, säkerhet och
positiv känsla under och efter mottagningsbesöket. Enligt professor Aronsson (2017) kan tillit
perspektivet förklaras med begreppen kognition, motivation och emotion. Att hysa tillit är att
bestämma sig för att lita på någon trots att det kanske inte alltid finns tillräckligt med
information och kunskap inom ett givet område. I motivationstermer innebär tillit att man vågar
handla. Den emotionella aspekten finns i känslan av trygghet och säkerhet. När tillit upplevs
blir världen mera förutsägbar, vilket minskar osäkerhet och upplevelsen av stress. Enligt
Aronsson, (2017), är det nästan så att tillit är en förutsättning för ett fungerande vardagsliv och
nästan allt bygger på tillit och förtroende. Ibland måste människan handla trots osäkerhet om
resultat av handlingen. Mellanmänsklig tillit behövs eftersom det inte går att förutsäga eller
kontrollera en annan människas handlingar. Tillit kan anses vara en förutsättning för samarbete
och ett fungerande samarbete ger tillit. Tillit skapar tillit i en dynamisk process. Brist på tillit

33
Carina Kainberg

begränsar i sin tur människans handlingar. Det skapar anspänning, oro och stressreaktioner
vilket kan utvecklas till illabefinnande (Aronsson, 2017). Det finns ojämlikhet i en vårdande
relation (Wiklund, 2016). Trots asymmetri ansåg patienterna i studien att det finns tillit i
vårdrelationen. Den ömsesidiga tilliten och respekten utvecklas i en vårdande relation när
patienten och sjukskötaren samarbetar för att nå ett gemensamt mål med att vara öppen för
varandras synpunkter och förhållningssätt. Patienterna upplever tillit då sjukskötare har en
caritativ hållning. Det betyder att sjukskötare har ansvar för vårdsituationen som helhet men
tillåter patienten att vara sårbar och hjälper och stöder patienten i beslut som berör den egna
livssituationen. Sjukskötare skall vara tillgängliga för patienten (Wiklund, 2016).
Professor Fagerström (2011, 2019), åskådliggör omvårdnadsprocessen som en dynamisk
process som är i ständig rörelse beroende på faktorer hos både patient och sjukskötare samt på
faktorer i omgivningen, exempelvis organisationens struktur och kultur samt hurdant ledarskap
som förekommer inom organisationen. Omvårdnadsprocessen kan ses i relation till ”det goda
vårdandets grundplan” (Fagerström, 2011, s 104). I relation till teoretiska referensen visar
studiens resultat att sjukskötares direkta kliniska omvårdnad och coaching förändras enligt
patientens vårdbehov och enligt patientens hälsoresurser. De olika kliniska situationerna inom
primärhälsovården ställer olika krav på kombinationen av kompetensområden som behövs i
patientens vårdkedja. Resultaten i studien bestyrker de centrala omvårdnadsteoretiska
perspektiven med att det konstateras att sjukskötare har en helhetssyn på människan och
patienterna upplever respekt, sympati, noggrannhet och pålitlighet i den vårdande relationen.
Resultatet från studien visar att hälsa är det primära fokuset under patientens mottagningsbesök.
Sjukskötare behöver i sitt arbete kunna göra beslut angående olika etiska problem. Det kan
exempelvis finnas intressekonflikter vad gäller medicinska behandlingen och där får ofta
sjukskötare med avancerad klinisk kompetens vara ett språkrör för patienten och tillsammans
med patienten föra fram patientens åsikter. Sjukskötare är en medarbetare i ett tvärprofessionellt
team och skall främja samarbete och god kommunikation. Ett etiskt engagemang kräver att
sjukskötare ibland måste frångå de tekniska kraven i klinisk praxis och se helheten i patientens
vård framom vissa specifika detaljer (Fagerström, 2019).
I studien framkom att sjukskötares konsultationsmöjligheter uppskattades och det var viktigt
för att patienterna skall ha tillit till sjukskötare med begränsad förskrivningsrätt av läkemedel.
Det är viktigt att vara medveten om gränserna för den egna kompetensen. Det är att konsultera
och samarbeta i tid och på lämpligt sätt så att patientens vård inte fördröjs. Konsultationsfaktorn

34
Carina Kainberg

kan också innebära att som sjukskötare med avancerad klinisk kompetens vara en resurs för
övrig vårdpersonal inom teamet. Konsultation och samarbete är betydelsefullt för att säkra en
god vård (Fagerström, 2011).
I resultaten från tidigare forskning framkommer att tillit – förtroende uppstår när det finns
ömsesidig förståelse, acceptans och respekt i en vårdande relation. Det är betydelsefullt för
patienterna att de får känna att sjukskötare bryr sig om sina patienter, vilket gör att tillit uppstår
i en vårdande relation. Resultatet återspeglas även i studier av Belcher och Jones, (2009): Bell
och Duffy, (2009); Eriksson et al., (2017); Kotila et al., (2016).
Belcher och Jones (2009) samt Bell och Duffy (2009) förklarar utgående från deras forskningar
att förtroendet stärktes i vårdrelationen när patienten kände att sjukskötare är närvarande och
tillgängliga trots tidsbrist eller andra negativa aspekter i miljön som kan vara störande för
vårdrelationen. I resultaten framkom att förväntningar på sjukskötares kompetens och tro på att
sjukskötaren vill patienterna väl, är det som definierar förtroende och tillit i en vårdsituation.
Resultaten i Eriksson et al., (2017) forskning visade att en avancerad klinisk omvårdnad med
främjande av hälsa verkar vara fördelaktigt för patienten på många sätt. De avancerad kliniska
sjukskötares individuella och holistiska tillvägagångssätt ansågs vara kännetecknande för en
högkvalitativ vård enligt patienterna som deltog i Eriksson et al., (2017) forskning. I resultatet
framkommer att sjukskötare har kunskaper och färdigheter som de tillämpar på ett respektfullt
och flexibelt sätt, vilket förmedlar förtroende.
I rapporten av Kotila et al., (2016) beskrivs sjukskötares hälsofrämjande arbete utgående från
ett holistiskt synsätt med att skapa förutsättningar och vårdmiljöer för att främja välbefinnande,
hälsa och god vård för patienter. Ett nära samarbete med patienter och deras anhöriga möjliggör
en mera personcentrerad vård genom att patienterna blir mera delaktiga i vården. I enlighet med
personcentrerad vård är det viktigt att sjukskötare lyssnar in patienten, bidrar med
valmöjligheter och stöttar patienten till delaktighet i den egna vården (Kotila et al., 2016).
Relationen mellan vårdpersonalen och patienten har konstaterats vara grundläggande för
utvecklingen av tillit. När patienterna kände tillit tog de mera ansvar och del i sin egen
vårdprocess. Sjukskötare som visade ett genuint intresse och omsorg för patienten skapade
trygghet. Vid misstag i vården var det viktigt att vårdpersonalen visade sitt ansvar och var ärlig

35
Carina Kainberg

och ursäktande. Ärlighet och ursäkter skapade tillit. God information, medbestämmande och
att sjukskötare visade hänsyn till patienternas eget kunnande ökade tillit. Norberg Boysen,
(2017) beskriver kärnan i den professionella vårdande relationen som delad kommunikation,
information, dialog och diskussion. Tidigare forskning visar att patientens tillit skapades genom
att patienten fick delta i bedömning och beslut om sin egen vård på ett trovärdigt sätt. I en
vårdande relation får patienten utrymme och stöd på alla nivåer och relationen präglas av
ömsesidig tillit och respekt (Casey, et al., 2017; Ferguson, et al., 2013; Norberg Boysen, 2017;
Swan, et al., 2015).
I studien framkom att patienterna har tillit till sjukskötares kompetens. Sjukskötares kliniska
kompetens vad gäller kunskaper om läkemedel och patienternas läkemedelsbehandlingar
konstaterades vara bra. Det uppskattades att sjukskötare frågade om medicinering och
uppdaterade medicinlistan därefter. Patienten skall få berätta om vilka mediciner de tar och
sjukskötare skall inte utgå från att patientjournalens läkemedelslista är uppdaterad, vilket också
framkom i studien. En läkemedelsbehandling som genomförs på rätt sätt och är ändamålsenlig,
är en viktig del av patientens vård.
Resultatet kan återspeglas till tidigare forskning om sjukskötares förskrivningsrätt av
läkemedel. Forskning har visat att sjukskötare med förskrivningsrätt har tidsmässigt längre
vårdrelationer med sina patienter, vilket höjer patienternas tillfredsställelse med vården.
Patienterna har svarat att de känner sig säkra med att sjukskötare skriver recept och att de varit
nöjda då de haft möjlighet att ställa frågor om medicinering. Sjukskötare har fått erkännande,
professionellt förtroende och egen identitet, varmed det har varit motiverande att arbeta som
sjukskötare med begränsad förskrivningsrätt, även då det visats sig ge positiva resultat i
patientvården. Sjukskötares begränsade förskrivningsrätt stöder även en vårdkultur som
möjliggör personcentrerad vård (Courtenay et al., 2015; Hindi et al., 2019; Stenner et al., 2011).
Stenners et als., (2011) kvalitativa studie visade att sjukskötare med förskrivningsrätt av
läkemedel har en given plats i diabetespatientens vårdkedja. Enligt patienter som deltog i
studien var ett personligt bemötande viktigt eftersom det fick dem att känna sig vårdade.
Patienterna beskrev sjukskötare som positiva, vänliga och bra på att skapa en lugn och trevlig
atmosfär. Relationen och handledningen var ofta interaktiva med sjukskötare som gav förslag
på behandlingsalternativ och bjöd in patienten i diskussionen. Sjukskötares specialkunskaper,

36
Carina Kainberg

bemötande och förmåga att kommunicera ökade patienternas förtroende för vården och
behandlingen.
Finländska rapporter visar att sjukskötares förskrivningsrätt utvecklar verksamheten, förbättrar
patienters tillgång till vård, påskyndar inledandet av vården och stöder patienternas egenvård.
Reformen främjar en rationell och kostnadseffektiv arbetsfördelning mellan olika yrkesgrupper.
Sjukskötares engagemang och arbetstillfredsställelse främjas av möjligheten att utveckla en
klinisk kompetens inom avancerad klinisk omvårdnad, vilket framkom i förfrågan till
sjukskötare med förskrivningsrätt (Kotila et al., 2016; STM, 2015).

8.3 Kommunikation i en vårdande relation
I en vårdande relation finns det faktorer som påverkar tillit mellan patient och sjukskötare. Ett
värdigt bemötande med respekt, glädje och bekräftelse i mötet ses av patienterna i studien som
relativt avgörande för att tillit skall uppstå i en vårdande relation. Enligt patienterna är första
intrycket viktigt för hur bemötandet upplevs och hur väl man känner sig mottagen. Genom att
sjukskötare visar aktning och taktfullhet respekterar sjukskötare hur patienten lever i nuet och
fokuserar inte enbart på sjukdomen. Patienterna upplevde att de kunde vara sig själva och
delade med sig av sina erfarenheter och möjliga orosmoment i den egna hälsan men också av
glädjeämnen från vardagen. Patienterna kände sig hedrade och förstådda med sjukskötares
personliga och vänliga bemötande.
Glädje är en källa till kraft som ger människan tillit till gemenskap och liv. Genom att dela
glädje ökar trivsel och patienterna får känna uppmärksamhet, uppskattning och medkänsla. Ett
äkta och varmt leende lyser upp rummet och mottagningsbesöket blir ljust och betydelsefullt
för patienten. Selander (2017) skriver att när glädje anger grundtonen i besöket, upplever sig
patienten hedrad och utvald. Då bekräftas patientens värdighet. Det betyder också att patienten
ges möjlighet att se sin situation på ett ljusare sätt trots sjukdom. I studien framkom att
sjukskötare var glad i blicken och ansågs vara mån om sina patienter och det skapade en känsla
av trygghet, säkerhet och tillit. Glädje hör hemma i vårdandet och som Selander (2017) skriver
är glädje ett uttryck för medmänsklig kärlek och omsorg och bidrar till att ge livet mening.
Därmed förstås att glädje ger hälsa.

37
Carina Kainberg

Kommunikationen i en vårdande relation och samtalet hör till de viktigare vårdhandlingarna.
Det finkänsliga samtalet öppnar upp för patientens delaktighet i vården, vilket möjliggör en
ömsesidig förståelse. I intervjuerna i studien framkom att sjukskötare inte avbröt samtalet och
tog inte kontroll över diskussionerna, trots att sjukskötare medverkade med sin specialkunskap.
I mötet fanns en ömsesidig respekt. Samtalet skapade en trygg miljö där patienten kände sig
sedd och hörd. Sjukskötare har en viktig uppgift i att skapa en trygg miljö och ett äkta samtal,
vilket öppnar upp för en relation som har sin grund i viljan att förstå den andra (Fredriksson,
2017). I praktiska vårdandet utgör kommunikation och språk grunden för att förstå patientens
verklighet (Fredriksson, 2017). Fredriksson, (2017) har utvecklat begreppet ”vårdande samtal”
som sedan ändrats till ett övergripande vårdvetenskapligt begrepp, ” vårdande
kommunikation”, (Fredriksson, 2017, s 420) med vilket man ska förstå att samtalet mellan
sjukskötare och patient är ett medel för att uppnå kommunikation. I en vårdande
kommunikation får patientens åsikter, rädslor och tankar inför framtiden lyftas fram.
Patienterna uppfattade samtalet med sjukskötare, som den vårdhandling som gav stöd och
uppmuntran för fortsatta vården.
Den non-verbala kommunikationen är också viktig i samtalet, vilket framkommer i
Timmermanns et als., (2017) forskning, där syftet var att utvärdera hur patienterna upplever
vårdpersonalens kommunikation med särskild uppmärksamhet på det icke-verbala
kroppsspråket och tonen i samtalet. Resultatet visade att den icke-verbala kommunikationen
och vårdpersonalens tonfall var av betydelse för att patienterna skall känna sig bekräftade i en
situation där en svår sjukdom gör att patienten känner sig som ” den lilla”. Patienterna behövde
stöd, tröst och uppmuntran av vårdpersonalen i en situation där patienterna upplevde en ökad
sårbarhet på grund av sin sjukdom. Ett leende gav positiva känslor trots en annars stressande
situation.
Enligt patienternas svar i studien är lyssnandet och den icke-verbala kommunikationen
betydelsefull för patienternas upplevelse av tillit. Patienterna ansåg att sjukskötares lyssnande
var äkta och ärligt, vilket gav patienterna en känsla av erkännande och medkänsla. Ett aktivt
lyssnande, ansågs av alla patienter, vara betydelsefullt för tillit i en vårdande relation.
Lyssnande innebar enligt patienterna att de kände sig värdefulla, accepterade och bekräftade
under mottagningsbesöket. Patienterna kände att de fick tillräckligt med tid och stöd, vilket
kändes som att sjukskötare bryr sig om dem som person. Enligt Koskinen (2017) söker
patienten en sjukskötare som verkligen är beredd att lyssna genom att förstulet iaktta och följa

38
Carina Kainberg

sjukskötares ansiktsuttryck, för att se om sjukskötares ansikte berör. Grundtanken är att utgå
från det som är viktigt för patienten och låta patienten få möta och sätta ord på sina tankar och
känslor. Ibland kan det bli så att sjukskötare får ta del av något verkligt personligt, som patienten
önskar avslöja om sig själv (Koskinen, 2017).
Studiens resultat kan sammanfattningsvis speglas mot förståelsen av huvud-hjärtahandmodellen, hur enligt Tast och Hilli (2019) tolkar begreppet handlingen, sett ur en
vårdvetenskaplig syn. Sjukskötares kompetens kännetecknas av att kunna omsätta teori till ett
praktiskt kunnande genom kritiskt tänkande, att genom ärlig och öppen kommunikation skapa
en vårdrelation där patienten känner sig delaktig. Att visa äkta uppmärksamhet innebär att
lyssna in patienten, även det outtalade, att dela och vara närvarande. När handens gärningar
inger tröst, hopp och mod får patienterna uppleva det sköna och det goda i vårdhandlingen.
Genom sjukskötares utstrålning och bemötande i en vårdande relation, främjas patienternas
upplevelse av hälsa och välmående i vardagen (Tast & Hilli, 2019).
Sjukskötare utför varje dag vårdhandlingar som får konsekvenser för hur patienterna kommer
att uppleva vården. Det som sjukskötare gör med handen ska synas i sättet att vara. Sjukskötares
teoretiska kunskaper, praktiska erfarenheter och bemötandet är en viktig del av det
professionella förhållningssättet. Denna studie visar att möten med gott och respektfullt
bemötande påverkar patienters hälsa och välbefinnande. Patienternas svar och uttalanden i
intervjuerna visar att det är sjukskötares kompetens vad gäller teori och praxis samt ett värdigt
bemötande som ger tillit – förtroende i en vårdande relation. Resultatet i denna studie visar att
mottagningsbesöket till sjukskötare var ljust, varmt och betydelsefullt för patienten, varför
sjukskötare med avancerad klinisk kompetens och begränsad förskrivningsrätt av läkemedel
har en viktig funktion i vårdprocessen.

9 METODOLOGISKA ÖVERVÄGANDEN
Inom kvalitativ metod är tillförlitlighet, giltighet och överförbarhet begrepp för svar på hur
trovärdigt ett resultat är. Trovärdigheten handlar om sanningshalten i resultatet och om hur
forskarens förförståelse och erfarenhet har påverkat analysen. Författarens förförståelse är
viktig i tolkningsprocessen. En viss grad av abstraktion och tolkning behövs för att resultatet
skall bli förståeligt. Resultatets trovärdighet bör visas av forskaren. Författaren skall tydliggöra

39
Carina Kainberg

att skapad kunskap är rimlig och att resultatet har giltighet. Det ska finnas en logisk
följdriktighet och en medvetenhet om att det är de deltagande patienternas uttalanden som
framkommer i resultatet. I en kvalitativ studie är författaren delaktig genom att under intervjun
vara medskapare av texten. Pålitlighet i studien beskrivs med att författaren förklarar sin
förförståelse (Lundman & Hällgren Graneheim, 2017; Mårtensson & Fridlund, 2017). I denna
studie har författaren en viss förförståelse som gäller avancerad klinisk omvårdnad eftersom
författaren har utbildat sig och arbetat som sjukskötare med egen mottagning i många år.
Forskningsinriktningen har troligen påverkats av denna förförståelse. Författarens intresse av
att få ta del av patienternas åsikter och beskrivningar på begreppet tillit i en vårdande relation
har också påverkat forskningsinriktningen. Författarens förförståelse har tillåtits vara med i
bakgrunden för att få relevanta tolkningar, vilket är möjligt i en kvalitativ studie. Dock har
författaren strävat efter att vara så neutral som möjligt så att förförståelsen inte färgat data under
forskningsprocessen. Författaren har ingen anknytning till studiens deltagande patienter och
sjukskötare vid de två hälsocentralerna.
Giltighet visar hur sann resultatet är. Ett resultat är giltigt om det visar det som är karakteristiskt
och representativt för studien. Det är värdefullt för studien att personer som är insatta i forskning
och i ämnet granskar om koder och kategorier överensstämmer med textens innehåll och att
teman och tolkningen är trovärdig. Strategier för val av deltagare har också betydelse för
resultatets giltighet. Underkategorier och kategorier är inte helt uteslutande av varandra. Det är
viktigt att det finns tillräckligt med data för att beskriva variationer och att urvalet och
analysarbetet återges noggrant. För att bevisa pålitlighet är det betydelsefullt att läsaren får ta
del av studiens deltagares direkta citat (Lundman & Hällgren Graneheim, 2017).
Studien genomfördes som en kvalitativ studie med induktiv forskningsansats eftersom syftet
med studien var att beskriva patienters upplevelser och erfarenheter. En induktiv analys var
lämplig eftersom resultatet önskades utgå från innehållet i intervjuerna (Danielson, 2017b).
Resultatet utgår från de deltagande, frivilliga patienternas beskrivningar på begreppet tillit i en
vårdande

relation.

Resultatet

diskuterades

med

återspegling

mot

en

teoretisk

omvårdnadsmodell och tidigare forskning inom vårdvetenskap, vilket bestyrker trovärdighet
och pålitlighet (Henricson,

2017). Handledaren för studien, biträdande professor i

gerontologisk vård vid Åbo Akademi genomläste materialet med meningsenheter,
underkategorier, kategorier och underteman och har handlett studeranden i tolkningen av
intervjumaterialet. Studiens urval och datainsamlingsmetod motiveras med att studeranden

40
Carina Kainberg

önskade göra telefonintervjuer med patienter för att nå ett så nyanserat resultat som möjligt.
Deltagarna valdes inte slumpmässigt utan så att de hade erfarenheter av det fenomen som är i
fokus för studien. Därmed finns risken att ett sådant urval gör att enbart patienter med positiva
upplevelser deltar, vilket kan ge en något förenklad och färgad syn på begreppet tillit.
Studeranden är medveten om risken men har ändå valt telefonintervju med frivilliga, deltagande
patienter för denna studie. Intervjuguiden bestående av semistrukturerade frågor bygger på det
ursprungliga patienttillitsformuläret som är testat och utvecklat i Sverige (Norberg Boysen et
al 2016: ” The Patient Trust Questionnaire, PTQ). PTQ enkätens första fyra påståenden belyser
den underliggande tillitsfaktorn, ”Trovärdighet” och ansågs därför vara relevant och bra grund
för denna studies intervjuguide. Patienttillitsformuläret är en användbar och validerad mätare.
Eftersom studien genomfördes med kvalitativ metod, formulerades frågorna för att kunna
användas i en intervju. Det anpassade frågeformuläret underlättade telefonintervjuerna. Under
intervjuerna användes stödfrågor för att på ett djupare plan kunna förklara resultatet och för att
syftet med studien skall uppnås. Detta kan anses ha uppfyllts väl eftersom svaren för det mesta
beskrev det som efterfrågades och bidrog till resultatets giltighet. De deltagande patienterna
fick bekanta sig med frågorna före telefonintervjun. Det var önskvärt att få med kvinnor och
män i olika åldrar för att få pålitliga och varierande svar vid telefonintervjuerna. Enligt
Danielson, (2017a) är det betydelsefullt att intervjuerna sker i en lugn och trivsam miljö.
Eftersom det var fråga om telefonintervju, gjordes intervjun i hemförhållanden. De deltagande
patienterna tillfrågades om tillfället var lämpligt för dem när de blev uppringda av studeranden.
Några av telefonintervjuerna flyttades till en annan mera lämplig tidpunkt för patienten. Två
testintervjuer gjordes i syfte att få frågeformulärets lämplighet granskad (Danielson, 2017a).
Antalet intervjuer gjorde att en mängd data kunde erhållas och en del skillnader men mest
likheter synliggjordes. I studien deltog 27 patienter, varav 20 kvinnor i åldern 24–79 år och 7
män i åldern 37–74 år. Som erfaren sjukskötare kan intervjuaren anse sig fått pålitliga svar med
att ha fått de deltagande patienterna att prata fritt och med förtroende om sina tankar och åsikter
angående mottagningsbesöket hos sjukskötare med begränsad förskrivningsrätt av läkemedel.
Giltighet påvisas också med ett rikligt antal citat i resultatbeskrivningen. I kapitlet om
forskningsprocessen beskrivs urval och dataanalys.
I denna studie har etiska principer följts, från val av ämne till praktiska genomförandet och
rapportering med att

hederlighet,

noggrannhet

och omsorgsfullhet

har iakttagits

(Forskningsetiska delegationen, 2012). Studien planerades, genomfördes och rapporterades

41
Carina Kainberg

enligt god vetenskaplig praxis. Det insamlade materialet presenteras med öppenhet och ansvar.
Insamlade data lagras enligt kraven på vetenskapliga fakta (Forskningsetiska delegationen,
2012).
Överförbarhet relaterar till huruvida en studies resultat kan överföras till andra kontexter eller
situationer. Resultatets överförbarhet kräver att trovärdighet och pålitlighet är säkrade
(Lundman & Hällgren Graneheim, 2017; Mårtensson & Fridlund, 2017). Det är problematiskt
att överföra resultatet till en annan kontext när det är fråga om en kvalitativ studie med mindre
sampelurval och när författarens förförståelse påverkar till viss grad resultatbeskrivningen och
tolkningen. Studiens resultat kan anses ha en viss överförbarhet i och med att begreppet tillit
beskrivits utgående från patienters perspektiv och kan då relateras till möjliga andra
vårdkontexter. Med att använda frågeformuläret PTQ eller liknande frågeformulär i en
kvantitativ forskning kunde det vara möjligt att få fram liknande resultat vid en annan tidpunkt.
En kvantitativ studie skulle troligen ge ett mera rättvist resultat vad gäller patienters tillit till
sjukskötaren med begränsad förskrivningsrätt av läkemedel, samtidigt som det även kunde
göras en kvantitativ studie angående sjukskötares erfarenheter med att arbeta med begränsad
förskrivningsrätt av läkemedel. Resultatet ger inga nya bidrag till vårdforskningen men bidrar
till och bestyrker betydelsen av avancerad klinisk omvårdnad. Resultatet i studien kan relateras
till tidigare forskning angående tillit – förtroende i en vårdande relation.

10 SLUTSATSER
Inom mottagningsverksamheten i primärhälsovården består sjukskötares arbetsuppgifter av
exempelvis

mottagningsarbete,

telefonrådgivning,

deltagande

i

olika

projekt

och

utvecklingsarbeten och att ibland vara teamledare inom en viss enhet. Det är viktigt med tydliga
arbetsbeskrivningar när sjukskötare får nya arbetsuppgifter. Sjukskötare bör känna till krav och
förväntningar som ställs på rollen som avancerad klinisk sjukskötare eller sjukskötare med
begränsad förskrivningsrätt av läkemedel. ” Det är inte enbart att skriva recept ” som
sjukskötare beskrev i Wilson et al., (2021) forskning.
När den nya social- och hälsovårdsreformen träder ikraft är det viktigt att satsa på
sjuksköterskeledda mottagningar i och med att närservicen och jämlikhet påtalas inom
primärhälsovården. Det är viktigt att sjukskötare får stöd och förståelse i sina arbetsuppgifter

42
Carina Kainberg

av sina medarbetare, närmaste förman och ledningen inom organisationen. Vi, administrativa
ledare, skall framledes ta ansvar för att motivera sjukskötare att utbilda sig inom avancerad
klinisk omvårdnad eller i begränsad förskrivningsrätt av läkemedel och på så sätt värna om en
högkvalitativ vård för patienterna.
I nedanstående figur sammanfattas faktorerna, som ansågs vara betydelsefulla för vårdkvalitet
och tillit i en vårdande relation, sett ur patienternas perspektiv. Faktorerna inverkar på
relationen mellan sjukskötare och patient och ibland är någon av faktorerna mera framträdande
än en annan. Patienterna kände sig trygga, säkra och förstådda med att sjukskötare hade
specialkunskaper och ett personligt och värdigt bemötande. Det vårdande och stödjande
arbetssättet befrämjar patienternas upplevelse av hälsa. Det är genom sjukskötarens varma,
professionella och trygga händer samt genom en personcentrerad, erkännande och
medkännande

hållning

som

vårdandet

blir

tillitsfullt

och

Figur 3. Begreppet tillit i en vårdande relation sett ur patienternas perspektiv

trovärdigt.

Carina Kainberg

REFERENSER
Aronsson, G. (2017). Tillit och hälsa. Psykologiska institutionen, Stockholms universitet.
https://www.mind.se/aktuellt/tillit/
Bauer, L. & Bodenheimer, T., (2017). Expanded roles of registered nurses in primary care
delivery

of

the

future.

Nursing

Outlook,

65,

(5),

pp

624-632.

Doi:10.1016/j,

outlook.2017.03.011
Belcher, M. & Jones, L. (2009). Graduated nurses experiences of developing trust in the nursepatient

relationship.

Contemporary

Nurse

31,

(2),

p

142-152.

https://doi.org/10.5172/conu.673.31.2.142
Bell, L. & Duffy, A., (2009). A concept analysis of nurse-patient trust. British Journal of
Nursing 18,(1), p. 46-51. https://doi.org/10.12968/bjon.2009.18.1.32091
Brennan, N., Barnes, R., Calnan, M., Corrigan, O., Dieppe, P. & Entwistle, V., (2013). Trust in
the health-care provider-patient relationship: a systematic mapping review of the evidence base.
International Journal for Quality in Health Care, 25, (6), p. 682-688. https://doiorg./10.1093/intqhc/mzt063
Bryant-Lukosius, D., Callens, B., Fliedner, M., Geest, S., Grossman, F., Henry, M., Herrman,
L., Koller, A., Martin, J., Schwendimann, R., Spichiger, E., Stoll, H., Ulrich, A., Weibel, L.
(2016). Framework for evaluating the impact of advanced practice nursing roles. Journal of
Nursing Scholarship 4 8, (2), p. 201-209. https://doi.org/10.1111/jnu.12199
Casey, M., O`Connor, L., Cashin, A:, Smith, R., O`Brien, R:, Nicholson, E., O`Leary, D:, Fealy,
G., Mcnamara, M:, Glasgow, M.E., Stokes, D. & Egan, C., (2017). An overview of the
outcomes and impact of specialist and advanced nursing and midwifery practice, on quality of
core, cost and access to service: A narrative review. Nurse Education Today 56 p 35-40.
https://doi.org/10.1016/j.nedt.2017.06.004
Chater, Angel, M., Williams, J. & Courtenay, M., (2019). The prescribing needs of community
practitioner nurse prescribers: A qualitative investigation using the theoretical domains
framework and COM-B. Journal of advanced nursing Vol.75(11) p. 2952-2968.
https://doi.org/10.1111/jan.14170

Carina Kainberg

Courtney, M., Carey, N., Gage, H., Stenner, K. & Williams, P. (2015). A comparison of
prescribing and non-prescribing nurses in the management of people with diabetes. Journal of
Advanced Nursing, 71(12) p. 2950-2964 https://doi,org/10.1111/jan.12757
Dahlberg, K & Ekman, I. (2017). Vägen till patientens värld och personcentrerad vård. Att bli
lyssnad på och förstådd. (Första upplagan s. 23–40). Stockholm: Liber AB
Danielson, E., (2017a). Kvalitativ forskningsintervju. I Henricson, M. (Red.), VETENSKAPLIG
TEORI OCH METOD. FRÅN IDÉ TILL EXAMINATION INOM OMVÅRDNAD. (Andra
upplagan s 143–146). Lund: Studentlitteratur.
Danielson, E., (2017b). Kvalitativ innehållsanalys. I Henricson, M. (Red.), VETENSKAPLIG
TEORI OCH METOD. FRÅN IDÉ TILL EXAMINATION INOM OMVÅRDNAD. (Andra
upplagan s. 285–293). Lund: Studentlitteratur.
Dataskyddslagen 1050/2018. www.finlex.fi
https://www.finlex.fi/sv/laki/alkup/2018/20181050
Delmaire, M-L. & Lafortune, G. (2010). Nurses in advanced roles. A description and evaluation
of experiences in 12 developed countries. OECD Health Working Paper No.5
Denscombe, M. (2018). FORSKNINGSHANDBOKEN. För småskaliga forskningsprojekt inom
samhällsvetenskaperna. Lund: Studentlitteratur.
Dinç, L. & Gastmans, C. (2013). Trust in nurse-patient relationships: A literature
review. Nursing Ethics 20(5), pp 501–516.
Eriksson, I., Lindblad, M., Möller, U. & Gillsjö, C. (2017). Holistic health care: Patients¨
experience of health care provided by an Advanced Practice Nurse. International Journal of
Nursing Practice. https://doi.org/10.1111/ijn.12603
Eriksson, K. (2018). Vårdvetenskap. Vetenskapen om vårdandet – Om det tidlösa i tiden.
(Samlingsverk av Katie Eriksson, 1 upplagan s. 237–239), Stockholm: Liber
Fagerström, L. (2011) AVANCERAD KLINISK SJUKSKÖTERSKA – Avancerad klinisk
omvårdnad i teori och praxis. (Red.) (Upplaga 1:2 s.25, 42–45, 101–106, 116–119, 132–134).
Lund: Studentlitteratur.

Carina Kainberg

Fagerström, L. (2019). AVANSERT KLINISK SYKEPLEIE (Red.), (s62-64, 89, 199–207).
Gyldendal Norsk Forlag.
Ferguson, L.M., Ward, H., Card, S., Sheppard, S. & McMurtry, J. (2013). Putting the patient
back into patient-centred care: An education perspective. Nurse education in practice 13(4),
pp283-287. https://doi.10.1016/j.nepr.2013.03.016
Fimea, (2012). Tiedolla järkevään lääkkeiden käyttöön. Lääkeinformaatio toiminnan nykytila
ja strategia vuoteen 2020. Fimean Julkaisusarja 1/2012.
Forskningsetiska

delegationen

(TENK).

(2012).

www.tenk.fi/sites/tenk.fi/files/HTK_ohje_2012.pdf

God

vetenskaplig

praxis.

https://

https://tenk.fi/sv/anvisningar-och-

material/GVP-anvisningarna-2012
Fredriksson, L. (2017). Vårdande kommunikation. I Wiklund Gustin & Bergbom (Red.),
VÅRDVETENSKAPLIGA BEGREPP I TEORI OCH PRAKTIK. (2:2 upplagan, s. 415-423).
Lund: Studentlitteratur.
Furlong, E. & Smith, R. (2005). Advanced nursing practice: Policy, education and role
development.

Journal

of

Clinical

Nursing,

14,(9),

pp1059-1066.

https://doi.org/10.1111/j.1365-2702.2005.01220.x
Gielen, S., Dekker, J., Francke, A., Mistiaen P. & Kroezen, M. (2014). The effects of nurse
prescribing: a systematic review. International Journal of Nursing Studies, 51(7), p. 1048-1061.
https://doi,org/10.1016/j.ijnurstu.2013.12.003
Gillsjö, C. & Bergman, K. (2011). Klinisk undersökning och kliniskt beslutsfattande på en
avancerad nivå. I Fagerström, L. (Red.). AVANCERAD KLINISK SJUKSKÖTERSKA –
Avancerad klinisk omvårdnad i teori och praxis. (Upplaga 1:2, s 212-241). Lund:
Studentlitteratur.
Hallman, E-B., Gillsjö, C. (2005). Avancerad specialistsjuksköterska – från idé till verklighet.
Vård i Norden. 25, (3), s. 76–78.
Henricson, M. (2017). Diskussion. I VETENSKAPLIG TEORI OCH METOD. FRÅN IDÉ TILL
EXAMINATION INOM OMVÅRDNAD. (Andra upplagan, s. 411–419). Lund: Studentlitteratur.

Carina Kainberg

Henricson, M & Billhult, A. (2017). Kvalitativ metod. I Henricson, M. (Red.),
VETENSKAPLIG TEORI OCH METOD. FRÅN IDÉ TILL EXAMINATION INOM
OMVÅRDNAD. (Andra upplagan s 111–117). Lund: Studentlitteratur.
Hindi AMK., Seston, E., Bell, D., Steinke, D., Willis, S. & Schafheutle, E. (2019). Independent
prescribing in primary care: A survey of patients`, prescribers` and colleagues` perceptions and
experiences. Health SocCare Community 27 e459-e470. https://doi.org/10.1111/hsc.12746
Inkinen, R., Volmanen, P. & Hakoinen, S. (2015). Turvallinen lääkehoito-opas
lääkehoitosuunnitelman tekemiseen sosiaali- ja terveydenhuollossa. THL, institutet för hälsa
och välfärd. https://urn.fi/URN:ISBN:978-952-302-577-6
Kjellström, S., (2017). Forskningsetik. I Henricson, M. (Red.), VETENSKAPLIG TEORI OCH
METOD. FRÅN IDÉ TILL EXAMINATION INOM OMVÅRDNAD. (Andra upplagan s. 57–60,
69–73). Lund: Studentlitteratur.
Kinchen, E. (2019). Holistic Nursing Values in Nurse Practitioner Education. International
Journal of Nursing Education Scholarship 16, (1). https://doi.org/10.1515/ijnes-2018-0082
Koskinen,

C.

(2017).

Lyssnande.

I

Wiklund

Gustin

&

Bergbom

(Red.),

VÅRDVETENSKAPLIGA BEGREPP I TEORI OCH PRAKTIK. (Andra upplagan, s. 405–413).
Lund: Studentlitteratur.
Kotila, J., Axelin, A., Fagerström, L., Flinkman, M., Heikkinen, K., Jokiniemi, K., Korhonen,
A., Meretoja, R. & Suutarla, A. (2016). Sairaanhoitajien uudet työnkuvat – laatua
tulevaisuuden

sote-palveluihin.

Hämtad

från

sairaanhoitajat.fi/wp-

content/uploads/2020/01/Laajavastuinen-sairaanhoitaja-muuttaa-sote-palveluita.pdf
Lag om yrkesutbildade personer inom hälso- och sjukvården 1994/559. Hämtad från
www.finlex.fi/sv/laki/ajantasa/1994/19940559
Lundman, B. & Hällgren Graneheim, U. (2017). Kvalitativ innehållsanalys. I: Höglund Nielsen,
B & Granskär, M. Tillämpad kvalitativ forskning inom hälso- och sjukvård. Lund:
Studentlitteratur.

Carina Kainberg

Muurinen, S. & Mäntyranta, T. (2011). Kokeneesta sairaanhoitajasta asiakasvastaava.
Sairaanhoitajat VOL 84 (s. 21-23).
Downloads/Kokeneesta%20sairaanhoitajasta%20asiakasvastaava_Sairaanhoitaja1_2011.pdf
Hämtad 30.4.2021.
Mårtensson, J. & Fridlund, B. (2017). Vetenskaplig kvalitet i examensarbete. I Henricson, M.
(Red.), I VETENSKAPLIG TEORI OCH METOD. FRÅN IDÉ TILL EXAMINATION INOM
OMVÅRDNAD. (Andra upplagan, s. 431–435). Lund: Studentlitteratur.
Norberg Boysen, G., Christensson, L., Wireklint Sundström, B., Herlitz, J., Nyström, M. &
Jutengren, G. (2016). Use of the emergency medical service by patients with suspected acute
primary healthcare problems: Developing a questionnaire to measure patient trust in healthcare.
European Journal for Person Centered Healthcare, 4(3) pp 444-452 Doi:105750/ejpch.
v4i3.1120
Norberg Boysen, G. (2017). Patientens tillit till den prehospitala vårdkedjan. Ändamålsenlig
vård för patienter med primärvårdsbehov. (Doktorsavhandling, Högskolan i Borås). Hämtad
från https://diva-portal.org/smash/get/diva2:1104875/FULLTEXT01.pdf
Sairaanhoitajat (2021). Etiska riktlinjer för sjukskötare
https://sairaanhoitajat.fi/ammatti-ja%20osaaminen/kollegiaalisuus%20ja%20ammattietiikka/
Hämtad 30.4.2021.
Selander, G. (2017). Glädje. I Wiklund Gustin & Bergbom (Red.), VÅRDVETENSKAPLIGA
BEGREPP I TEORI OCH PRAKTIK. (Andra upplagan, s. 450–456). Lund: Studentlitteratur.
Social- och hälsovårdsministeriets förordning om förskrivning av läkemedel, 1088/2010
www.finlex.fi
Social- och hälsovårdsministeriet [stm]. (2015). Työnjakoa uudistamalla nopeammin hoitoon
ja joustavuutta palveluihin. Selvitys rajatun lääkkeenmääräämisen toteutumisesta ja
kehittämisehdotukset. Rapport 2015:49.
Social-

och

hälsovårdsministeriet

[stm].

(2019).

Soteuudistus.

Hämtad

https://stm.fi/soteuudistus , https://soteuudistus.fi/sv/om-social-och-halsovardsreformenSocial- och hälsovårdsministeriet [stm]. U.å. Vårdgarantin. https://stm.fi/sv/vardgaranti

från

Carina Kainberg

Stenner, KL., Courtenay, M. & Carey, N. (2011). Consultations between nurse prescribers and
patients with diabetes in primary care: a qualitative study of patient views. International
Journal of Nursing Studies. 48(1) pp 37–46. Doi:10.1016/j.ijnurstu.2010.06.006
Svenska

Akademiens

ordlista.

(2004).

https://www.saob.se/artikel/?unik=T_1109-

0243.5JSo&pz=3
Svensk Ordbok. (u.å.) https://www.svenskaakademien.se/svenska-spraket/svensk-ordbokutgiven-av-svenska-akademien-so-tillganglig-som-gratis-app
Swan, M., Ferguson, S., Chang, A., Larson, E. & Smaldone, A. (2015). Quality of primary care
by advanced practice nurses: a systematic review. International Journal for Quality in Health
Care, 27, (5), p. 396-404. https://doi.org/10.1093/intqhc/mzv054
Söderlund,

M.

(2017).

Vårdande.

I

Wiklund

Gustin

&

Bergbom

(Red.),

VÅRDVETENSKAPLIGA BEGREPP I TEORI OCH PRAKTIK. (2:2 upplagan, s. 295–301).
Lund: Studentlitteratur.
Terveyden

ja

hyvinvoinnin

laitos,

Institutet

för

hälsa

och

välfärd.

(2014).

https://thl.fi/sv/web/ojamlikhet-i-halsa-och-valfard/ojamlikhet
Timmermann, C., Uhrenfeldt, L. & Birkelund, R. (2017). Ethics in the communicative
encounter: Seriously

ill patients´ experiences of health professionals´ nonverbal

communication. Scandinavian journal of caring sciences, 31(1) pp 63-71.
Tinelli, M., Blenkinsopp, A., Latter, S., Smith, A. & Chapman, S., (2013). Survey of patients`
experiences and perceptions of care provided by nurse and pharmacist independent prescribers
in primary care. Health Ecpectations 18, p. 1241–1255. https://doi.org/10.1111/hex.12099
Vaartio-Rajalin, H., Nyholm, L. & Fagerström, L. (2020). Patient education in the hospital-athome care context. Patient Experience Journal 7, (1) pp. 65–74.
Wiklund, L. (2016). Vårdvetenskap i klinisk praxis. (Första utgåvan, sjätte tryckningen, s 155–
161, 167–170). Stockholm: Natur och Kultur.
Wilson, D., Fay, A., Nam, M.A. & Murphy, J, (2021). The need for and value of nurse and
midwife prescribing: Findings from an Irish research investigation. International Journal of
Nursing Practice. 27(1), e12877 https://doi-org.ezproxy.vasa.abo.fi/10.1111/ijn.12877

Carina Kainberg

BILAGA 1.

STADEN JAKOBSTAD PIETARSAAREN KAUPUNKI
Social- och hälsovårdsnämnden Sosiaali- ja
terveyslautakunta

Viranhaltijapäätös
Päivämäärä 04.12.2020
Pykälä 247/2020
Sakägare/
Tjänsteinnehavarbeslut Datum 04.12.2020
Paragraf 247/2020

Carina Kainberg
Asianosainen
Ärende/
Asia
Beskrivning/ Selostus

Beslut/
Päätös
Underskrift/ Allekirjoitus
Delgivning/ Tiedoksianto
Beslut om tillstånd för forskning och lärdomsprov, Carina Kainberg
Anhållan om tillstånd för forskning och lärdomsprov. Studiens namn: Kartläggning av
patienters tillit till sjukskötares förskrivning av läkemedel inom primärhälsovården. Syftet med
studien är att beskriva patienters upplevda tillit för sjuk skötare.
Studien utförs mellan oktober 2020 – februari 2021.
Beviljas enligt anhållan och vi tar gärna del av resultaten då underökningen klar (t.ex av
gradun) till organisationen.
Lis-Marie Vikman
Chef för vårdarbetet/Hoitotyön päällikkö

Carina Kainberg

BILAGA 2.

Åbo
Akademi

FORSKNINGSETISKA NÄMNDEN

UTLÅTANDE
Forskning: Kartläggning av patienters tillit för sjukskötarens begränsade
förskrivningsrätt på läkemedel inom primärhälsovården i Österbotten

Forskare: Carina
Kainberg
Plats:
FPVVårdvetenskap

Forskningsetiska nämnden har tagit del av Kainbergs tillägg till sin tidigare ansökan om
etiskt tillstånd för ovan nämnda forskning. Nämnden finner att tillägget på ett överlag
tillfredsställande sätt hanterar nämndens synpunkter på den tidigare ansökan. Dock bör de
insamlade texterna inte förvaras på ett externt USB-minne, eftersom det inte är en säker
lagringsform. Istället bör de lagras på en lösenords-skyddad hårddisk. Under

förutsättning att denna korrigering görs, ger
Kainbergs forskning.

nämnden härmed sitt tillstånd till

Åbo
18.12.2020
Martin
Gustafsson

Anne-Leena
Gröning
Ordförande
Sekreterare

Carina Kainberg

BILAGA 3.
BÄSTA KOLLEGA
Ärende: Samarbete angående pro gradu-avhandling: Kartläggning av patienters tillit till
sjukskötarens begränsade förskrivningsrätt inom primärhälsovården i Österbotten.
Mitt namn är Carina Kainberg och jag är avdelningsskötare inom mottagningsverksamheten
vid Kronoby hälsostation, öppenvård. Jag studerar vårdvetenskap och hälsovårdsadministration
vid fakulteten för hälsovetenskaper vid Åbo Akademi, Vasa.
Syftet med studien är att kartlägga patienters tillit till sjukskötare med begränsad
förskrivningsrätt av läkemedel.
Frågeställningar är:
•

Hur upplever patienterna mottagningsbesöket hos en sjukskötare med förskrivningsrätt på
vissa läkemedel?
• Vilka faktorer anser patienterna vara viktiga vid mottagningsbesöket?
Jag önskar göra telefonintervjuer med patienter som besökt din mottagning för att få recept
utskrivet för en akut sjukdom eller receptförnyelse på grund av en kronisk sjukdom. Därför
behöver jag din hjälp med att få kontakt med patienterna under perioden november 2020februari 2021.
Deltagare i studien är patienter som är 18 år eller äldre. Patienterna önskas ha svenska som
modersmål. Patienter med demens exkluderas från studien och hänsyn bör tas till patientens
sociala situation och kognitiva förmåga. Det är viktigt att inte välja ut vissa patienter utan fråga
dina patienter om deltagande i den följd de besöker mottagningen. Min önskan är att du frågar
patienten om hens telefonnummer för att få skicka patientens telefonnummer till
magisterstuderanden. Det kan göras så att du meddelar patientens telefonnummer till mig per
telefon eller som säkerhetsmail. Jag ringer upp patienten på andra eller tredje vardagen efter
mottagningsbesöket. Jag skickar intervjuguiden elektroniskt och önskar att du printar och delar
ut den så att patienten kan bekanta sig med den före telefonintervjun. Intervjuguiden är gjord
med semistrukturerade frågor och bygger på en färdigkonstruerad enkät som är testad i tidigare
studier.
Planen är att göra sammanlagt 12 - 15 telefonintervjuer vid två olika hälsocentraler i
Österbotten. Telefonintervjuerna önskar jag göra i november 2020-februari 2021. Jag vill här
meddela att din identitet och verksamhetsstället, inte på något sätt framkommer i
magisteravhandlingen.
Informationsbrevet och samtyckesformuläret önskar jag att du ger till patienten som besökt din
mottagning. Informationsbrevet och samtyckesformuläret bygger på den etiska principen om
att skydda deltagarnas frihet och självbestämmande. Genom att ge sitt telefonnummer till
sjukskötaren så att hen kan meddela det till studerande, ger patienten ett muntligt samtycke.
Inget personregister kommer att upprättas. I informationsbrevet till patienterna framgår att
deltagandet i studien är frivilligt. Medverkandet i studien kommer inte heller att påverka
patientens framtida vård och behandling, vilket också framkommer i informationsbrevet till
patienterna. Forskningsplanen och följebrevet skickas för etisk prövning till Åbo Akademins
Forskningsetiska nämnd.

Carina Kainberg

Jag är mycket tacksam om du som sjukskötare med förskrivningsrätt kan samarbeta med mig i
denna magisterstudie. Kan du vänligen kontakta mig per e-post för att diskutera hur praktiskt
genomföra studien och till vem jag ska skicka informationsbrev, samtycke och intervjuguide.
Om du önskar ytterligare information angående magisteravhandlingen får du gärna ta kontakt
per e-post till mig, Carina Kainberg eller till min handledare Heli Vaartio-Rajalin. HVD,
universitetsforskare
Med bästa samarbetshälsningar
Carina Kainberg
Nedervetil 9.10.2020
Studerande Carina Kainberg

Handledare Heli Vaartio-Rajalin HVD

Tel. 040 8390 743

Tel. +358503427164

kainberg.carina@gmail.com

heli.vaartio-rajalin@abo.fi

BÄSTA PATIENT
Ärende: Medverkande i forskningsstudie
Mitt namn är Carina Kainberg och jag är avdelningsskötare inom mottagningsverksamheten
vid Kronoby hälsostation, öppenvård. Jag studerar vårdvetenskap och hälsovårdsadministration
vid fakulteten för hälsovetenskaper vid Åbo Akademi, Vasa.
Jag ber om Ert deltagande i min studie: Kartläggning av patienters tillit för sjukskötares
begränsade förskrivningsrätt av läkemedel inom primärhälsovården i Österbotten. Deltagandet
innebär en kort telefonintervju på 15–30 minuter.
Under senaste åren har sjukskötare som gått en tilläggsutbildning fått godkännandet att skriva
recept för vissa akuta sjukdomar och sedan april 2020 rätt att förnya recept för vissa kroniska
sjukdomar då medicineringen påbörjats av en läkare. Jag skall göra en studie om patienters tillit
för sjukskötares förskrivning av läkemedel på två olika hälsovårdscentraler i Österbotten. Det
är viktigt att få ta del av era, patienters, synpunkter eftersom det bidrar till utvecklande av en
god vård. Samtidigt hoppas jag att det ska ge ökad förståelse för sjukskötares avancerade
kliniska omvårdnad och begränsad rätt att förskriva läkemedel.
I studien kommer jag att göra telefonintervjuer med er patienter, som besökt en sjukskötare med
rätt att skriva ut recept på vissa mediciner. Intervjuerna kommer att spelas in och skrivas till
text. Texterna är kodade med identifieringsnummer för att bevara deltagarens anonymitet.
Texterna kommer att hanteras så att obehöriga inte kan ta del av dem. Deltagandet i studien är
frivilligt och kan när som helst avbrytas under studiens gång utan att orsaken behöver anges.
Medverkandet i studien kommer inte att påverka Er framtida vård och behandling.

Carina Kainberg

Ifall Ni ger Ert tillstånd till medverkande, kommer sjukskötare att be om Ert telefonnummer så
att jag, Carina Kainberg, kan ringa upp Er två eller tre vardagar efter mottagningsbesöket hos
sjukskötare med förskrivningsrätt av läkemedel. Sjukskötare ger Er en intervjuguide, som ni
kan bekanta Er med före telefonintervjun.
Plats. Datum. Nedervetil 9.10.2020
Studerande: Carina Kainberg
Tel. 040 8 390 743

Handledare: Heli Vaartio-Rajalin HVD
Tel. +358 503 427 164

Carina Kainberg

BILAGA 4.

BÄSTA PATIENT
Samtyckesformulär
Jag har fått information med ett skriftligt informationsbrev om studiens syfte. Jag är medveten
om att deltagandet innebär en telefonintervju två till tre dagar efter mottagningsbesöket till
sjukskötare med begränsad rätt att förskriva recept av läkemedel. För telefonintervjun ger jag
mitt telefonnummer till sjukskötare så att hen kan skicka telefonnumret till
magisterstuderanden, som gör telefonintervjun. Jag känner till att intervjun kommer att spelas
in och skrivas ut som text och vara kodad för att bevara deltagarens anonymitet samt att texterna
kommer att förvaras och hanteras så att obehöriga inte kan ta del av dem. Jag är medveten om
att det kan finnas citat från intervjun i studien men jag vet att jag inte kan identifieras och att
mitt namn inte framkommer i studien. Jag är informerad om att deltagandet i studien är frivilligt
och kan när som helst avbrytas under studiens gång utan att orsaken behöver anges. Mina svar
används då inte i magisteravhandlingen. Jag är informerad om att mina svar gäller bara för
denna studie och att intervjumaterialet kommer att förstöras när studien är klar.
Jag har informerats om studiens syfte, om hur informationen samlas in, bearbetas och
behandlas. Jag har även informerats om att mitt deltagande är frivilligt och att jag, när jag vill,
kan avbryta min medverkan i studien utan att ange orsak.
Jag samtycker härmed till att medverka i denna intervjustudie som handlar om patienters tillit f
sjukskötare med begränsad förskrivningsrätt på läkemedel inom primärhälsovården i
Österbotten. Jag samtycker till att sjukskötaren ger mitt telefonnummer till magisterstuderande
Kainberg Carina och att Kainberg kontaktar mig per telefon för en intervju.
Plats och tid_________________________________________________________________
Deltagarens underskrift och tel. _________________________________________________
Studerandens underskrift: ____Carina Kainberg_______________________________
Namnförtydligande: ____CARINA KAINBERG____________________________________

Kontaktuppgifter:
Namn : Carina Kainberg
E-post : kainberg.carina@gmail.com
Tel. 040 8 390 743

Handledare: Heli Vaartio-Rajalin HVD,
E-post:
heli.vaartio-rajalin@abo.fi
Tel.
+358 503 427 164

Carina Kainberg

BILAGA 5.

Din upplevelse av vårdtillfället
INTERVJUGUIDE
Kön
Kvinna____
Man______
Ålder________

Vilket/vilka symtom gjorde att Ni sökte sjukvård just denna dag?
Till vem rekommenderades Ert mottagningsbesök, sjukskötare eller läkare?
Hade Ni möjlighet att välja och var valet lätt att göra?

Följande frågor handlar om Er tillit för sjukskötare med förskrivningsrätt.
Här är frågorna!
Berätta vänligen om besöket till sjukskötaren? Hur upplevde Ni att sjukskötaren tog hand
om er?
Vad gjorde att Ni känner att Ni blev tagen på allvar och om inte så varför?
Ni fick recept utskrivet av sjukskötaren. Vilken information fick Ni om Er medicinering?
Hur uppmärksammade sjukskötaren Era åsikter vid mottagningsbesöket?Kan Ni berätta
om något som inte kändes bra vid mottagningsbesöket?Har Ni förtroende för sjukskötaren
som har rätt att skriva recept?

STÖDFRÅGOR
Hur menar Ni då?

Kan Ni förklara det mera....

Berätta om det.....

Kan Ni.... Vad var....

Mitt Varma TACK för att Ni medverkar och besvarar frågorna under en telefonintervju
Med Vänliga Hälsningar Carina Kainberg/ magisterstuderande vid Åbo Akademi, Vasa

