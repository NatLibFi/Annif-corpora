Mofi-undervisning ur ett elevperspektiv

En kvalitativ intervjustudie av sjätteklassares upplevelser av sin tvåspråkiga
vardag och mofi-undervisningen i praktiken

Beata Schöring

Magisteravhandling i pedagogik
Fakulteten för pedagogik och välfärdsstudier
Åbo Akademi
Vasa, 2021

Beata Schöring

Abstrakt
Författare

Vasa 2021

Beata Schöring
Arbetets titel

Mofi-undervisning ur ett elevperspektiv - En kvalitativ intervjustudie av sjätteklassares
upplevelser av sin tvåspråkiga vardag och mofi-undervisningen i praktiken
Avhandling för magisterexamen i pedagogik.

sidantal (64)

Vasa: Åbo Akademi. Fakulteten för pedagogik och välfärdsstudier.

Denna avhandling är en delstudie inom forskningsprojektet Mofi 2.0 som är en del av Svenska
kulturfondens strategiska program Hallå!
Referat

Syftet med denna avhandling är att beskriva hur mofi-eleverna upplever sin egna språkliga

identitet samt deras upplevelser och erfarenheter av mofi-undervisningen. Som grund för
undersökningen ligger följande två forskningsfrågor:

1. Hur identifierar mofi-eleverna sig själva språkligt och hur upplever de sin tvåspråkiga vardag
utanför skolan?

2. Vilka är mofi-elevernas upplevelser och erfarenheter av mofi-undervisningen och hur
upplever de att mofi-undervisningen kunde utvecklas?

Undersökningen är av kvalitativt slag och forskningsansatsen är narrativ. Intervjuerna i sig är

inte byggda som berättelser, utan resultatanalysen och redovisningen är uppbyggda som
berättelser. Som datainsamlingsmetod har gruppintervjuer använts. Tolv respondenter från två
olika skolor har deltagit i undersökningen. Alla är mofi-elever i årskurs 6.

Resultaten visar att de flesta elever identifierar sig som tvåspråkiga, en som fyrspråkig och en
som trespråkig. Eleverna upplever främst fördelar med att vara tvåspråkig, bland annat berättar

2

Beata Schöring

de att man kan tala med fler människor, man har nytta av tvåspråkigheten när man reser i Finland
och tvåspråkigheten är till en fördel i arbetslivet. Den enda nackdelen enligt eleverna är att man

blandar på ord. Resultaten visar även att eleverna anser att mofi-elever kan tala finska och

kommunicera på det finska språket. Några elever upplever även att mofi-elever talar finska
hemma.

Eleverna känner sig inte delaktiga i den finska kulturen och upplever att de har begränsad
kännedom om den. Endast en elev berättar om att hen känner till bland annat olika finska artister

och låtar. De flesta av eleverna lyssnar främst på engelskspråkig musik och ser på
engelskspråkiga serier.

En del av eleverna upplever att de får sin kulturkännedom från hemmet eller sin omgivning,

medan några elever menar att de lär sig om den finska kulturen i skolan, men inte direkt under
mofi-lektionerna. De upplever ändå inte att de behöver lära sig mera om den finska kulturen i
mofi-undervisningen.

Resultaten tyder på att mofi-undervisningen ordnas främst på ett traditionellt sätt med fokus på
textbehandling och läromedel. Några elever berättar även om mindre traditionella arbetssätt.

Eleverna upplever att de under mofi-lektionerna lär sig nya ord och övar på att översätta, skriva,

läsa och böja ord. En elev anser att de gör samma som på modersmåls-lektionerna, bara att det
sker på finska. Eleverna är av den åsikten att de inte behöver lära sig mer grammatik, utan att
de redan kan det mesta. Några elever anser också att det ändå kan vara bra att lära sig mera.

Några elever upplever att mofi-undervisningen inte behöver förändas, medan några föreslår mer
digitalt arbete, projektarbeten och att eleverna får delta i planeringen av undervisningen.

Kommunikativa arbetsmetoder önskas och ordförhör skulle enligt eleverna gärna få bytas ut till
att lära sig tala, skriva och läsa bättre på finska. Enligt eleverna är det viktigt att mofi undervisas
bland annat för att nivåskillnaderna mellan eleverna i klassen annars skulle vara så stor om alla

skulle vara i samma finskagrupp. Eleverna anser att nivån på mofi-undervisningen är medelsvår
och några elever upplever att vissa uppgifter är lätta och andra svåra. Eleverna önskar att de

skulle få utveckla sin muntliga finska och öva på skriftspråket i finskan. En elev berättar att hen
skulle vilja öva på finskan i olika situationer som kan uppstå utanför skolan.

3

Beata Schöring

Sökord:
Modersmålsinriktad finska, Mofi-undervisning, två- och flerspråkighet, identitet

4

Beata Schöring

Innehåll
Abstrakt

2

1.1 Bakgrund och val av ämne

7

1.3 Avhandlingens disposition

9

1 Inledning

1.2 Syfte och forskningsfrågor
2 Teoretisk referensram

7

8
10

2.1 Syn på språkinlärning

10

2.3 Språklig identitet

17

2.2 Tvåspråkighet

2.4 Modersmålsinriktad finskundervisning

3 Metod

12
19
26

3.1 Syfte och forskningsfrågor

26

3.3 Narrativ forskning som forskningsansats

29

3.2 Kvalitativ metod

3.4 Intervju som datainsamlingsmetod

3.5 Val av respondenter och genomförande av undersökning
3.6 Reliabilitet och validitet

3.7 Undersökningens etiska aspekter

4 Resultat

26
30
33
35
37
39
5

Beata Schöring

4.1 Elevernas språkliga bakgrund och identitet

39

4.3 Sammanfattning av resultat

47

4.2 Mofi-undervisningen i praktiken
5 Diskussion

49

5.1 Resultatdiskussion

49

5.3 Förslag till fortsatt forskning

56

5.2 Metoddiskussion
Referenser

Bilagor

Bilaga 1 Brev till elever och deras föräldrar
Bilaga 2 Intervjuguide

6

43

53
57
61
61
63

Beata Schöring

1 Inledning
1.1 Bakgrund och val av ämne
Lärokursen i modersmålsinriktad finska [härefter används förkortningen mofi] har väckt
diskussioner i media och speciellt under år 2019 pågick en livlig debatt om mofi-undervisning.
Det som diskuterats i olika insändare är bland annat mofi-undervisningens uppdrag och lärares
kompetens, samt vilka elever som anses vara mofi-elever. Det finns även diskussioner om att
eleverna inte lär sig tala under mofi-lektionerna och att finskundervisningen är alltför
grammatikbetonad (Pörn, 2012). Det diskuteras om att finskundervisningen borde vara mer

kommunikativ och att den finska didaktiken är omodern (Winiger, 2015). Pörn och Norrman
(2011) synliggör i sin rapport att det finns en klyfta mellan läroplanens innehåll och vad som
sker på fältet. Grunderna för läroplanen för den grundläggande utbildningen (Glgu, 2014)
betonar en kommunikativt inriktad undervisning.

Mofi-undervisningen är avsedd för elever som kommer från ett tvåspråkigt hem eller som har

kommit i kontakt med det finska språket i tidig ålder och därmed har välutvecklade grunder i
språket. Målet med mofi-undervisningen är att eleverna ska få stöd i att fördjupa sina befintliga

språkkunskaper och stärka elevens språkliga bakgrund. Eleverna ska få stöd i att utveckla sin

språkliga identitet och elever med tvåspråkig bakgrund ska få känna att de har en tvåspråkig
bakgrund och att båda språken tas lika mycket i beaktande även i skolans undervisning. Dock

bör det kommas ihåg att en person som är tvåspråkig inte alltid känner att hens identitet är

förknippad med tvåspråkigheten. Kravnivån för lärokursen i mofi är högre än kraven inom Afinskan och eleverna i mofi ska bland annat lära sig språket som ett kunskapsspråk samt lära
sig tala och skriva på ett nyanserat sätt. (Glgu, 2014.)

Jag har alltid varit intresserad av tvåspråkighet och språkfrågor och därför har jag bland annat

valt att läsa finska som långt biämne. Jag har skrivit min kandidatavhandling om mofiundervisning med fokus på grammatikundervisning och valde därför att fortsätta med

inriktning på mofi-undervisning i min magisteravhandling. I och med mediedebatten väcktes
mitt personliga intresse för frågan om mofi-undervisningen kunde utvecklas och i så fall på

7

Beata Schöring

vilket sätt. Med detta val av ämne för min avhandling passade det ypperligt att skriva min
magisteravhandling inom Hallå! -projektet Mofi 2.0.

Mofi 2.0 är ett forsknings- och utvecklingsprojekt i modersmålsinriktad finskundervisning för
tvåspråkiga elever i svenskspråkiga skolor. Hallå! -projektet Mofi 2.0 är ett samarbete mellan

forskningsmiljöerna vid Fakulteten för pedagogik och välfärdsstudier vid Åbo Akademi, Vasa
övningsskola och avdelningen för svenskspråkig utbildning och småbarnspedagogik vid

Utbildningsstyrelsen. Projektet Mofi 2.0 är en del av Svenska Kulturfondens strategiska
program Hallå!. Projektets ledare är professor Michaela Pörn. Syftet med projektet är att

utveckla den modersmålsinriktade finskundervisningen inom den grundläggande utbildningen
för att konkretisera undervisningens uppdrag i den ökande språkliga och kulturella mångfalden
i svenskspråkiga skolor i Finland. Som ett konkret mål för projektet är att utveckla och etablera

språkinriktade arbetssätt och goda modeller för modersmålsinriktad finskundervisning med
syfte att stödja och utveckla de tvåspråkiga elevernas båda språk, finskan och svenskan, samt
deras tvåspråkiga identitet. (Mofi 2.0 projektbeskrivning.)

1.2 Syfte och forskningsfrågor
Syftet med denna avhandling är att beskriva hur mofi-eleverna upplever sin egna språkliga
identitet samt deras upplevelser och erfarenheter av mofi-undervisningen.
Forskningsfrågorna är:
1. Hur identifierar mofi-eleverna sig själva språkligt och hur upplever de sin tvåspråkiga
vardag utanför skolan?

2. Vilka är mofi-elevernas upplevelser och erfarenheter av mofi-undervisningen och hur
upplever de att mofi-undervisningen kunde utvecklas?

8

Beata Schöring

1.3 Avhandlingens disposition
Avhandlingen är uppbyggd kring fem huvudkapitel. I det första kapitlet framställs
avhandlingens bakgrund samt avhandlingens relevans. Bakgrunden fungerar som en
introduktion i temat och mitt personliga intresse för ämnet lyfts även fram.

Detta inledande kapitel följs av ett kapitel som presenterar avhandlingens teoretiska
referensram. Kapitlet börjar med en inblick i synen på språkinlärning. Därefter behandlas
tvåspråkighet följt av språklig identitet. Den fjärde och sista delen i teorikapitlet redogör för
mofi-undervisningen enligt den nationella läroplanen.

Det tredje kapitlet behandlar avhandlingens metod. Till en början presenteras avhandlingens

syfte och forskningsfrågor varefter kvalitativ metod och narrativ forskning förklaras. Efter
detta beskrivs intervju som metod för datainsamling samt respondenter och genomförande av

undersökning. Hädanefter följer en beskrivning av avhandlingens reliabilitet, validitet och
etiska aspekter.

Metodkapitlet följs av resultatredovisningen som består av en sammansättning av fyra

gruppintervjuer. Resultaten är bearbetade till narrativ och är indelade i underkategorier
kopplade till forskningsfrågorna.

Det sista huvudkapitlet diskuteras resultaten och de metoder som använts och avslutas med
förslag till fortsatt forskning.

9

Beata Schöring

2 Teoretisk referensram
I detta kapitel presenteras avhandlingens teoretiska utgångspunkter. Beskrivningen i det första
underkapitlet redogör för hur människan lär sig sitt modersmål eller förstaspråk.

2.1 Syn på språkinlärning
När ett barn föds har de lika möjligheter att lära sig vilket språk som helst. Enligt Rudberg
(1992) börjar barnet redan före sin födsel reagera på ljud och kan lära sig känna igen olika ljud

och röster som befinner sig i mammans omgivning. Den vanliga språkutvecklingen börjar med
joller, enstaka ljud, miner, känslor och kroppsspråk. När barnet är i skolåldern har hen
vanligtvis utvecklat ett språk som hen kan kommunicera med och har därmed utvecklat ett

ordförråd, uttal och en del grammatik. Under tiden i grundskolan utvecklar barnet sitt
metaspråk som betyder att barnet utvecklar en djupare förståelse för språket och kan genom
kreativitet dela upp och sätta ihop ord, ljud och satser. Det sista steget språkutvecklingen är
när barnet utvecklar sitt skriftspråk. (Bruce m.fl., 2016)

Chomsky hade ett annat sätt att se på språkutvecklingen. Han ansåg att språkutveckling är
genetiskt betingad via en medfödd mekanism hos människan, då han kom underfund med att

människor kan bilda meningar de inte tidigare hört, alltså meningar som inte lärts in via

imitation. Chomsky kallar denna språkinlärningsutrustning för Language Acquisition Device
(LAD) och menar att människan föds med denna språkinlärningsutrustning och att den

automatiskt börjar fungera när ett barn utsätts för ett språk. (Abrahamsson, 2009; Ericsson,
1989.)

Många olika forskare har genom tiderna uppmärksammat språkutvecklingen. Piaget med ett

kognitivistiskt synsätt på inlärning menade att tänkandet övergår till språk, medan Vygotskij
enligt det sociokulturella perspektivet i sin tur menade att språket kommer innan tänkandet.

10

Beata Schöring

Både Piaget och Vygotskij ansåg att både språk och tanke är sammanhängande. (Ericsson,
1998.)

Piaget och Vygotskij anser att språkutvecklingen är starkt beroende av omgivningen
(Tornberg, 2004). Spädbarn lär sig tidigt att tolka omgivningens röster: känslotoner, tonläge
och röstkvalitéer. Allt detta kopplas sedan också ihop med de visuella uttrycken: gester, blickar

och mimiken. Barnet börjar använda sig av ett ord för att kommunicera och deras mammor lär

sig kunna tyda olika behov med hjälp av endast tonfallsvarianter av samma ord. Varje gång
barnet använder ett ord för att uttrycka något, betyder omgivningens reaktion mycket för

barnets vidare språkliga utveckling. Språkanvändningen förstärks genom omedelbar
anslutning till positiva emotionella och kognitiva upplevelser. (Ericsson, 1998.)

Vygotskij menar att ett barn med hjälp av någon mer erfaren kan lösa problem och se

sammanhang som de inte skulle klara av på egen hand. Han ser det så att lärandet går före
barnets utveckling och sker i den proximala utvecklingszonen där barnet kan utveckla sin
kunskap i interaktion med omvärlden. Den proximala utvecklingszonen har senare även

använts som teoretisk utgångspunkt för språkinlärning när man inom forskning för
språkinlärning förtydligat varför elever i grupp kan lösa fler och svårare problem än de skulle
klara av ensamma. (Tornberg, 2004.)

När man idag ser på språkinlärning genom en sociokulturell syn är omgivningen en
stimulerande och interaktiv källa för språkinlärningen. Människan är renodlat en

kommunikativ varelse med ett behov av att kommunicera med sin omgivning och bli delaktig
i

kunskaper

och

färdigheter

genom

kommunikationen.

Man

kan

inte

förutse

språkinlärningsprocessen hos någon individ, utan alla inlärare utvecklas i sin egen takt.
(Järvinen, 2014.)

Andraspråkets inlärning har en annorlunda inlärningsstruktur, eftersom man redan har sitt

förstaspråk i grunden. Man går alltså inte igenom till exempel jollerstadiet utan kan direkt börja
utveckla sitt ordförråd. När man lär sig sitt andraspråk säger man att man bildar ett

interimspråk. Interimspråket är en persons egen version av andraspråket och behöver inte

nödvändigtvis motsvara de huvudsakliga språkstrukturerna för det språket. Interimspråket

11

Beata Schöring

förändras och redigeras ständigt under lärprocessen och fungerar som ett verktyg i
språkutvecklingen och språkinlärningen. (Abrahamsson, 2009.)

2.2 Tvåspråkighet
Andelen två- och flerspråkiga elever i de svenskspråkiga skolorna i Finland växer. Andelen

elever med svensk-finsk språkbakgrund har ökat från 30 % år 1998 till 40 % år 2013, dock
med betydande regional variation (Hyvönen & Westerholm, 2016; Nummela & Westerholm,

2020). I de svenskspråkiga skolorna har största delen av de flerspråkiga eleverna svensk-finsk

språkbakgrund, även om också andra språk blir allt vanligare (Finnäs, 2013; Slotte-Lüttge &
Forsman, 2013).

Tvåspråkighet kan uppstå på flera olika sätt. Oftast är det hemförhållanden som gör ett barn
tvåspråkig. Ett barn kan också bli tvåspråkig till exempel genom att familjen flyttar till ett nytt
land och barnet börjar gå i skola där. Det är oftast så att barn utvecklar sin tvåspråkighet när

de går på daghem, men den kan också utvecklas när som helst under skoltiden. (Hoff &
McCardle, 2006.)

Tidigare fanns det en allmän uppfattning om att barn inte kan utveckla två olika språk jämsides

med varandra och att man därför borde tala endast ett språk med barn. Det finns också ett sätt
att se på språk och lärande där man anser att en individ har en begränsad kapacitet för språk,

med en gräns för hur mycket man kan kunna och i ett sådant perspektiv tränger ett språk ut ett

annat. Däremot är människans kapacitet för språk egentligen obegränsad. Det finns ingen gräns

på hur många olika språk man kan lära sig under sitt liv och hur väl man kan använda dem.
Det finns även forskning som visar på att ett nytt språk inte är något hot mot det första språket.

Det är faktiskt så att språken stöder mer än de hämmar varandra och det har visat sig att
kompetensen i modersmålet och i ett senare inlärt språk tenderar att korrelera med varandra.
Desto bättre man kan sitt modersmål, desto lättare är det att tillägna sig ett annat språk och ju

bättre man kan ett andraspråk, desto bättre kunskaper har man förmodligen också i sitt
modersmål. (Sundman, 2013.)

12

Beata Schöring

Ett barn som kontinuerligt exponeras för mer än ett språk någon gång mellan födseln och

puberteten kan bli flerspråkigt. Flerspråkiga familjer kan se olika ut och hur föräldrarna väljer

att tala de olika språken är upp till dem, men en av de viktigaste faktorerna bakom en
flerspråkig utveckling är att barnet upplever ett faktiskt behov av det andra språket. De positiva
effekterna av en flerspråkig utveckling är bland annat en ökad styrka i att se samma språkliga

skillnader både inom och mellan olika språk. Detta kan man kalla för metaspråklig förmåga,
och kan beskrivas som kunskaper om språk istället för i språk. Därför kan ett barn med åtkomst
till två eller flera språk göra avancerade jämförelser mellan språken, som det enspråkiga barnet

inte kan. Dock kan denna effekt utebli hos ett barn som lever i en omgivning med låg social

och språklig status. Ordförrådets utveckling kan dock ta längre tid för flerspråkiga barn,
eftersom en del av ordförrådet är gemensamt, speciellt när det gäller allmänna ord. Den
grammatiska utvecklingen hos barn är motsvarande oavsett språk. (Salameh, 2012.)

Det är vanligt att flerspråkiga personer, även barn, använder sina språk jämsides med varandra.
Detta kallas för kodväxling. Kodväxling betyder inte att barnet inte kan hålla isär språken, eller

på att barnet skulle vara sent i sin språkliga utveckling. Det är rättare sagt tvärtom, eftersom
kodväxlingen innebär att talaren växlar mellan språken på ett systematiskt och grammatiskt

regelmässigt sätt. Desto bättre språklig förmåga individen har, desto lättare har hen att växla

mellan språken. Även små flerspråkiga barn kan kodväxla, speciellt när de saknar ett särskilt
ord på det ena språket. (Salameh, 2012.)

Man kan dela in tvåspråkiga personer enligt orsaken till att de lärt sig fler än ett språk. En
grupp är barn från tvåspråkiga familjer, det vill säga familjer där föräldrarna har olika
modersmål. Om barnet kommer från en familj där den ena föräldern talar samhällets

majoritetsspråk, har barnen ingen yttre press från samhällets sida att bli tvåspråkig, utan
samhället uppmuntrar istället enspråkighet hos dem. Däremot har barnet ofta en familjeintern
press eftersom det självfallet är önskvärt att barnet kan kommunicera med båda föräldrarna på
vars och ens modersmål. (Skutnabb-Kangas, 1981.)

Ett barn från en språklig minoritet har en stark yttre press på att bli tvåspråkig (eller åtminstone
att lära sig det omgivande samhällets språk väl), eftersom det egna språket oftast inte räcker i

samhället. Förutom denna yttre press har barnen även ofta en starkt familjeintern press att bli

13

Beata Schöring

tvåspråkiga, då familjen ofta önskar att barnen ska lära sig majoritetsspråket väl för att till
exempel ha bättre utbildningsmöjligheter. (Skutnabb-Kangas, 1981.)

Det finns även tvåspråkighet som kan kallas för elittvåspråkighet. Det handlar om personer för
vilka det att bli tvåspråkig oftast är ett frivilligt val och kan handla on barn och ungdomar som
till exempel reser, bor några år utomlands och får stipendier till andra länder. Tvåspråkigheten

är alltså frivillig och det finns varken någon inre eller yttre press på barnen förutom ifall till

exempel beslutet att flytta till ett annat land är ofrivilligt från föräldrarnas sida. (SkutnabbKangas, 1981.)

Tvåspråkiga barn från språkliga majoriteter utgör en grupp barn som i skolan undervisas på ett

för dem främmande språk. Dessa barn kallas språkbadsbarn och de blir tvåspråkiga mer eller
mindre frivilligt. Motivet till att gå i språkbadsskola är ofta enbart barnets och barnets
föräldrars eget önskemål om att utnyttja tillfället att bli tvåspråkig. Det finns alltså egentligen
varken yttre, samhälleliga eller familjeinterna krav på barnet. (Skutnabb-Kangas, 1981.)

I Finland är det mycket vanligt att man med definitionen ”tvåspråkig person” menar personer
som har ”fullständig” kompetens i två språk. I Finland är det vanligt att höra personer som låter

lika ”infödda” både när de talar finska och när de talar svenska. Det här kan vara en finländsk
specialitet och en påföljd av att vi har goda förutsättningar för dubbel språkkompetens i

Finland. Internationellt sett betraktas denna ”fullständiga” tvåspråkighet dock främst som en

omöjlighet, eftersom en person inte kan få lika mycket språklig stimulans i två olika språk.
Egentligen är det osannolikt att objektivt kunna mäta graden av tvåspråkighet hos en person
på samma sätt som då det finns stor variation på språkkompetensen även bland enspråkiga

personer. Som tvåspråkig behöver man inte heller ha precis lika stor kompetens i båda språken.
Det är vanligt att en tvåspråkig person har en fördelning mellan språken så att de behärskar
olika områden bättre på det ena än på det andra språket. (Sundman, 2013.)

Sundman (2013) lyfter fram fyra olika kriterier för att definiera en tvåspråkig person. ”En
person kan anses vara tvåspråkig om han eller hon vuxit upp med två språk i hemmet,

behärskar båda språken lika väl, använder båda språken i sitt dagliga liv eller upplever sig
själv som tvåspråkig.”

14

Beata Schöring

I Finland är många osäkra på om de är tvåspråkiga eller inte. Språkanvändningen kan se olika

ut för olika personer, man kan dagligen använda båda språken till exempel det ena i hemmet

och det andra på jobbet, och man kan ha flytande kunskaper i båda språken, men ändå känna
sig antingen svenskspråkig eller finskspråkig. Den språkliga identiteten behöver inte
överensstämma med språkkunskapen. Man kan även ha en tvåspråkig identitet, om man till

exempel vuxit upp med två olika språk, känner en lojalitet mot båda språken, känner sig som
en del av båda språkgrupperna och inte har någon skillnad på vilket språk man läser tidningar
och skönlitteratur. (Sundman, 2013.)

Leonard Bloomfield menar att en tvåspråkig person ska behärska två eller flera språk som en

infödd. Einar Haugen har en liknande syn på tvåspråkighet och anser att en tvåspråkig person

ska ha en infödds kompetens i mer än ett språk. Einar Haugen har även definierat tvåspråkighet
på så vis, att tvåspråkigheten börjar då talaren kan producera fullständiga meningsfulla
yttranden på det andra språket. Det finns även forskare som inte kräver mer än åtminstone

någon kännedom om och kontroll av det andra språkets grammatiska struktur. (SkutnabbKangas, 1981.)

Det behövs definitioner av tvåspråkighet för beskrivning och jämförelse av tvåspråkiga

individer eller av olika situationer där tvåspråkiga personer befinner sig, men det verkar vara

svårt att framföra en definition av tvåspråkighet som baserar sig på kompetens. Det borde oftast
vara möjligt att uttrycka graden av tvåspråkighet i mätbara termer och den kan beskrivas och

mätas åtminstone nästintill entydigt. Kompetensen bör vara mätbar eftersom definitionerna
ofta behövs för att mäta resultat av påverkan i undervisningssituationer, eller för att skilja
människor som uppfyller tvåspråkighetskraven för vissa uppgifter från dem som inte fyller

kraven. En användbar, mätbar definition borde särskilja olika grupper av tvåspråkiga på ett
ändamålsenligt sätt. Definitionerna borde precisera vilka krav man har på de fyra områdena av
språkförmågan (förstå, tala, läsa, skriva). Kan man vara tvåspråkig om man förstår vad andra
säger, men inte kan säga något själv? Kan man vara tvåspråkig om man kan läsa ett språk

obehindrat, men inte kan tala eller skriva? Är ett litet barn tvåspråkig om hen kan tala två språk
perfekt, men är för liten för att kunna läsa? Definitionerna som talar om en infödds kompetens

ger ingen information om de fyra delområdena. Både ett barn som inte ännu lärt sig läsa och
en vuxen analfabet kan ju ha en infödds kompetens i sitt modersmål. (Skutnabb-Kangas, 1981.)

15

Beata Schöring

Vem ska man jämföra med då? Vem är det som utgör normen när man specificerar krav för

tvåspråkig kompetens? När man tänker på exemplet ovan med barnet och den vuxna

analfabeten, märker man att den infödda talaren som utgör normen måste beskrivas. Det finns
ju en stor variation även mellan de infödda talarna. Man skulle kunna jämföra med en i så

många avseenden som möjligt likvärdig talare (en person med samma kön, ålder, intellektuella
förutsättningar, utbildning osv.), men inte heller detta är så okomplicerat. Kraven man skulle

sätta för en tvåspråkig person, skulle då vara helt olika för olika personer. (Skutnabb-Kangas,
1981.)

Uriel Weinreich (1968) har definierat tvåspråkighet baserat på användningen av språken på

följande vis: ”The practise of alternately using two languages will be valled bilingualism and
the persons involves, bilingual.” En nästan likadan definition har gjorts av William F Mackey
och han menar att tvåspråkighet är det att samma individ omväxlande använder två eller flera

språk. Els Oksaar definition följer samma spår, men hon kräver även att man ska kunna byta

kod automatiskt. Enligt henne är man tvåspråkig om man i de flesta situationer utan problem
kan använda två språk som kommunikationsmedel och övergå från det ena språket till det andra
vid behov. (Skutnabb-Kangas, 1981.)

Enligt Noam Chomsky är språkkompetens talarens-lyssnarens vetande om sitt språk, i motsats

till det faktiska användandet av språket i konkreta situationer. En tvåspråkig person kan alltså
enligt honom med hjälp av olika språkregler dels säga vad som är grammatikaliskt eller inte

på hens språk, dels producera ett oändligt antal grammatikaliska meningar. Talaren kan även
med hjälp av ett begränsat antal regler producera ett obegränsat antal meningar som hen aldrig
hört tidigare. (Skutnabb-Kangas, 1981.)

Grammatikens uppgift är enligt sociolingvisterna inte enbart regler för grammatikaliskt riktiga

meningar på ett visst språk, utan även en redogörelse för vad som är ett ”godkänt” språkligt
beteende i olika språksituationer. Enligt denna syn innefattar kommunikativ kompetens både

den grammatiska kompetens som bland annat Chomsky förstod den. Därutöver innefattar den
kommunikativa kompetensen en sociolingvistisk kompetens som redogör för de sociala
normerna för språkanvändningen där vad som är acceptabelt språkligt beteende i olika

16

Beata Schöring

situationer och vilka grammatikaliska eller icke-grammatikaliska utlåtanden som är lämpliga i
vilka sociala situationer preciseras. (Skutnabb-Kangas, 1981.)

2.3 Språklig identitet
Inom socialpsykologisk forskning undersöker man människans identitet ur olika aspekter. En

av dessa aspekter är språkets plats i identiteten. Man kan se på identiteten ur två olika
synvinklar, den personliga identiteten och den sociala identiteten. Den personliga identiteten

handlar om människans personliga egenskaper och den sociala aspekten av människans

identitet handlar till exempel om vilken språkgrupp man anser sig höra till. (Liebkind &
Henning-Lindblom, 2015.)

Identiteten handlar inte enbart om vem eller vad man är, utan också om vem eller vad andra
tror att man är. En del forskare menar att språket är av stor betydelse för en människas identitet,

bland annat eftersom språket är essentiellt när en individ namnger sig själv och omvärlden och
till vilka grupper man anser sig höra till. Dessa grupper kan vara mindre grupper som familjen

och vänner, men kan också handla om större grupper till exempel om man anser sig vara finsk
eller finlandssvensk. Språket kan också vara en av de mest centrala egenskaper för en grupp,
och kan därför vara den främsta aspekten för identifiering för en viss grupps medlemmar. Det

här gäller till exempel finlandssvenskar. Den objektiva uppfattningen om identiteten handlar
om hur andra ser på en person, till exempel om andra ser på personen som finsk eller
finlandssvensk. (Liebkind & Henning-Lindblom, 2015.)

Man kan också förhålla sig till språk rent instrumentellt. Då ser man språket endast som ett sätt
att kommunicera med och som man kan lära sig och använda. Till exempel när en person lärt

sig ett nytt språk kan man anse att språket är bra att kunna, men personen behöver inte

identifiera sig med till exempel engelsktalande bara eftersom hen lärt sig språket. (Liebkind &
Henning-Lindblom, 2015.)

17

Beata Schöring

När man undersöker sociala identiteter måste man ta tre aspekter i beaktande: den individuella
nivån, interaktionsnivån och den samhälleliga nivån. När man ser på den individuella nivån

kan man till exempel se på individens stolthet över sin språkgrupp. Interaktionsnivån handlar
om den sociala kontakten i olika situationer, till exempel hur språkgruppsidentifikationen

byggs upp genom identitetsförhandlingar med andra människor. Till sist har vi den
samhälleliga nivån som behandlar de politiska, ideologiska, kulturella och ekonomiska

faktorerna som kan påverka en persons språkgruppsidentifikation. Alla de olika faktorerna kan

influera en människas identitetsuppfattning gällande vilket språk man anser vara sitt ”eget”
språk, eller om man möjligtvis har flera. (Liebkind & Henning-Lindblom, 2015.)

Personliga egenskaper och en människas grupptillhörighet har olika värde och emotionell

bemärkelse för både individen själv och för andra. Det är antagligen inte så trevligt för en

person att ha olik uppfattning om sig själv än vad andra har. Om andra anser att man är finsk,
men man själv känner sig finlandssvensk kan det ha en emotionell påverkan på en person, och
till och med påverka dennes egna identitetskänsla. (Liebkind & Henning-Lindblom, 2015.)

Camilla Kovero (2012) har gjort en studie om den finlandssvenska identiteten där det visade

sig att den språkliga identitetskänslan inte endast var kopplat till språken man talade i hemmen.
Tvåspråkigheten kan innehålla många olika dimensioner och kan ha olika innebörd för olika
personer. I studien definierade barn och unga från svenskspråkiga och tvåspråkiga hem ofta

sig själva som finlandssvenskar, medan unga från enspråkigt finska hem i svenskspråkig skola

definierade sig som tvåspråkiga. Det fanns även respondenter i studien som endast talar

svenska hemma, men som kan så pass bra finska att de känner sig som tvåspråkiga. Och så

fanns det respondenter som talar både finska och svenska hemma, men inte identifierar sig som
tvåspråkiga. Det är alltså inte så enkelt som att dra slutsatser om att vissa hemspråk betyder en

viss identitet, eftersom identiteten är en kombination av många olika aspekter, och till sist även
en individuell känsla.

18

Beata Schöring

2.4 Modersmålsinriktad finskundervisning
Modersmålsinriktad finskundervisning är en av sex varianter av lärokurser i det andra
inhemska språket. Elever som har en tvåspråkig bakgrund deltar vanligtvis i mofi. I detta

kapitel kommer mofi och A-finska undervisningen jämföras, och mofi-undervisningen
beskrivas på ett djupare plan.

2.4.1 Mofi och A-finska enligt den nationella läroplanen
Den modersmålsinriktade lärokursen i finska har funnits i den grundläggande utbildningen

sedan 1989 och i gymnasiet sedan 1994. Lärokursen skapades inom Utbildningsstyrelsens
handlingsprogram för utvecklingsarbete av undervisningen för den växande andelen

tvåspråkiga elever i de svenskspråkiga skolorna i Finland. Till en början kunde mofiundervisningen tillämpas på olika sätt som antingen ett tillägg till den traditionella Alärokursen i finska, som en mer fristående lärokurs för en egen undervisningsgrupp eller som
ett uppslag till fördjupning och individualisering i odelade grupper. (Nummela, 2016.)

Enligt Grunderna för läroplanen för den grundläggande utbildningen (Glgu, 2014) är
lärokursen i mofi en av sex varianter av lärokurser i det andra inhemska språket. Den
modersmålsinriktade lärokursen i finska är avsedd för elever som lever i en tvåspråkig

hemmiljö och som i ett tidigt skede kommit i kontakt med den finska kulturen. I mofi får de
tvåspråkiga eleverna möjlighet att göra framsteg i, reflektera över och fördjupa sig i det finska
språket och den finska kulturen.

Lärokursen i mofi ska behandla olika varianter av skriven och talad finska. Eleverna ska få
möjlighet att jämföra finskan och svenskan samt hitta gemensamma drag i språken. Artigt

språkbruk i olika kommunikationssituationer tränas och möjlighet att träna mer krävande
språksituationer ska ges. Eleverna ska få möjlighet att utveckla lärstrategier i språk, lära sig

planera arbete och teman i undervisningen tillsammans, ta ansvar för sin inlärning, öva på att

19

Beata Schöring

ge och ta emot respons samt utvärdera sina språkkunskaper. Ordförråd och strukturer ska
behandlas genom olika texter och teman, och handledning i att lägga märke till och utnyttja
finskan i omgivningen ska ges. Eleverna ska med hjälp av olika nätverk få bekanta sig med

flerspråkigheten och den kulturella mångfalden i närmiljön och samhället samt genom lek,

spel, drama och sång få prova på sina språkkunskaper samt bearbeta sina attityder. (Glgu,
2014.)

De mål som är uppsatta för mofi i Glgu (2014) behandlar i det stora hela fördjupning i det

finska språket och den finska kulturen. Mer specifikt strävar mofi-undervisningen efter att
uppmuntra eleverna att lägga märke till och intressera sig för finskspråkigt material och hjälpa

eleverna att bli bekanta med de karaktäristiska dragen för den finska kulturen. Eleverna ska
också lära sig värdesätta sin egen och andras kulturella bakgrund, svenskans och finskans

ställning som nationalspråk samt bemöta människor fördomsfritt. Eleverna ska vägledas att

lägga märke till likheter och olikheter i språk och väcka nyfikenheten för elevernas två- eller
flerspråkighet och dubbla kulturbakgrund.

Mofi-undervisningen är sammankopplad med A-finskan bland annat när man ser på
dispositionen av kurserna och kursinnehållet, men nivån på kraven för mofi-undervisningen är

högre än på A-finska-undervisningen. Man kan se skillnader mellan de två lärokurserna till
exempel i att eleverna i mofi-undervisningen ska lära sig språket som ett kunskapsspråk samt

lära sig ha ett mer varierat sätt att uttrycka sig både muntligt och skriftligt. Eleverna i mofi har
välutvecklade grunder i språket och målet är att eleverna ska stödjas till att fördjupa sina
språkliga kunskaper som redan finns i hemmiljön. (Glgu, 2014.)

Tidigare inleddes studierna i finska först på årskurs tre, men från och med år 2020 undervisas
den långa lärokursen i finska redan under det första skolåret i hela Finland (Nummela &
Westerholm, 2020). Den särskilda uppgiften i undervisningen i det andra inhemska språket i

årskurserna 1–2 är att väcka en positiv attityd till att lära sig finska eller svenska samt att stärka
elevernas tilltro till sin egen kapacitet att lära sig språk och att modigt använda det de kan på
det andra språket. Undervisningen ska även väcka nyfikenhet för språk och stödja elevernas

förmåga att upptäcka och använda sig av språkliga och kulturella intryck i omgivningen.

20

Beata Schöring

Eleverna ska ges mångsidiga upplevelser av språken och kulturerna som har anknytning till
det finska eller svenska språket. (Glgu, 2014.)

Undervisningen i A-finska i årskurserna 1–2 kallas ofta för språkdusch. Eleverna ska bli
bekanta med det finska språket i första hand genom hörförståelse och undervisas i språket

genom sång, lek, spel och rörelse. I lärokursen mofi i årskurserna 1–2 följs grunderna för

läroplanen för den modersmålsinriktade lärokursen med hänsyn till elevernas ålder. I årskurs
1–2 kan eleverna i mofi-undervisningen bekanta sig med olika finska texter och utveckla sitt

språk och sitt kunnande i finska, på samma sätt som i A-finskan; sjungande, lekande, spelande

och genom rörelse. Då undervisningen inleds i årskurs 1–2 förutsätts inga läs- eller
skrivkunskaper, men man väcker och ökar efterhand mofi-elevernas intresse för det talade och
skrivna språket. Eleverna ska även ges möjlighet att reflektera över och fördjupa sig i finska
språkets och den finska kulturens särdrag. (Glgu, 2014).

Det huvudsakliga målet i mofi i årskurserna 3–6, vilka är aktuella i min undersökning, är att
eleverna får fördjupa sig i det finska språket och lära sig om den finska kulturens särdrag.
Eleverna i A-finska ska däremot motiveras att lära sig finska och framförallt värdesätta språket

finska och förstå att finska är ett nationalspråk. Mofi-eleverna ska märka att det finns en tydlig
skillnad mellan finskans talade och skrivna form. Det är även viktigt att eleverna får öva sig i

att använda finska, främst kommunikativt, men för mofi-eleverna även skriftligt, i olika
autentiska situationer. Eleverna ska känna att finskundervisningen är relevant och viktig och
då känner de sig mer motiverade till att lära sig. (Glgu, 2014.)

Ett mål för eleverna i A-finska i årskurs 3-6 är att ”uppmuntra eleven att lägga märke till
finskan och dess kulturella mångfald i omgivningen, väcka intresse för finska och motivera

hen att värdesätta svenskans och finskans ställning som nationalspråk” medan samma mål för
elever i mofi låter så här: ”uppmuntra eleven att lägga märke till och intressera sig för
mångfalden och utbudet av finskspråkigt material som stödjer det egna lärandet och att hjälpa

eleven att bli förtrogen med karaktäristiska drag i den finskspråkiga kulturen”. Eleverna i
mofi-undervisning ska alltså förutom att lägga märke till finskan också intressera sig för

mångfalden och utbudet av finskspråkigt material medan eleverna i A-finskan ska lägga märke

21

Beata Schöring

till finskan och dess kulturella mångfald samt bli intresserade av och motiverade att värdesätta
svenskans och finskans ställning som nationalspråk. (Glgu, 2014).

Eleverna i mofi i årskurs 3–6 förväntas intressera sig för mångfalden och utbudet av
finskspråkigt material som stöder deras lärande, eleverna förväntas värdesätta sin egen och

även andras språkliga och kulturella bakgrund och undervisningen ska väcka elevens

nyfikenhet för sin två- eller flerspråkighet och sin dubbla kulturbakgrund. För mofi-eleverna
är den språkliga och kulturella mångfalden central och man ställer krav på att eleverna ska vara
intresserade och nyfikna medan eleverna i A-finskan ska lägga märke till finskan och dess
kulturella mångfald och utveckla språklig nyfikenhet och medvetenhet. Gemensamt för mofi

och A-finskan är målet att ”tillsammans gå igenom målen för undervisningen och skapa en
tillåtande studieatmosfär som stöder och uppmuntrar eleverna att lära sig och lära sig av

varandra”. I mofi ska eleverna lära sig diskutera och debattera medan eleverna i A-finska ska
träna muntlig och skriftlig kommunikation. Eleverna i A-finskan ska lära sig använda sig av

språkliga kommunikationsstrategier medan mofi-elever ska utveckla sina språkliga
kompensationsstrategier. Eleverna i A-finskan ska öva på att tala och skriva samt öva på uttal
medan mofi-elever producerar texter som hänför sig till deras vardag. (Glgu, 2014.)

I årskurserna 7–9 är målet med finskundervisningen att stärka elevernas redan befintliga
språkliga kunskaper. Användningen av finska i vardagen ska också uppmuntras och det är

viktigt att läraren anpassar undervisningen så att eleverna känner att studierna är meningsfulla
för deras fritid. Mofi-undervisningen i årskurserna 7–9 har bland annat som mål att eleverna
ska se det finska språkets regelbundenheter samt känna till finskans centrala

språkvetenskapliga begrepp. Eleverna ska uppmuntras till att använda finska utanför skolan
och modigt våga tala finska med finskspråkiga personer. Läraren ska erbjuda eleverna olika

situationer där de får öva på till exempel olika dialoger som kan uppstå utanför klassrummet.

Eleverna i mofi-undervisningen ska lära såg olika kommunikationsstrategier för att stöda
användningen av det finska språket i framtiden. (Glgu, 2014.)

I årskurserna 7–9 i lärokursen i A-finska ska eleverna i sin tur komma till rätta i finska och

flerspråkiga miljöer och vidga sin syn på omvärlden genom att använda sina kunskaper i finska
i olika sammanhang. Eleverna i A-finska ska även öva sig i att aktivt delta i olika vardagliga

22

Beata Schöring

kommunikationssituationer och då fördjupa sin förmåga att på finska använda sig av olika

kommunikationsformer, stående uttryck, omskrivningar och andra kompensationsstrategier.
Eleverna ska lära sig fästa uppmärksamhet vid kulturellt lämpligt språkbruk. Även olika texter
ska tolkas, även faktatexter och eleven ska uppmuntras i att använda sig av
slutledningsförmåga och förståelse av texternas centrala innehåll. (Glgu, 2014.)

2.4.2 Mofi-undervisningen på fältet
Tidigare forskning visar att lärare som undervisar i finska i finlandssvenska skolor tenderar att

stöda sig på en formalistisk syn på språk och språkundervisning i större utsträckning än en
kommunikativ språksyn. Den formalistiska synen betonar språkets formella system istället för

språkets funktion i användning. Det visar sig också att läroboken fungerar som det

huvudsakliga styrdokumentet vid planeringen av mofi-undervisningen och att lärarledda och

individuella arbetssätt används i högre grad än par- och smågruppsarbeten samt att läs- och
skrivövningar används i högre grad än muntliga övningar och hörövningar. Resultaten och
undersökningen är dock genomförd för flera år sedan och situtationen på fältet ser annorlunda
ut idag. (Pörn & Norrman, 2011.)

Yvonne Nummela och Annika Westerholm (2020) från Utbildningsstyrelsen har sammanställt
en rapport om undervisningen, arbetssätten och inslagen i utvecklingsverksamheten och

undervisningen samt hur förhållandet till det finska språket ser ut. Enligt rapporten är mofieleverna mycket självsäkra och anser att de inte behöver studera finska för att lära sig mer.
Eleverna har en uppfattning om att de slipper lättare undan eftersom de redan kan finska och

förstår därför inte varför de måste jobba för att få ett bra vitsord. Nivån på eleverna varierar

mycket och det finns mofi-elever som är mycket motiverade, högpresterande och villiga att
lära sig mera medan andra elever är mindre motiverade och har dåliga kunskaper i det finska
språket.

En studie av Utbildningsstyrelsen hösten 2015 visar att de flesta mofi-lärare är överens om att
mofi-undervisningen ska fungera som tvåspråkighetsforstran och förstärka elevernas

23

Beata Schöring

tvåspråkighet. Lärarnas uppfattningar motsvarar läroplansgrunderna som menar att det är

viktigt att beakta mofi-elevernas dubbla språk och kulturidentitet. Lärarna håller också med

om att lärokursen i mofi ska utgå från de språk eleverna redan kan och utveckla samt förstärka
dem. (Nummela, 2016.)

Mofi-grupperna är mycket heterogena vilket betyder att eleverna har olika språkbakgrund och
det finns en stor variation i elevernas språkkunskaper. Enligt klasslärare har mofi-elever en
god vilja att lära sig mera finska samt har en positiv inställning till språket och har bra aktivitet

under lektionerna. De flesta eleverna är språkligt begåvade i finskan, men har svårare att
uttrycka sig på finska i skrift. Ofta är det talspråket som blandas i skriftspråket och blir därför
svårt för nästan alla elever. Även det faktum att elever allmänt läser mindre böcker är en orsak

till att elevernas ordförråd är mycket begränsat. Mofi-eleverna behärskar en vardaglig finska

och kan tala och skriva om det som hör deras vardag till, men kunskaperna är inte mycket
bredare än så. (Nummela & Westerholm, 2020.)

2.4.3 Utmaningar i mofi-undervisningen
Pörn och Norrman (2011) samt Nummela (2016) menar att elevernas mycket heterogena

språkbakgrund är den största utmaningen för finskundervisningen i Svenskfinland. Under de
senaste åren har språksituationen i de svenskspråkiga skolorna förändrats och blivit mer

utmanande i takt med att den språkliga heterogeniteten ökar. Till följd av att de tvåspråkiga

och flerspråkiga familjerna i Svenskfinland ökar, har också andelen mofi-elever vuxit i de
svenskspråkiga skolorna. Den finska omgivningen gör sig mer och mer påmind i skolornas
vardag på olika sätt i olika regioner. Andelen tvåspråkiga varierar och växer i olika takt på
olika orter. Därför ser också de praktiska arrangemangen olika ut beroende på var vi befinner

oss regionalt. Språkomgivningen påverkar på vilket sätt lärokursen erbjuds och ordnas.
(Nummela, 2016.)

Eligt Nummelas och Westerholms (2020) rapport är en av de största utmaningarna i mofi
enligt klasslärare elevernas vardagsspråk/talspråk, medan ämneslärare menar att elevernas

24

Beata Schöring

bristande engagemang för läsning är den största utmaningen. Lärarna lyfter även upp
gruppstorlekar, läs- och skrivsvårigheter, elevernas skriftliga färdigheter, brister i teknik och

apparatur samt den stora variationen i elevernas språkbakgrund som utmaningar i mofiundervisningen. Lärarna menar även att det skulle behövas möjligheter till fortbildning i mofiundervisning. Rektorerna verkar vara nöjda med undervisningen i mofi, men anser att den
största utmaningen är resursbristen i skolorna. Resursbristen omfattar både brist på lärare och

en ekonomisk resursbrist som syns när det till exempel är får få elever som är i behov av mofiundervisning.

Lärarna och rektorerna lyfter fram de viktigaste utvecklingsbehoven inom undervisningen i

mofi och de är av samma åsikt i viss mån med varandra. Lärarna och rektorerna är av samma
åsikt om att det behövs ändamålenslig fortbildning för mofi-lärare och stöd för bedömningen.
Däremot anser rektorerna att det skulle behövas med samarbete mellan finsklärarna i skolan

och mera lokalt samarbete mellan finsklärarna över stadiegränserna. Rektorerna önskar även
ändamålsenliga tryckta läromedel och handböcker, medan lärarna är mer intresserade av

digitalt material. Dessutom skulle lärarna önska en digital materialbank för användningen av

skönlitteratur och många önskar sig tips om digitala resurser. Knappt en tredjedel av lärarna
som deltog i kartläggningen anser att det finns ett behov av ett eget studentexamensprov för
modersmålsinriktad finska. (Nummela & Westerholm, 2020.)

25

Beata Schöring

3 Metod
Det

här

kapitlet

redovisar

undersökningens

metod.

Undersökningens

syfte

och

forskningsfrågor samt valet av forskningsstrategi och datainsamlingsmetoder presenteras. I

kapitlet redogörs det även för undersökningens genomförande och analys av data.

Avslutningsvis beskrivs det hur reliabilitet, validitet och forskningsetik beaktats i
undersökningen.

3.1 Syfte och forskningsfrågor
Syftet med denna avhandling är att beskriva hur mofi-eleverna upplever sin egna språkliga
identitet samt deras upplevelser och erfarenheter av mofi-undervisningen.
Som grund för undersökningen ligger forskningsfrågorna:
1. Hur identifierar mofi-eleverna sig själva språkligt och hur upplever de sin tvåspråkiga
vardag utanför skolan?

2. Vilka är mofi-elevernas upplevelser och erfarenheter av mofi-undervisningen och hur
upplever de att mofi-undervisningen kunde utvecklas?

3.2 Kvalitativ metod
I kvalitativ forskning är inställningen neutral, och som forskare strävar man efter att möta

situationen som om den alltid vore ny. Forskaren försöker uppnå en helhetsförståelse av
speciella förhållanden för att få en fullständig bild av situationen. När man väljer

forskningsansats handlar det om att välja perspektiv på sin forskning. Man väljer alltså ett sätt
att se, det vill säga vad man ser på och hur man ser på det. (Olsson & Sörensen, 2007.)

26

Beata Schöring

Den kvalitativa forskningen tyder på det unika i situationer och händelser (Olsson & Sörensen,

2007). Intervjusamtal och observationsanteckningar är bra exempel på kvalitativa data. För att
jämföra kvantitativa data och kvalitativa data, kan man säga att kvantitativa data berättar om

mängden av ett fenomen, till exempel antal, vikt, längd, ålder, summa eller differens medan

kvalitativa data kan gälla sådant som en händelse, ett yttrande, en bild, smak eller beröring.
(Ahrne & Svensson 2015.)

Kvalitet handlar om karaktären eller egenskaperna hos någonting, medan kvantitet handlar om

vilken mängd som gäller för dessa karaktärsdrag eller egenskaper. Den kvalitativa forskningen
syftar alltså till att kartlägga ett fenomens karaktär eller egenskaper och söker alltså primärt

efter fenomenets innebörd eller mening, utifrån de människor som deltar i undersökningen
(von Kardoff, Steinke & Flick, 2004). Den kvalitativa forskaren kan ställa frågor som: “Vad

betyder fenomenet?” och “Vad handlar det om?”, jämfört med den kvantitativa forskaren som
frågar: “Hur vanligt är fenomenet?” och “Vilka är sambanden?”. (Widerberg, 2002.)

Kvalitativ forskning inkluderar relativt få människor eller händelser jämfört med kvantitativ

forskning. Därför är det den kvalitativa forskningen som är preferensen för djupgående studier
och detaljerade beskrivningar som bara är möjliga vid ett begränsat antal. Vid kvalitativ

forskning finns det en föreställning om att forskningsfrågor inte bör, eller inte kan, formuleras

på ett exakt sätt före datainsamlingsskedet, eftersom denna typ av forskning betraktar
formuleringen av forskningsfrågor, datainsamlingen och analysen av data som en framväxande
process. Man kan säga att vid kvalitativ forskning sker analysen under hela datainsamlingen.

Forskarens roll i konstruktionen av data är också viktig vid denna typ av forskning och att

forskarens bakgrund, värderingar, identitet och övertygelser har en avsevärd betydelse för
karaktären i de data som samlas in och för analysen av data. (Denscombe, 2018.)

Med kvalitativa datainsamlingsmetoder vill man karaktärisera något. Det centrala är att söka

kategorier, beskrivningar eller modeller som bäst beskriver något fenomen eller ett
sammanhang i omvärlden. Det främsta ändamålet med datainsamlingen är att upptäcka eller få

kännedom om flerfaldiga och olika mönster. En gemensam egenskap för alla kvalitativa

datainsamlingsmetoder är att de är tidskrävande. Metoder som hör till de kvalitativa är

27

Beata Schöring

exempelvis

intervju,

fokusgrupp,

fallstudie,

berättelser/dokument/texter. (Olsson & Sörensen, 2007.)

observation

och

skrivna

Inom den kvalitativa forskningen finns en rad olika metoder som kan användas för att samla

in data. De vanligaste metoderna är observationer, där forskaren studerar, registrerar och tolkar

andras kroppsliga och språkliga uttryck och ageranden, intervjuer, som innebär att forskaren

med hjälp av samtalsformen får fram andras muntliga uppgifter, berättelser och förståelser och
text- och bildanalyser, där det utmärkande är att forskaren inte studerar eller interagerar med
levande varelser utan som man förstår på termen analyserar texter och bilder. Kort sagt kan

man alltså säga att om man vill kartlägga ett fenomen genom att studera det “in action”, så
väljer man observationer som metod. Vill man emellertid locka fram människors förståelse av

ett fenomen, väljer man intervjuformen. Och vill man istället visa hur ett fenomen kommer till

uttryck i bild och test, för man en bild- och textanalys. Man kan med fördel kombinera de olika
kvalitativa infallsvinklarna, eftersom de kompletterar varandra. (Widerberg, 2002.)

Den kvalitativa forskningen har som utgångsläge att genom språket kunna ta del av varandras

inre världar. Forskaren har i den kvalitativa forskningen en öppen interaktion med

respondenten och strävar efter att förstå respondenten utifrån dennes personliga perspektiv och

söker efter en så fullständig bild som möjligt av respondentens situation. Vid kvalitativa
intervjuer är syftet att använda sig av det direkta mötet mellan forskare och respondent samt
det unika samtal som uppstår i det sammanhanget (Widerberg, 2002). (Olsson & Sörensen,
2007.)

I min avhandling lämpar sig den kvalitativa metoden bäst, eftersom avhandlingen syftar till att

beskriva elevers upplevelser och erfarenheter av mofi-undervisningen och hur den stärker

elevernas tvåspråkiga bakgrund. Den kvalitativa metoden möjliggör tolkningar och analyser
av respondenternas diskussioner och svar.

28

Beata Schöring

3.3 Narrativ forskning som forskningsansats
Under de senaste årtiondena har berättelsen och berättandet fått en etablerad plats som
kunskapsform i vetenskapliga sammanhang. Narrativa studier, eller berättelseforskning, har

vuxit fram som ett forskningsfält. De narrativa strukturerna i historierna som människor

berättar har utvecklats inom humaniora, först har Propps analyserat ryska folksagor på 1920-

talet och tiotal år senare av Gerimas och Labov (Kvale & Brinkmann, 2009). (Johansson,
1999.)

Som forskningsansats i denna undersökning har jag valt narrativ forskning. Ett narrativ
hänvisar till en berättelse och en berättelse går att berätta i flertal olika former. Man kan berätta

berättelser i form av text i böcker och i form av talhandlingar genom intervjuer osv. För att en

berättelse ska betraktas som ett narrativ behöver den uppfylla vissa kriterier; berättelsen
förväntas ha ett specifikt syfte, innehålla en handling som sammanlänkar det förflutna med det
nuvarande samt involvera människor. (Denscombe, 2018.)

Berättelser kan dyka upp spontant under en intervju eller så kan intervjuaren locka fram dem.
I en narrativ intervju kan intervjuaren fråga direkt efter berättelser eller tillsammans med

respondenten försöka strukturera olika händelser i sammanhängande historier. Som intervjuare
kan man också inleda intervjun med att fråga om en speciell händelse eller om en period

någonstans. Man kan också be respondenten berätta sin livshistoria. Efter att intervjuaren har

bett om en berättelse bör intervjuaren vara tyst och inte avbryta, ibland kan man ställa frågor
för att hjälpa respondenterna på vägen. (Kvale & Brinkmann, 2009.)

Enligt Johansson (2005) är berättandet grundläggande för mänskligt tänkande och skapande
av kunskap och att människan genom berättande skapar mening av våra erfarenheter. Våra

berättelser blir nycklar till kulturella och personliga betydelsevärldar genom att vi genom

berättandet konstruerar och kommunicerar vår uppfattning om världen, oss själva och andra
samt gör moraliska värderingar, formulerar omdömen och etiska regler.

Jag har valt att inte bygga upp själva intervjun som en berättelse, utan istället bygga upp

resultatanalysen och redovisningen som en berättelse. Med ett narrativt förhållningssätt till

29

Beata Schöring

analys av intervjuer, analyserar man den historia som ursprungligen har berättats av

respondenten och återberättar den sedan för en publik. Den narrativa analysen lägger fokus på
de historier som berättas under en intervju och sammanställer deras strukturer och röda tråd.

Även om respondenten inte spontant berättar några berättelser under intervjun kan man

framställa en sammanhängande berättelse från de några episoder som finns utspridda i
intervjun. Man kan också skapa en rekonstruktion av de historier som berättas av olika
intervjupersoner, till en riklig och sammanhängande historia. (Kvale & Brinkmann, 2009.)

3.4 Intervju som datainsamlingsmetod
Forskningsintervju är en metod för att samla in data där man använder människors svar på
frågor som forskaren ställer som datakälla. I den bemärkelsen kan vi se att det finns en del

gemensamt mellan intervjuer och frågeformulär – data kommer från vad människor berättar
för forskaren. Forskningsintervjuer är inte samma sak som vanliga samtal personer emellan.

När någon samtycker till att delta i en intervju för en undersökning förstår de att de deltar i ett

formellt forskningsprojekt, och då de går med på att delta i intervjun bekräftar de underförstått
att de samtycker till att delta i forskningen, att forskaren får använda den intervjuades ord som
forskningsdata samt att forskaren får styra diskussionens agenda och riktning. Intervjuer är

lämpliga att använda sig av när det gäller småskaliga forskningsprojekt med avsikten att
utforska komplexa och subtila fenomen så som åsikter, uppfattningar, känslor, erfarenheter,

komplexa frågor och privilegierad information (Dalen, 2015; Tjora, 2012). (Denscombe,
2018.)

I vilken utsträckning intervjufrågorna och svaren i en intervju håller sig till en bestämd plan är

olika och därför klassificerar man intervjuer som strukturerade, semistrukturerade eller

ostrukturerade. Strukturerade intervjuer innebär att frågorna och svarens utformning är under
stark kontroll av forskaren. Forskaren har förberett en lista med frågor som kan efterlikna ett
frågeformulär, och respondenten erbjuds en begränsad mängd svarsalternativ. Vid

semistrukturerade intervjuer gäller även en planerad lista med ämnen som ska behandlas och
frågor som ska besvaras. Forskaren är under semistrukturerade intervjuer inställd på att vara

30

Beata Schöring

flexibel när det gäller ämnenas och frågornas ordningsföljd och på att låta respondenten
utveckla sina idéer och tala mer utförligt om vissa ämnen. Svaren är alltså mer öppna och

vikten ligger på respondenten som utvecklar sina synpunkter. Den ostrukturerade intervjun
betonar ännu mer den intervjuades tankar. Forskarens roll är att sätta igång intervjun genom

att presentera ett ämne, men sedan hålla sig utanför diskussionen så mycket som möjligt och

respondentens uppgift är att utveckla sina egna idéer och fullfölja sina tankegångar istället för

att låta diskussionen formas av färdiga frågor. I min undersökning är intervjuerna
semistrukturerade då intervjufrågorna varit till viss mån levande och ordningsföljden på

frågorna varierat beroende på grupp. Respondenterna har fått utrymme att svara på
intervjufrågorna med egna ord, men vid behov kunde jag som forskare ställa följdfrågor och
styra diskussionen åt rätt håll. (Denscombe, 2018.)

Intervjuaren har utrymme att utveckla och ändra intervjufrågorna under projektets gång med
semistrukturerade och ostrukturerade intervjuer. Istället för att låta varje intervju vara lika som

den andra, kan frågorna ändras från en intervju till nästa till följd av informationen som man
samlat in i tidigare intervjuer och för att följa upp nya undersökningsspår. Sådana intervjuer

inträffar efter varandra och kopplas ofta ihop med kvalitativ forskning och tillvägagångssätt
som grundad teori. (Denscombe, 2018.)

Enligt Eklund (2012) kan man kan avsluta intervjun med att fråga om respondenten vill berätta

något mera, vilket jag också gjort i mina intervjuer för att se till att respondenterna har fått
berätta det de vill berätta. För att behålla spontan information om attityder, känslor och så
vidare behöver intervjufrågorna vara så öppna som möjligt.

Det är vanligt att man skriver ett manus för intervjun. En intervjuguide är ett manus som kan

vara mer eller mindre strikt och strukturerar intervjuns process. Enligt Bell (2006) utformas en
intervjuguide alltid för undersökningar där intervju används som metod. I guiden samlas frågor

och eventuella följdfrågor som ämnar ge svar på forskningsfrågorna. Beroende på studien kan
guiden innehålla en detaljerad sekvens av noggrant formulerade frågor, eller så kan den

innehålla bara några av de ämnen som ska täckas. Det är beroende på den särskilda studien om

frågorna och deras ordningsföljd är bestämda på förhand och bindande för forskaren, eller om
guiden bara ska finnas som stöd och att intervjuaren efter omdöme avgör hur strikt guiden

31

Beata Schöring

följs. I denna undersökning har jag utformat min intervjuguide så att den skulle ge svar på

avhandlingens forskningsfrågor. Intervjuguiden finns bifogad i slutet av avhandlingen. (Kvale
& Brinkmann, 2009.)

Forskaren behöver vara väl insatt i ämnet för att kunna ställa följdfrågor och följa upp

respondentens svar. Kvaliteten på det data som produceras i en kvalitativ intervju beror på
kvaliteten hos forskarens färdigheter och ämneskunskaper. Kunskapen att ställa följdfrågor

förutsätter även aktivt lyssnande, forskarens förmåga att lyssna på vad respondenten säger.
Lyssnandet är lika viktigt som att bemästra frågetekniken. Forskaren behöver lära sig lyssna

på det som sägs och hur det sägs. Ett beslut om vilka av de många synvinklarna i respondentens
svar som ska följas upp kräver från forskarens sida kunskap om ämnet som behandlar i

intervjun, känslighet för den sociala relationen i intervjun och insikt om vad hen vill fråga om.
(Kvale & Brinkmann, 2009.)

En gruppintervju är en intervju där en forskare intervjuar flera personer samtidigt. Det finns
både fördelar och nackdelar med gruppintervjuer. Fördelar med gruppintervjuer är att de ger

utrymme för interaktion mellan medlemmarna i gruppen som kan ge större insikt hos individer
om deras egna åsikter och tankar. Deltagarna i gruppintervjun har i bästa fall möjlighet att

bygga vidare på varandras idéer och kommentarer. En nackdel kan vara att deras åsikter och
attityder påverkas av varandra. Ett problem som också kan uppstå i gruppintervjuer är att

tystlåtna kan hamna i skymundan de mer pratsamma. Då är det forskarens ansvar att se till att
även de tystlåtna får rum att berätta om sina tankar och åsikter. Forskaren behöver alltså
försöka hålla en balans mellan att skapa förtroende, men inte låta sina egna tankar och åsikter

påverka respondenterna. Gruppintervjuer passar bra för att få fram deltagarnas erfarenheter
och för att skapa idéer. I min undersökning har jag gjort gruppintervjuer och eleverna i
grupperna har varit från samma undervisningsgrupp för att eleverna ska känna en trygghet från
varandra i intervjusituationen. (Trost, 2010.)

Homogena grupper rekommenderas om man vill uppnå intimitet och samförstånd mellan
gruppdeltagarna så att utbytet av information underlättas. Man kan anta att människor som har

gemensamma erfarenheter och intresseområden är mer intresserade att dela åsikter med
varandra och lämna ut personlig information. Därför rekommenderas gruppen vara homogen

32

Beata Schöring

med avseende på ålder och socioekonomiska bakgrundsfaktorer. Det finns dock en risk för att

den homogena gruppen lätt glider över till att diskutera sådant som är intressant för den lilla
gruppen, men som inte är aktuellt i undersökningen, och då är det viktigt att som moderator
kunna bedöma om diskussionen är relevant för det givna ämnet, eller om hen bör gå in och
introducera någonting nytt. (Wibeck, 2000.)

För att skapa de bästa förutsättningarna för en lyckad intervju bör intervjuaren tänka på att

ställa raka och tydliga frågor. Intervjuaren bör även vara tillåtande så att respondenterna känner
att alla typer av åsikter är tillåtna. Det är också viktigt att intervjuerna görs i en ostörd miljö

som är bekväm för de som intervjuas (Bell, 2006; Trost, 2010). Det är bra om intervjun sker

på ett för respondenterna välbekant område, till exempel i deras egna skola i denna
undersökning (Stúkat, 2011). Det vore även bra om intervjuerna bandas in för att det ska vara

lättare att använda dem i forskning och för att underlätta analysprocessen. Intervjuerna till
denna avhandling har skett i rum på respondenternas egna skola där vi fått vara ostörda.
Intervjuerna har sedan spelats in vilket är bra för att jag som forskare skulle kunna koncentrera

mig på vad respondenterna sade under intervjun samt för att underlätta analysfasen (Eklund,
2012). (Bell, 2006).

Trost (2010) menar att samma principer gäller vid intervju med barn som med vuxna. Dock
menar han att barn ofta har svårare att koncentrera sig än vuxna och därför kan intervjuerna
ofta bli kortare. Enligt Trost är det också viktigt att intervjufrågorna riktar sig till barn och är
konkreta, vilket jag i mina intervjuer tagit hänsyn till.

3.5 Val av respondenter och genomförande av
undersökning

När man använder sig av kvalitativa forskningsmetoder är det viktigt att skilja mellan

informanter och respondenter. ”Informant” (u.å.) definieras i Nationalencyklopedin (u.å.) som

“uppgiftslämnare, särskild beteckning för en person som ger forskare upplysningar om språk,

33

Beata Schöring

kultur och levnadsförhållanden.” Olsson och Sörensen (2007) beskriver att en informant är en
person med “lokalkännedom” som kan ge information om faktiska förhållanden, uppfattningar

om andras åsikter. I en intervju med en respondent får man mer information om individens
egna känslor, åsikter och uppfattningar. I praktiken kan samma person vara både informant
och respondent.

Vid antalet respondenter i min undersökning har jag följt Trost (2010) och hans
rekommendation om att begränsa urvalet till en mindre grupp för att materialet ska bli

lätthanterligt och inte för massivt. Respondenterna för denna undersökning är mofi-elever ur

två olika skolor och jag har valt att intervjua sammanlagt tolv elever, indelade i grupper på tre.
Skolorna finns i starkt svenskspråkiga miljöer, vilket har stor betydelse för resultaten för denna

undersökning. Det finns inga klara regler för hur stor en grupp bör vara, det finns olika teorier
om storleken av gruppen. Wibeck (2000) skriver att högst fyra personer samtidigt kan
inkluderas i ett samtal för att kunna säkerhetsställa att allas uppmärksamhet kan behållas. Inom

socialt arbete menar Wibeck att en utgångspunkt för gruppsamtal är att alla gruppmedlemmar
ska kunna ha ögonkontakt med varandra.

Alla intervjuer har skett som gruppintervjuer mellan grupp och forskare. Motivet till valet att

göra gruppintervjuer är för att respondenterna är barn och att de i grupp skulle få stöd av
varandra och känna sig trygga i intervjusituationen än om de hade intervjuats enskilt. Ett annat
motiv till valet av gruppintervju var att eleverna skulle ha möjlighet att med varandra diskutera
sina åsikter och tankar om frågorna.

Intervjuerna transkriberas för att kunna vidare jämföra och analysera svar som respondenterna
gett (Dalen, 2015, s.69). Oavsett om informationsmaterialet består av en personberättelse i
talad eller i skriven form så ska materialet alltid transkriberas. Transkription innebär enligt

Olsson och Sörenson (2007) att texten skrivs ner ordagrant. Efter det sker en bearbetning och
selektion av informationsmaterialet, vartefter det sker en meningskoncentrering, beroende på

vilken kvalitativ analysmetod som används. När man gör en meningskoncentrering formulerar

man om intervjupersonens meningar till en mer koncis form. Man för samman långa meningar
till kortare uttalanden, och det väsentliga av det som sagts omvandlas till några få ord. Man
reducerar alltså omfattande intervjutexter till kortare och mer koncentrerade.

34

Beata Schöring

Olsson och Sörensen (2007) menar att det är värdefullt att intervjuaren skriver ut intervjun för
att eliminera missuppfattningar om vad som sagts. Han framhåller också att det är värdefullt

att utskriften sker i så nära anslutning till intervjun som möjligt. Man bör vara varsam när man

analyserar kvalitativt data för att inte påverka resultatet med egna åsikter (Fejes & Thornberg,
2015). Jag har transkriberat intervjuerna under samma eller följande dag efter intervjuerna, för

att underlätta igenkänningen av elevernas röster samt komma ihåg vad som sades under
intervjuerna om något i inspelningen var oklart. Jag valde till en början att transkribera

intervjuerna ordagrant för att inte gå miste om någon viktig information och för att kunna

använda direkta citat vid redovisningen av resultaten. När jag sedan analyserade materialet
kategoriserade jag de olika svaren kopplat till de olika forskningsfrågorna.

Efter att ha transkriberat alla intervjuer och kategoriserat dem påbörjade jag analysprocessen.

Davidson och Patel (2011) menar att analysen kräver att materialet läses igenom flertaliga

gånger och att man gärna ska kunna arbeta med detta under en längre tid ostört, vilket jag även
tagit hänsyn till i min analysprocess.

3.6 Reliabilitet och validitet
Reliabilitet innebär att olika forskare, oberoende av varandra, ska komma fram till samma
resultat när de undersöker samma material. Uttrycket innebär även att samma forskare ska

komma fram till samma resultat vid olika tillfällen. Som människa har vi dock en tendens att
se och höra endast det som styrker våra egna synvinklar, och därför är det mycket viktigt att
en analys kan verifieras. För att kunna verifiera en analys behövs det tillräckligt mycket data

och att dessa har redovisats ordentligt. Samma moderator – forskare - bör användas vid alla
tillfällen för att öka reliabiliteten på undersökningen. (Wibeck, 2000.)

Validitet handlar om tolkningen av det som observerats. Det innebär att kalla saker för deras

rätta namn och om att verkligen undersöka det man har sagt att man ska studera. Det finns
samtidigt diskussioner om huruvida det är lämpligt att använda termen validitet

överhuvudtaget, eller om man hellre borde tala om trovärdighet. Validitet och tillförlitlighet

35

Beata Schöring

går hand i hand, vilket betyder att man inte kan bortse från tillförlitligheten och koncentrera
sig på validiteten och vice versa (Davidson & Patel, 2011). (Wibeck, 2000.)

Olsson och Sörensen (2007) menar att man talar om validitet om det finns överensstämmelse

mellan verklighet och tolkning. Att tolkningen är anknuten i ett faktabaserat underlag är ett
väsentligt kriterium för kvalitet i alla forskningstraditioner, oavsett vilken syn på verkligheten
man har.

En risk för trovärdigheten i intervjusituationer med fler än en respondent är om deltagarna inte
vågar säga som de tänker på grund av grupptryck eller andra upplevda hot, samt om de för att
göra intryck för gruppen skulle överdriva. Det kan ibland handla om att gruppmedlemmarna

hamnar att säga något och säger bara vad som är socialt accepterat, och ibland kan det handla
om att med anledning av artighet och rädsla att generera andra att man avstår från att tala om

ett känsligt ämne. En annan risk för trovärdigheten skulle kunna vara om intervjun äger rum
på en plats där deltagarna inte känner sig trygga. (Wibeck, 2000.)

Den kunskap som forskaren har, det vill säga föreställningen eller erfarenheten inom området

där forskningen ska göras, kallas för förförståelse. Speciellt inom kvalitativ forskning är det
viktigt att forskaren redogör för sin förförståelse inom forskningsområdet för läsaren. Eftersom
forskarens förståelse ändras ständigt i tolkningsprocessen så kan man genom att klargöra för

förförståelsen ge en utgångspunkt för sin tolkning. Redovisning av förförståelsen är ett

kvalitetskrav, och forskaren måste tillkännage personliga erfarenheter som har varit
betydelsefulla och relevanta för forskningen. Den personliga erfarenheten får inte påverka
objektiviteten i observationer och resultattolkning. (Olsson & Sörensen, 2007.)

Jag har bandat in mina intervjuer för att försäkra mig om att undersökningen är tillförlitlig.
Eftersom intervjuerna är inspelade är det möjligt att gå tillbaka för att kontrollera att materialet

är korrekt uppfattat. Jag anser att min undersökning har hög validitet eftersom jag genom olika
tolkningar kan visa på ett sammanhängande resultat. Davidson och Patel (2011) menar att en
forskare som gör en kvalitativ undersökning strävar efter att nå en god validitet under hela

forskningsprocessen. Graden på validitet i en forskning nås enligt hur bra forskaren kan skaffa

36

Beata Schöring

underlag för en trovärdig tolkning, om forskaren lyckas fånga det som är mångtydigt och om
forskaren kan formulera tolkningar.

Davidson och Patel (2011) framhäver också hur viktigt det är att respondenternas integritet

värnas om och att respondenternas uppgifter måste behandlas konfidentiellt. Det är också
viktigt att respondenterna är medvetna om vad deras medverkan i undersökningen innebär. Jag
har tydligt redovisat för avhandlingens syfte för eleverna som medverkat i undersökningen och

behandlat materialet konfidentiellt. Respondenternas identitet är skyddad och de inspelade
intervjuerna raderas utan dröjsmål när avhandlingen är godkänd.

3.7 Undersökningens etiska aspekter
Intervjuforskning präglas av etiska frågor. Etik kommer från det grekiska ethos, och betyder
“karaktär”. Etiska problem uppstår i intervjuforskning främst på grund av att man delvis
undersöker människors privata liv och presenterar redogörelser för en offentlig publik. Vid

planering är det etiska problemet att ta emot respondenternas samtycke till att delta i
undersökningen, att säkra konfidentialitet och överväga de följder som kan följa av

undersökningen för de undersökta personernas del. Under intervjusituationen måste man

överväga vilka personliga konsekvenser respondenterna kan påverkas av, till exempel stress

eller förändringar i självuppfattning. Man måste säkra respondenternas konfidentialitet, och då
måste man fråga sig om den framställda texten är lojal mot deras muntliga uttalanden. De etiska

problemen vid analys gäller om hur djupt intervjuerna kan analyseras och om respondenterna
ska ha inflytande över hur deras uttalanden tolkas. (Kvale & Brinkmann, 2009.)

Det är svårt att utlova fullständig anonymitet när man använder sig av gruppintervjuer som
datainsamlingsmetod, men konfidentialitet kan ändå uppnås genom att man noggrant skyddar
information om respondenterna, i transkriptionen byter ut namn och andra uppgifter som kan
avslöja deltagarnas identitet. Som forskare kan och bör man alltså garantera att det från

forskarens sida aldrig kommer att släppas ut några uppgifter som rör deltagarnas identitet eller
uttalanden i gruppen. Däremot kan man omöjligt lova att de övriga deltagarna inte sprider

37

Beata Schöring

information som de övriga deltagarna som de hört under diskussionstillfällena. Det här kan
man göra deltagarna medvetna om i inledningen till sessionen. (Wibeck, 2000.)

När en forskare förbereder upplägget av sin undersökning med intervju kan det vara lämpligt

att skriva ett etiskt protokoll för de etiska frågor som kan dyka upp under undersökningen. Med
förhandskännedom

om

de

etiska

frågor

som

utmärkande

uppstår

under

en

intervjuundersöknings olika stadier kan forskaren göra väl genomtänkta val samt vara

uppmärksam på de känsliga frågor som kan dyka upp under undersökningen. (Kvale &
Brinkmann, 2009)

Det kan vara svårt att döma och handla moraliskt då man betraktar en situation utanför dess
tidsliga och sociala narrativa kontext. Om man inte har information som krävs för en

narrativisering, till exempel om forskaren inte träffat respondenten tidigare och därmed inte
känner till personens livshistoria, är det etisk förnuftigt att vara försiktig med tolkningar och

generaliseringar samt hålla sig undan från allt som liknar terapeutiska ingripanden. (Kvale &
Brinkmann, 2009.)

Som forskare har man ansvar för att klargöra för respondenterna vad undersökningen handlar
om, varför man vill intervjua dem, vilken typ av frågor som kommer ställas och vad man ska
göra med den insamlade informationen. Bell (2006) anser personligen att det inte räcker att

beskriva detta muntligt innan intervjun utan att informationen ska nå respondenten innan

intervjun så hen hinner tänka på vad de ger sig in på – eller kanske tacka nej till att bli
intervjuad. I min avhandling har jag på förhand skrivit och skickat ett informationsbrev till
eleverna och deras föräldrar. Brevet innehöll även en sektion där föräldern ska skriva under
sin tillåtelse om att sitt barn får delta i intervjun.

38

Beata Schöring

4 Resultat
I det här kapitlet presenteras undersökningens resultat genom narrativa berättelser.

Resultaten består av två kapitel baserade på de två forskningsfrågorna. Citat från
gruppintervjuerna illustrerar elevernas yttranden. Till sist diskuteras de huvudsakliga
resultaten för denna undersökning.

4.1 Elevernas språkliga bakgrund och identitet
För att öppna upp diskussionen ställer jag eleverna en fråga om de känner sig svenskspråkiga,

finskspråkiga, tvåspråkiga eller något annat. Ingen av eleverna känner sig enbart svensk- eller

finskspråkig. De flesta eleverna är överens om att de är tvåspråkiga eftersom de talar både
finska och svenska, en elev beskriver det så här: Jag kan båda språken talar båda språken,
men jag är sämre på finska än på svenska. Kanske tvåspråkig (Elev 1). Även elever i andra
grupper berättar att de känner sig tvåspråkiga för att de talar finska och svenska hemma och att
man kan tala båda språken lika bra.

Eleverna i en annan grupp diskuterar om att antalet språk man talar avgör om man är en-, tvåeller trespråkig och så vidare: Jag är fyrspråkig, finska, svenska, engelska, grekiska (Elev 6).
En elev i samma grupp berättar att hen är trespråkig och nämner senare under diskussionen att
hen kan tala finska, svenska och engelska. Jag frågar eleverna om de menar att om man kan

olika språk, till exempel fyra så är man fyrspråkig och om man kan tre språk så är man
trespråkig. Man kan definiera tvåspråkighet på olika sätt. Enligt Sundman (2013) definierar
man en person som tvåspråkig om hen vuxit upp med två språk i hemmet, behärskar båda
språken lika väl, använder båda språken i sitt dagliga liv eller upplever sig själv som tvåspråkig.

Den språkliga identiteten behöver dock inte överensstämma med språkkunskapen. Sundman

menar att det räcker med att man till exempel känner lojalitet till språket. Det är svårt att

framföra en definition av tvåspråkighet som baserar sig på kompetens. Els Oksaar kräver att
en tvåspråkig person man ska kunna byta kod automatiskt. Enligt henne är man tvåspråkig om

39

Beata Schöring

man i de flesta situationer utan problem kan använda två språk som kommunikationsmedel och
övergå från det ena språket till det andra vid behov (Skutnabb-Kangas, 1981).

Eleverna i en grupp är överens om att man ska kunna tala språken bra för att vara fler- eller

tvåspråkig så jag ber eleverna förklara hu de menar när de säger att man kan tala ett språk bra.
En elev berättar så här: Så att man kan ha en konversation med dom som inte kan förstå några

andra språk (Elev 4). Hen menar alltså att man kan kommunicera med en person som har
språket som modersmål. Majoriteten av eleverna anser att de är tvåspråkiga för att de talar

finska och svenska främst i hemmet med sina föräldrar. Dessa elever tänker att man behöver

ha en koppling till de språken man identifierar sig med till exempel att man talar språken i
hemmet. Eleverna som menade att man är fyrspråkig om man kan kommunicera på fyra språk

anser att till exempel engelskan som de lär sig i skolan räknas med i de språk de kan bra. En
diskussion öppnas mellan några elever där eleverna talar om att en av eleverna som svarade att

hen är tvåspråkig nog borde känna sig trespråkig eftersom hen också kan tala spanska. Eleven

berättar att hen känner sig tvåspråkig, varpå en elev svarar: Du kan ju tala spanska (Elev 6).
Eleven som känner sig tvåspråkig berättar då att hen inte känner att hen kan kommunicera med

en spansk person utan bara kan många ord på spanska, och därför inte känner sig som
trespråkig.

Diskussionen övergår till att handla om vad mofi-elever har gemensamt och vem mofiundervisningen är anpassad för. Eleverna lyfter fram språkkunskaperna som en egenskap som

är gemensam hos alla mofi-elever. Enligt Skutnabb-Kangas (1981) kan ett barn vara tvåspråkig

på grund av hemförhållanden. Ett barn kan födas in i en tvåspråkig familj där föräldrarna har
olika modersmål. Familjen kan även flytta till ett annat land och eleven lär sig ett andraspråk

på daghem eller i skolan. Ett barn från en enspråkig familj kan även bli tvåspråkig, om hen till
exempel går i en så kallad språkbadsskola. En elev är av följande åsikt om vem mofiundervisningen är anpassad för: Alla kan bra finska (Elev 12) och en annan elev lyfter fram

att: Vi talar där hemma, tror jag alla (Elev 7). De flesta eleverna menar att mofiundervisningen är lämplig för elever som kan tala finska och kan föra en diskussion på finska

och en elev beskriver det på följande sätt: Det låter som att man skulle tala till någon som har
talat finska hela livet sitt (Elev 6). Eleven menar att de i mofi-undervisningen behärskar det
finska språket så som en person som har fötts upp i en finsktalande miljö. Alla elever är överens

40

Beata Schöring

om att det är viktigt att en elev som ska gå i mofi-undervisning kan använda det finska språket
och talar det hemma, men det diskuteras även att elever som inte har en finskspråkig förälder

kan gå i mofi-undervisning. Eleverna diskuterar att man kan lära sig det finska språket till
exempel från en nära släkting eller om man sedan man varit liten haft ett fritidsintresse där
man talat finska och lärt sig därifrån att kommunicera på finska. Även en grupp lyfter fram en

klasskompis som talar finska hemma, men ändå är i A-finska-undervisning. Sen då jag frågade
varför han var på A-finska så sa läraren att det var därför att det är alltid bra att ha någon
mofi-elev där på A-finska eller något (Elev 4). Eleverna ansåg att förklaringen till varför
klasskompisen inte gick med dem i mofi inte riktigt var en relevant förklaring. Det är nog

antagligen också så att det finns någon annan orsak till att klasskompisen går i A-finska istället
för i mofi.

Jag ber eleverna fundera över och berätta om det finns några fördelar eller nackdelar med att

vara tvåspråkig. Alla grupper nämner i sina diskussioner att det är bra att kunna flera språk.
Några elever nämner bland annat att det är lättare att kommunicera med människor då man kan

tala både finska och svenska. Eleverna diskuterar även om hur det kan vara bra att kunna både

finska och svenska när man reser runt i Finland: Du kan resa runt Finland och så vidare du
behöver inte som tänka att här talar dem bara svenska eller att här talar dem bara finska du
kan som kommunicera med alla som kan finska eller svenska (Elev 11). Några elever nämner

även att tvåspråkigheten är till en fördel i arbetslivet: …om man får sen i framtiden jobb så kan
det vara lättare att kunna båda språken (Elev 8) och: …det är lättare att hitta jobb (Elev 11).

En grupp diskuterar även med varandra om när det i Finland är bra att kunna tala svenska. Det
finns ganska många svenskar som kommer till Finland på sommaren och sådant. Så då kan

det vara bra att kunna svenska (Elev 1). En annan elev i samma grupp lyfter fram att det också
finns nästan helt svenskspråkiga orter i Finland.

Eleverna har svårare att komma på några nackdelar med att vara tvåspråkig. Elevgrupperna

som blivit intervjuade bor på svenskdominerade orter i Finland vilket med stor sannolikhet
påverkar elevernas svar på dessa frågor. På någon annan ort i Finland kan man med säkerhet

hitta fler nackdelar med att vara tvåspråkig. En elev berättar: Inte skulle jag säga att det finns
någonting dåligt med det (Elev 4), medan en annan elev lyfter fram att kodväxling kan kännas
jobbigt ibland: Typ då man ska säga en mening, på något språk, eller typ på svenska, så säger

41

Beata Schöring

man mitt i allt på finska, då de ska vara ett svenskt ord istället (Elev 3). Några elever upplever
det som en nackdel att blanda på ord och att bara komma på ett ord på det andra språket när de

talar ett språk. Eleverna upplever ändå att kodväxling inte bara behöver vara negativt, utan

hittar något positivt i den aspekten också: Men det är ju bara bra om du kan det på något annat
språk (Elev 5). Det är nog vanligt att flerspråkiga personer känner igen sig i att inte komma på

ett ord på det språket man talar, utan bara på ett annat språk, och se det som att det andra

språket förstår för det första. Det är ju dock så att kodväxling är någonting som innebär att
talaren växlar mellan språken på ett systematiskt och grammatiskt regelmässigt sätt och att

desto bättre språklig förmåga talaren har, desto lättare har hen att växla mellan språken.

Flerspråkiga barn använder sig av kodväxling speciellt när de saknar ett särskilt ord på det ena
språket. (Salameh, 2012.)

Eleverna har lite svårt att beskriva hur delaktiga de känner sig i finsk kultur och om de till

exempel har lika bra kännedom om finska böcker, musik och kändisar jämfört med svenska.
Eleverna berättar att de till exempel hellre lyssnar på engelskspråkig musik än finsk- eller

svenskspråkig, de kollar mer på utländska serier än på finska eller svenska osv. En elev säger
så här: Alltså vi kan inte alls finsk kultur, vi vet inte alls om det (Elev 6). Orsaken till att de
känner att de inte alls har någon kännedom om finsk kultur kan vara det att eleverna har svårt
att förstå vad begreppet kultur innebär, även om jag gav exempel på vad det kan vara och den

engelskspråkiga kulturen kommer mycket närmare eleverna bland annat genom sociala medier,
olika streamingtjänster. En annan orsak är nog att eleverna bor på så svenskspråkiga områden

där man kanske inte uppmärksammar finsk kultur på samma sätt som på mer finskspråkiga

områden. En elev vars pappa bor i ett finskspråkigt område berättar så här: Nå alltså jag får ju
veta massor när jag gå- far ti pappa så nog vet jag som om Vocie of Finland och Putous och

alla dom där programmen och olika sånga- sångares sånger … Sverige är ju också större i
musiken till exempel och det till exempel nog ser jag som typ på Melodifestivalen att det finns

som både och så som och så ser ja också på svenska Talang å finska Talang och som men de

blir som både och men tv så ser jag nog som mera på Svt men jag vet också finska (Elev 10).
Jag frågar om eleverna lyssnar mer på finsk eller svensk musik och en elev berättar att hen

lyssnar bara på svensk musik och en annan elev lyssnar mest på engelskspråkig musik. En elev
nämner att hen lyssnar på finsk musik när det kommer från radion.

42

Beata Schöring

Vi diskuterar mer om den finska kulturen med grupperna och jag får blandade svar när jag

frågar varifrån eleverna anser att deras kännedom om den finska kulturen kommer. En del

elever menar att kulturen kommer hemifrån: Kanske då skolan är ganska svensk så, min pappa
är finsk så det kommer ganska mycket därifrån (Elev 2), och en del menar att den kommer från

skolan: … vi har såna där finska-dagar så, ingen där hemma talar finska med mig (Elev 1).
En elev nämner även att kompisarna har en liten roll i deras kulturkännedom. Eleverna berättar

att de inte tycker att de behöver få mer kännedom i finsk kultur genom mofi-undervisningen:
Nå, nää inte är det riktigt nödvändigt för man bor ju … om man bor i Finland så nog vet man

ju som ungefär kulturen i Finland... (Elev 11). En elevgrupp diskuterar även om hur den finska

kulturen uppmärksammats i deras mofi-undervisning. En elev säger att: Nå nu har vi ju haft
just det här att om nå finsk kultur och musik… (Elev 7) varpå en annan elev fortsätter: …finsk
historia har vi haft om något lite men… (Elev 9). Här ser man också tecken på att eleverna inte
riktigt vet vad kultur innebär även om läroplanen menar att man borde ta upp finsk kultur i
mofi-undervisningen (Glgu 2014).

4.2 Mofi-undervisningen i praktiken
4.2.1 Vad händer under mofi-lektionerna?
Enligt läroplanen (Glgu 2014) bör man använda sig av mångsidiga texter och finskspråkigt

material, men enligt eleverna jobbar de på mofi-undervisningen på ett traditionellt sätt med

textbehandling med hjälp av läromedel: Nå vi brukar oftast gå igenom ett kapitel, och sedan
så gör vi uppgifter till det kapitlet eller dom uppgifterna som finns i det där kapitlet sådär

frågor till kapitlet (Elev 1). Även andra mindre traditionella undervisningsmetoder lyfts fram:
Ibland ibland har vi haft något sådant här att man ska hålla någon sådan här lektion själv
(Elev 1) och: …ibland kollar vi på någon film eller något … typ nu före sportlovet kolla vi på

någon film och sedan efteråt så det var typ så där att hon frågade några frågor om den där
filmen och så där (Elev 7). Eleverna berättar om att de brukar göra olika slags uppgifter på
mofi-lektionerna där de bland annat lär sig nya ord och övar på att översätta, skriva, läsa och

43

Beata Schöring

böja ord på finska. En grupp nämner att de tidigare år undervisats utan läromedel och att

undervisningen då kändes mer värdefull: Men… jaa dom där förra året (utan läromedel) då va
det nog roligare för då lärde man sig som mera att tala finska (Elev 11). I en elevgrupp görs
det även en koppling mellan mofi och lärokursen i modersmål: Nå vi gör nu såna där böjningar
och va vi nu gör såna där va vi nu har haft det där pronomen och sånt som man gör på vanliga
modersmålstimmar som i svenska (Elev 10).

När eleverna beskriver vad de gör på mofi-lektionerna nämner någon grupp att de övar på olika
böjningar, alltså grammatik. När eleverna sedan får frågan om de anser att de behöver

grammatik i finskan så är många elever av den åsikten att de redan kan allt inom grammatiken:
Jag kan typ redan allt (Elev 6), eller att de kan det mesta, men att det kan vara bra att lära sig

mera. Några elever påpekar att finskan är lätt då man stavar orden som man uttalar dem: …de
stavas ju som man säger de (Elev 1). En elev berättar att ”det kan vara lite knepigt ibland hur
man böjer det så det kan vara bra att lära sig” (Elev 2).

Man märker på gruppernas diskussioner att de inte fullständigt vet vad grammatik betyder även

om de får tydliga exempel på vad det är. Är orsaken till detta att det inte undervisas grammatik
under mofi-lektionerna eller är det så att lärarna inte använder ordet grammatik i sin

undervisning. Eleverna kopplar ihop grammatiken med bland annat stavning och någon är

väldigt tydlig med att hen inte vet vad grammatik betyder, och frågar genast: Men alltså jag är
så dum så jag vet inte vad grammatik betyder så... (Elev 5). Orsaken till att de inte vet vad

grammatik är kan vara det att alla lärare arbetar induktivt i sin mofi-undervisning, alltså inte
direkt presenterar grammatikregler för eleverna utan till exempel utgår från exempel i sin

grammatikundervisning istället och arbetar kring grammatiken på andra sätt (Schöring, 2019).
Diskussionen övergår till att handla om arbetssätt under mofi-lektionerna. Eleverna berättar att
de oftast jobbar individuellt eller i helgrupp. När en elev i en grupp berättar att de ibland jobbar
i par eller i smågrupper tillägger en annan elev att när de jobbar tillsammans kan de hjälpa

varandra med olika svåra uppgifter. En elev berättar så här: Ibland om man ska typ berätta om

sin sommar eller ni ska berätta en läxa till den där och så svarar den andra (Elev 10). En
annan elev berättar en faktor som kan vara en orsak till att arbetssätten under mofi-lektionerna
just inte är så varierande: … ibland har vi par- och grupparbeten, men vi har inte det så mycket

44

Beata Schöring

nu för Corona och så här (Elev 7). Covid-19 är nog ett bidragande motiv till elevernas svar,
då man i skolan ska undvika situationer där man är nära varandra under längre stunder
(Statsrådet, 2020).

4.2.2 Hur kunde mofi-undervisningen förändras och utvecklas?
Några elever anser att det ”inte det borde ändras i alla fall så mycket, för ja kommer inte i alla
fall på någonting just nu” (Elev 4), medan andra kommer med förslag. Eleverna föreslår mer

digitalt arbete, projektarbeten och att låta eleverna vara med och planera undervisningen. I
Glgu (2014) nämns det även uttryckligen att ”Eleverna ska delta i planeringen, förverkligandet

och utvärderingen av sina studier, det gemensamma skolarbetet och lärmiljön.” Eleverna
önskar att de skulle få jobba mer kommunikativt under mofi-lektionerna och de berättar att de

gärna skulle byta ut ordförhör till att lära sig tala, skriva och läsa bättre. Som eleverna säger så
behöver mofi-eleverna öva mer på att skriva och läsa. Enligt Nummela & Westerholm (2020)

undersökning anser lärare dock att det är svårt att motivera mofi-elever att läsa och skriva på
finska och det visar sig även att eleverna inte läser finskspråkig litteratur alls utanför skolan.

En elev berättar så här om ordförhör: … nå ibland så är det ju såna där ord som inte man helst
använder i vanlig svenska som man ska lära sig på till exempel sanakoe … annars är det mest

att det är såna här ord som inte man själv har hört någon gång säga inte helst i svenska som
när man svänger det till svenskan att det är lite onödigt för varför skulle man behöva lära sig
sådana ord som man inte helst använder i svenskan... (Elev 10).

Eleverna får en fråga om det tycker att det är viktigt att det undervisas mofi i svenskspråkiga
skolor. Eleverna är överens om att det är viktigt med mofi-undervisning i svenskspråkiga
skolor, men de kommer med olika motiveringar till varför. Två elevgrupper diskuterar bland

annat om att Finland är ett tvåspråkigt land och att det därför är viktigt att alla som bor i Finland
talar både finska och svenska. De anser att elever i finskspråkiga skolor ska lära sig svenska

och att elever i svenskspråkiga skolor ska lära sig finska. Den här motiveringen stöder nog inte

frågan om just mofi-undervisning, men finskundervisning överlag. Några elever lyfter fram

45

Beata Schöring

varför det är viktigt att dela upp finskundervisningen i mofi och A-finska: …sen skulle det
vara jätteojämnt där att någon kan som finska och någon kan inte ett ord finska att om man

skulle vara i samma grupp så skulle det inte fungera så bra (Elev 9). En elev lyfter fram varför
mofi-undervisningen är viktig med tanke på framtiden och menar att man lär sig nya ord som

kan vara viktiga i framtiden i till exempel jobbsituationer medan en annan elev menar att mofiundervisningen inte är lika viktig som andra ämnen i skolan: … inte är det värt att ta bort mofifinskan, men den är inte så viktigt som att till exempel lära sig matte eller omgivningslära eller

historia… inte är det ett ämne som skulle borta tas bort eller någonting sånt det har sin egen
betydelse (Elev 11).

4.2.3 Hur uppfattar eleverna nivån på mofi-undervisningen?
Eleverna funderar över hur de tycker att nivån på mofi-undervisningen är, och nästan alla
eleverna konstaterar att svårighetsgraden på uppgifterna varierar. Eleverna tycker att det finns

lättare och svårare uppgifter, och en elev säger att det oftast är lätt, men att när det kommer

svårare uppgifter så är det för svårt. Enligt Nummela & Westerholm (2020) tror många mofielever att mofi-undervisningen är till för att leka och tala, eftersom de upplever att de redan
kan finska. De flesta eleverna uttrycker sig muntligt bra på finska, men har svårt att uttrycka

sig i skrift och särskilt svårt att skilja på tal- och skriftspråk i finskan. Stavningen är svag och

skrivandet är svårt för nästan alla mofi-elever och ordförrådet är det vardagliga. Med dessa
beskrivningar av mofi-eleverna i Nummela & Westerholms undersökning och med resultaten
av denna undersökning kan vi anta att eleverna anser att kommunikativa uppgifter är lätta, då

de även önskat få öva mera på sådana uppgifter och att skriftliga uppgifter är de svåra
uppgifterna.

Eleverna har svårt att komma på något specifikt när de får en fråga om vad de vill lära sig i
mofi-undervisningen och de alla menar att man lär sig mera finska och repeterar det de redan

kan. Några elever kommer med konkreta exempel under diskussionen. En elev nämner att hen
skulle vilja öva på finskan för att utveckla den muntliga finskan: Jaa, men alltså som finslipa

46

Beata Schöring

hur man talar att de blir sån där… (Elev 10) och en annan elev fortsätter: … att de inte är
slang (Elev 12). En av eleverna berättar att hen skulle önska lära sig använda finskan i olika

situationer som kan uppstå utanför skolan: Nå kanske lite om livet att man sen kan klara sig

med finskan ut i världen och så där, jaa någonstans i fast jobbet eller vad det nu är (Elev 9).
En elev i samma grupp som Elev 9 säger att man kunde öva på olika situationer genom att på
mofi-lektionerna i smågrupper öva på att till exempel dramatisera en situation som läraren
bestämmer, till exempel en nödsituation eller en händelse i en butik.

4.3 Sammanfattning av resultat
Sammanfattningsvis kan det konstateras att de flesta elever som deltog i undersökningen

identifierar sig själva som tvåspråkiga, eftersom de talar både finska och svenska där hemma.
Två elever anser att antalet språk man kan tala definierar dig som flerspråkig, en av eleverna
som pratar talar fyra språk känner sig som fyrspråkig och en annan som kan tre språk känner

sig som trespråkig. Dessa elever upplever inte att man behöver tala språken hemma, utan det
räcker att man kan tala språket bra. Att kunna tala ett språk bra, betyder enligt eleverna att man
kan kommunicera på det språket.

Eleverna anser att mofi-elever har det gemensamt att de alla kan finska och några elever lyfter

även här fram att mofi-eleverna talar finska där hemma. Eleverna menar att en mofi-elev ska
kunna tala finska och föra en diskussion på finska. Enligt några av eleverna kan man också gå
i mofi-undervisning även om man inte har en finskspråkig förälder, till exempel om man har
en finskspråkig släkting eller har ett fritidsintresse där man lärt sig finska.

Alla elever har en positiv inställning till tvåspråkighet, och de tycker att det alltid är bra att
kunna flera språk. De anser att man kan kommunicera med fler personer och att det underlättar
resande i Finland. Några elever nämner även att tvåspråkigheten är till en fördel i arbetslivet.
Eleverna tycker inte det finns några nackdelar med att vara tvåspråkig, förutom några som
anser att det kan vara lite jobbigt att man ibland kan blanda på ord i de olika språken.

47

Beata Schöring

De flesta av eleverna känner sig inte delaktiga i finsk kultur, och menar bland annat att de

hellre lyssnar på svenskspråkig eller engelskspråkig musik än på finsk musik. En elev berättar

att hen är insatt i finsk kultur och lär sig då hon är hos sin pappa som bor på en finskspråkig
ort och någon elev berättar att hen lyssnar på finsk musik om det kommer från radion i bilen.

De flesta av eleverna anser att deras kännedom om den finska kulturen erhålls utanför skolan,
medan några anser att de lär sig om den finska kulturen i skolan.

Eleverna anser att de ofta jobbar på ett traditionellt sätt med textbehandling och med fokus på
läromedel i mofi-undervisningen. De berättar även om andra mindre traditionella arbetssätt

som att eleverna får hålla lektioner själva för resten av klassen. Eleverna anser att de lär sig

nya ord och övar på att översätta, skriva, läsa och böja ord på finska på mofi-lektionerna. En
elev nämner att de under mofi-lektionerna gör samma saker som på modersmålslektionerna,
bara att på finska. Några av eleverna anser inte att de behöver lära sig mera grammatik för de
upplever att de redan kan allting och någon elev berättar att det alltid är bra att lära sig mera.

Under mofi-lektionerna jobbar de främst individuellt eller i helgrupp, men ibland även i par
eller i smågrupper.

Några elever upplever att mofi-undervisningen inte behöver förändras medan några föreslår
mer digitalt arbete, projektarbeten och att eleverna själva skulle få vara med och planera

undervisningen. Eleverna önskar även att de skulle få jobba mer kommunikativt under mofilektionerna och byta ordförhör till att lära sig tala, skriva och läsa bättre på finska. Eleverna är
överens om att det är viktigt att mofi undervisas i svenskspråkiga skolor bland annat för att
nivåskillnaden mellan alla elever i klassen skulle vara så stor om man inte delade in dem i mofi
och A-finska.

En elev upplever att nivån på mofi-undervisningen är medel och många elever berättar att de

tycker att uppgifterna ibland är lätta och ibland svåra. En elev upplever nivån som lätt, men
vid svårare uppgifter är nivån för svår. Eleverna önskar att de fick utveckla sin muntliga finska
och öva på skriftspråket i finskan. En elev lyfter fram att hen skulle vilja öva på att använda
finskan i olika situationer som kan uppstå utanför skolan.

48

Beata Schöring

5 Diskussion
I detta kapitel granskas de resultat som de kvalitativa gruppintervjuerna gett. I det första
underkapitlet ser jag kritiskt på de resultat som jag fått i min undersökning och knyter ihop det

med tidigare forskning inom samma ämnesområde. I det andra underkapitlet beskrivs
avhandlingens metoder, de kvalitativa gruppintervjuerna som datainsamlingsmetod och den

narrativa resultatredovisningen. Avhandlingen avslutas med mina förslag på fortsatt
forskning.

5.1 Resultatdiskussion
På grund av avhandlingens kvalitativa karaktär är resultaten i sig inte generaliserbara. De lyfter
istället fram narrativ som beskriver hur elever upplever sin egna språkliga identitet samt hur
de upplever och vilka erfarenheter de har av mofi-undervisning.

Denna undersökning präglas av det faktum att respondenterna kommer från en starkt
svenskspråkig omgivning och detta kan ha en stor betydelse för resultaten. Den språkliga

miljön där undersökningen gjorts kan bland annat påverka attityder samt elevernas omgivning.
Hade jag istället intervjuat tolv elever i en finskdominerad miljö, till exempel i Helsingfors,
hade resultaten säkert varit annorlunda.

Eleverna i min undersökning får en fråga om de känner sig svenskspråkiga, finskspråkiga,
tvåspråkiga eller något annat. De flesta svarar att de är tvåspråkiga medan en elev känner sig

fyrspråkig och en annan trespråkig, enligt hur många språk de kan. Några elever är lite osäkra

när de svarar, men alla har ett svar på frågan. Ingen av eleverna känner sig enbart svensk- eller
finskspråkig. Enligt Sundman (2013) är många personer i Finland osäkra på om de är

tvåspråkiga eller inte. Personerna kan använda sig av sina språk på olika sätt, till exempel det
ena endast på jobbet, och ha flytande kunskaper i båda språken, men ändå känna som antingen

49

Beata Schöring

svenskspråkig eller finskspråkig. Den språkliga identiteten behöver alltså inte stämma överens
med språkkunskapen.

Eleverna berättar att de anser att man ska kunna tala ett språk bra, för att kunna klassa det som
sitt ”eget” språk. De förklarar att när man kan ett språk bra så kan man kommunicera med en
person som inte talar några andra språk. Leonard Bloomfield menar också att en tvåspråkig

person ska behärska sina ”egna” språk som en infödd (Skutnabb-Kangas, 1981). Det är inte
alls enkelt att dra slutsatser om att vissa hemspråk betyder en viss identitet, eftersom identiteten

är en kombination av många olika aspekter, och till sist även en individuell känsla. I tidigare
forskning visar det sig att tvåspråkigheten innehåller många olika dimensioner och kan ha olika

innebörd för olika personer. I forskningen definierade barn och unga från svenskspråkiga och

tvåspråkiga hem ofta sig själva som finlandssvenskar, medan unga från enspråkigt finska hem

i svenskspråkig skola definierade sig som tvåspråkiga. Det fanns även elever som talar både
finska och svenska, men inte definierar sig som tvåspråkiga. (Kovero, 2012.)

Undersökningen i min avhandling visar att eleverna anser att elever som går i mofi kan tala

finska och föra en diskussion på finska bra. Eleverna beskriver att en person som kan tala ett
språk bra talar språket som en ”infödd” talare. Några elever nämner även att mofi-elever talar
finska hemma. Enligt Glgu (2014) är mofi-undervisningen menad för elever som lever i en
tvåspråkig hemmiljö och som i ett tidigt skede kommit i kontakt med den finska kulturen.

Eleverna är alla överens om att det är bra att kunna tala flera språk och har svårt att komma på
några nackdelar. Några elever upplever kodväxling som en nackdel och att dem inte kommer

på ett ord på det språket de talar är jobbigt. Det finns flera syner på kodväxling. I en tidigare

undersökning anser elever att det är viktigt att man ska kunna tala ”rent” när man själv vill
eller när situationen förutsätter det. I undersökningen kommer det fram att om kodväxling är

ett medvetet val och används till exempel som stildrag, anses det som någonting positivt, men
om kodväxling används för att man inte hittar ordet, uppfattas kodväxling som något negativt.
(Karnaattu, 2014.)

Enligt Glgu (2014) ska eleverna uppmuntras att bli bekanta med den finska kulturens särdrag,
men endast en elev berättar om att hen känner till finska artister och tv-program medan andra

50

Beata Schöring

elever i undersökningen upplever att de inte har bra kännedom om finsk kultur eller känner sig
delaktiga i den finska kulturen. Eleverna berättar att de inte brukar lyssna på finsk musik, utan

oftast engelskspråkig eller ibland svensk. Även i Stenberg-Siréns (2020) undersökning berättar
många av de intervjuade att de lyssnar på musik flera timmar per dag, men musiken är för det
mesta på engelska.

Eleverna är av blandade åsikter när de berättar om varifrån deras kännedom om den finska

kulturen kommer. En del elever anser att kulturen kommer hemifrån då någon av deras

föräldrar är finskspråkiga, medan andra anser att kännedomen kommer från skolan. En elev

berättar att kännedomen om den finska kulturen kommer från skolan, men inte från mofiundervisningen specifikt, utan till exempel från då de har olika temadagar med hela skolan. En
elev nämner även att vänner har en roll i hens kulturkännedom. Enligt Glgu (2014) mål för

mofi-undervisningen i årskurs 3–6 ska man hjälpa eleven att bli förtrogen med karaktäristiska
drag i den finskspråkiga kulturen och motivera eleven att värdesätta sin egen och andras

språkliga och kulturella bakgrund. Här kan man kritiskt reflektera över huruvida
respondenternas lärare inte fokuserat på att undervisa om finsk kultur eller om eleverna inte

insett att de undervisats om finsk kultur. Behöver man som lärare poängtera att undervisningen
handlar om finsk kultur när man gör det? Eleverna anser dock inte att de behöver lära sig mer
om finsk kultur, eftersom om man bor i Finland så känner man nog till den finska kulturen.

Eleverna i min undersökning berättar att de under mofi-lektionerna arbetar på ett traditionellt
sätt med textbehandling och med hjälp av läromedel. De arbetar även bland annat med olika
uppgifter där de lär sig nya ord och övar på att översätta, skriva, läsa och lär sig grammatik.

Enligt Glgu (2014) ska lärokursen i mofi behandla olika varianter av skriven och talad finska
och att ordförråd och strukturer behandlas genom olika texter och teman. Eleverna berättar att
när de tidigare undervisats utan läromedel arbetade de mer kommunikativt och då enligt dem

lärde de sig bättre att tala finska. Enligt tidigare forskning visar det sig att läroboken ofta

fungerar som det huvudsakliga styrdokumentet vid planering av mofi-undervisningen (Pörn &
Norrman, 2011.)

Grammatiken är en del av den kommunikativa språkkunskapen och det är därmed viktigt att
lära sig strukturerna i ett språk när man lär sig ett nytt språk. Många studier visar även att

51

Beata Schöring

grammatikinlärningen stärker utvecklingen av språkkunskaper, vilket mofi-undervisningen
delvis handlar om (Sundman, 2014). Eleverna i min undersökning vet inte riktigt vad

grammatik är och kopplar bland annat ihop grammatiken med stavning. En elev är mycket
tydlig och säger genast att hen inte har någon aning om vad grammatik är. Efter att eleverna

fått en förklaring på vad grammatik är får de berätta om de anser att de behöver lära sig
grammatik i mofi-undervisningen. Några elever tycker att de redan kan allting, och någon säger
att det kan vara bra att lära sig lite mera.

Enligt Pörn & Norrmans (2011) undersökning används lärarledda och individuella arbetssätt i

högre grad än par- och smågruppsarbeten i mofi-undervisningen. Detta kan man se likheter
med i min undersökning när eleverna berättar att de oftast jobbar själva eller i helklass, men

ibland i par eller i smågrupper. Som tidigare nämnt kan dock dessa resultat ha påverkats av
den rådande covid-19 pandemin.

Några av eleverna i denna undersökning anser att mofi-undervisningen inte behöver förändras

eller utvecklas. Några elever kommer med konkreta förslag på förändringar. Eleverna önskar
bland annat att de skulle få delta i planeringen av undervisningen och i Glgu (2014) nämns det
att teman för undervisningen i mofi ska väljas tillsammans. I undersökningen visar det sig

även att eleverna vill jobba mer kommunikativt under mofi-lektionerna. Det har faktiskt visat
sig i tidigare forskning att läs- och skrivövningar används i högre grad än muntliga övningar
(Pörn & Norrman, 2011). Glgu (2014) förespråkar även bland annat att artigt språkbruk ska

tränas i olika kommunikationssituationer vilket även eleverna nämner att de gärna skulle göra.
Eleverna nämner inte specifikt artigt språkbruk, men berättar att de skulle vilja öva på att
kommunicera i olika situationer som kan hända utanför skolan.

I undersökningen kan vi se att eleverna tycker att svårigheten på uppgifterna varierar, någon
elev tycker att det för det mesta är lätt och när en uppgift är svår så är den för svår och någon

anser att nivån är medel. I Glgu (2014) skrivs det att i mofi-undervisningen ska planeras så att
den erbjuder tillräckligt med utmaningar även för elever som avancerar snabbt och att elever

med inlärningssvårigheter ska ges stöd. En utmaning med mofi-undervisningen är elevernas

heterogena språkliga bakgrund (Pörn & Norrman, 2011; Nummela, 2016) och detta kan göra
det svårt för läraren att planera undervisningen så att den är tillräckligt utmanande, men inte

52

Beata Schöring

för svår för alla elever. Som någon av eleverna i min undersökning säger så beror

svårighetsnivån mycket på uppgiften och ingen av eleverna anser att undervisningen är endast
för svår eller endast för lätt.

Enligt Nummelas och Westerholms (2020) rapport är mofi-elever mycket självsäkra och anser
att de inte behöver studera finska för att lära sig mer. Enligt rapporten har eleverna en

uppfattning om att de slipper lättare undan då de redan kan finska. I min undersökning upplever

eleverna i motsats till Nummelas och Westerholms rapport att de i mofi-undervisningen lär sig
mera finska samt repeterar det de redan kan. En elev berättar att hen skulle vilja öva mer på
den muntliga finskan och en annan fyller på att hen skulle vilja öva på att använda sig av
skriftspråk och inte tala slang.

5.2 Metoddiskussion
Syftet med denna avhandling är att beskriva hur mofi-eleverna upplever sin egna språkliga

identitet samt deras upplevelser och erfarenheter av mofi-undervisningen. Med syftet som

grund föll det naturligt att använda kvalitativa gruppintervjuer som datainsamlingsmetod.
Undersökningen är av kvalitativt slag, vilket betyder att karaktären eller innebörden hos ett

specifikt fenomen beskrivs (Eneroth, 2015). Syftet med en kvalitativ forskning är ofta att

utgående från ett visst fenomen undersöka människors uppfattningar och upplevelser bland
annat, och därför lämpar sig den kvalitativa metoden väl för denna forskning (Nyberg &
Tidström, 2012). I undersökningens resultat har syftet åstadkommits, vilket tyder på att den
valda metoden var lämplig.

Narrativ ansats lämpar sig för studier som vill undersöka människors personliga tolkningar av
sig själva och sin sociala värld, och därför valdes den ansatsen för denna undersökning

(Johansson, 2005). Intervjuerna genomfördes på elevernas skolor, men på grund av covid-19
hade intervjuaren och respondenterna ansiktsmask. Detta kan ha gjort att en del ansiktsuttryck
och miner inte blivit uppmärksammade av forskaren, och kan ha påverkat resultatet.

53

Beata Schöring

För intervjuerna valdes ett semistrukturerat tillvägagångssätt för att säkerställa att allt det som

skulle undersökas behandlades i samma ordning på alla intervjuer och att det samtidigt blev
utrymme för följdfrågor och fritt berättande från respondentens sida. Jag har tagit hänsyn till

det Kvale & Brinkmann (2009) skriver, att den narrativa intervjun ska ge utrymme för
respondenten att fritt berätta sin historia och av den orsaken ska frågorna helst vara öppna.
Trost (2010) följer samma linje och lyfter fram den kvalitativa intervjuns öppna struktur, vilket

även stöder mitt val av att inte styra intervjuerna i en onaturlig riktning bara för att de alla
skulle följa samma struktur. Då en intervju har formen av en diskussion blir varje intervju unik

även om intervjuaren använder sig aven intervjuguide, vilket man kan se både som en för- och
nackdel. I min undersökning var det bara till en fördel. Under intervjun märkte jag dock att
respondenterna var allmänt fåordiga och ytliga. Jag behövde därför ställa en hel del följdfrågor

och ge exempel för att få ut tillräckligt med data. Jag hade stor hjälp av min intervjuguide med
förslag till följdfrågor vid de situationer där jag behövde ställa dem.

Jag valde att använda mig av gruppintervju i denna undersökning för att eleverna skulle känna
trygghet i varandras sällskap. En annan orsak var det stora antalet respondenter, vilket gjorde
att en indelning i grupper inför intervjuerna även innebar att det var en tidseffektiv lösning.

Newby (2010) lyfter fram att tidseffektiviteten är en av de största fördelarna med kollektiva

intervjuer. Man kan också påträffa nackdelar med gruppintervjuer. I materialet kan man se en
tendens av att eleverna i vissa fall har väldigt liknande åsikter inom grupperna, och genom

individuella intervjuer kunde man ha fått fram mer varierande åsikter, eller åtminstone kunnat
vara mer säker på att åsikterna är respondentens egna. Gruppintervjuerna ledde trots allt till
värdefulla diskussioner, som inte hade varit möjliga ifall eleverna intervjuats ensamma.

Intervjuerna har spelats in bland annat för att jag skulle kunna koncentrera mig på vad
respondenterna sade och för att underlätta i analysfasen (Eklund, 2012). Intervjuerna spelades
också in för att öka reliabiliteten så att man vid behov kan gå tillbaka för att kontrollera

materialet (Davidson & Patel, 2011). Det finns dock även nackdelar med att spela in intervjuer

och en av dem är att respondenter kan känna sig osäkra på grund av inspelningen och
situationen kan bli onaturlig, vilket kan påverka negativt på resultaten (Eklund, 2012).

54

Beata Schöring

Icke-verbal kommunikation är kommunikation som sker genom till exempel ögonkast, leenden
och kroppsställning. Man kan uttrycka interpersonella relationer så som vänskap och

överenskommelse genom ögonkontakt. Genom ögonkontakt kan man även samla information

om andra i gruppen, exempelvis olika reaktioner. Det kan vara bra att komplettera det verbala
i gruppsituationen med icke-verbal kommunikation genom att tillexempel också använda en
videokamera för att dokumentera diskussionen. Utan videodokumentation kan man inte heller

se vem som talar. Om gruppen är till exempel enkönad, kan det vara väldigt svårt att sära på

röster när man transkriberar samtalet. Här kan man dock avhjälpa genom att man för
anteckningar om vem som talar. I min intervju har jag valt att inte använda mig av

videoinspelning, utan endast ljudinspelning, för att inte göra intervjusituationen mer obekväm
än vad den kan vara. Jag har istället transkriberat intervjuerna direkt efter intervjusituationen

för att komma ihåg respondenternas röster och ha minne av vem som sagt vad. Även om några
av grupperna var enkönade hade jag inga problem med att hålla respondenternas röster isär.
(Newby, 2010.)

I undersökningen deltog 12 elever i årskurs 6. Eleverna var indelade i fyra grupper. I min
avhandling har jag valt att bibehålla skolornas och elevernas anonymitet och utesluta sådan

information som kan avslöja respondenternas identitet. Eftersom fokus i undersökningen ligger
på elevernas upplevelser och erfarenheter påverkar detta inte resultatet i undersökningen. Vid

antalet respondenter har jag följt Trost (2010) rekommendation om att begränsa urvalet till ett

färre antal respondenter. Denna rekommendation kan dock tolkas olika och i denna
undersökning hade fler än 12 respondenter ökat undersökningens reliabilitet och validitet.

Kvale & Brinkmann (2009) skriver att råmaterialet i en narrativ forskning vanligen blir föremål
för en tudelad resultatanalys, varav den första fokuserar på de historier som berättats under

intervjun och utarbetar deras struktur och kronologi. I denna undersökning är alla fyra
intervjuer redovisade som narrativ och indelade i två kapitel. Jag anser att narrativen som
helhet uppfyller undersökningens syfte, men som tidigare nämnts skulle både större bredd och
djup i intervjuerna vara önskvärt.

Jag anser att undersökningen uppnår hög reliabilitet och validitet samt att god forskningsetik

följts. Det att intervjuerna var semistrukturerade och respondenterna fick utrymme att uttrycka

55

Beata Schöring

sina åsikter i en diskussion med andra respondenter höjer reliabiliteten (Denscombe, 2018).

Validiteten höjs eftersom resultatet till stor del överensstämmer med tidigare forskning. God
forskningsetik har följts, genom att respondenterna har deltagit frivilligt och all information
om dem har behandlats konfidentiellt (Wibeck, 2000).

5.3 Förslag till fortsatt forskning
När jag började skriva min kandidatavhandling år 2019 fanns det inte mycket forskning gjord

om mofi-undervisning. Under de senaste åren har nya undersökningar och rapporter
publicerats, men det finns ändå mycket som kunde forskas i inom mofi-undervisningen.

Under skrivandet av min magisteravhandling har mitt personliga intresse för språklig identitet
och mofi-undervisning vuxit fram. Jag anser att det skulle vara intressant att göra en bredare

undersökning med samma syfte och inkludera elever i högstadiet och gymnasiet. Förslagsvis

kunde man även undersöka regionala skillnader på hur eleverna upplever mofiundervisningen.

Det vore även intressant att gå djupare och analysera barns och ungas tankar kring språklig

identitet och speciellt om tvåspråkighet. Om tvåspråkighet har det gjorts mer forskning även

på ett internationellt plan, men jag skulle gärna fokusera på mofi-elevers tankar om språklig
identitet.

56

Beata Schöring

Referenser
Abrahamsson, N. (2009). Andraspråksinlärning. Lund: Studentlitteratur.
Ahrne, G., & Svensson, P. (2015). Handbok i kvalitativa metoder. Stockholm: Liber.
Bell, J. (2006). Introduktion till forskningsmetodik. Lund: Studentlitteratur.
Bruce, B., Ivarsson, U., Svensson, A.-K., & Sventelius, E. (2016). Språklig sårbarhet i
förskola och skola. Barnet språket och pedagogiken. Lund: Studentlitteratur.
Dalen, M. (2015). Intervju som metod. Malmö: Gleerups.
Davidson, B., & Patel, R. (2011). Forskningsmetodikens grunder. Att planera, genomföra
och rapportera en undersökning. Lund: Studentlitteratur.
Denscombe, M. (2018). Forskningshandboken : för småskaliga forskningsprojekt inom
samhällsvetenskaperna. Lund: Studentlitteratur.
Eklund, G. (2012). Intervju som datainsamlingsmetod. Hämtat från
https://www.yumpu.com/sv/document/read/28060686/intervju-somdatainsamlingsmetod den 28.5.2021
Ericsson, E. (1989). Undervisa i språk : språkdidaktik och språkmetodik. Lund:
Studentlitteratur.
Fejes, A., & Thornberg, R. (2015). Handbok i kvalitativ analys. Stockholm: Liber.
Finnäs, F. (2013). Finlandssvenskarna 2012 : en statistisk rapport. Hämtat från
https://tonyasumaa.files.wordpress.com/2013/10/fisve2012-rapport.pdf den 28.5.2021
Glgu. (2014). Grunderna för läroplanen för den grundläggande utbildningen 2014.
Helsingfors: Utbildningsstyrelsen.
Hoff, E., & McCardle, P. (2006). Childhood Bilingualism : Research on Infancy through
School Age. Clevedon: Multilingual Matters.
Hyvönen, S., & Westerholm, A. (2016). Språk i rörelse - skolspråk, flerspråkighet och
lärande. Utbildningsstyrelsen.
Informant. (u.å.). I Nationalencyklopedin. Hämtad från https://www.ne.se/ den 28.5.2021
Johansson, A. (2005). Narrativ teori och metod : med livsberättelsen i fokus. Lund:
Studentlitteratur.

57

Beata Schöring

Johansson, C. (1999). Narrativ forskning, biografiskt perspektiv på berättelser. Hämtat från
https://docplayer.se/21701089-Narrativ-forskning-biografiskt-perspektiv-paberattelser.html den 28.5.2021
Järvinen, H.-M. (2014). Kuinka kieltä opitaan : opas vieraan kielen opettajalle ja
opiskelijalle. (P. &. Pietilä, Red.) Helsinki: Gaudeamus.
Karnaattu, J. (2014). Attityder till kodväxling och deras inverkan på tvåspråkigas språkbruk.
Jyväskylä: Jyväskylän yliopisto.
Kovero, C. (2012). På spaning efter den nya finlandssvenska identiteten. Hämtat från
http://magma.fi/wp-content/uploads/2019/06/74.pdf den 28.5.2021
Kvale, S., & Brinkmann, S. (2009). Den kvalitativa forskningsintervjun. Lund:
Studentlitteratur .
Liebkind, K., & Henning-Lindblom, A. (2015). Identitet och etnicitet - och språk? Hämtat
från
https://helda.helsinki.fi/bitstream/handle/10138/232502/Identitet_och_etnicitet.pdf?se
quence=1& isAllowed=y den 28.5.2021
Mofi 2.0. Projektbeskrivning på https://www.oph.fi/sv/utveckling/finskan-i-fokusutveckling-av-finskundervisningen den 28.5.2021
Nummela, Y. (2016). Språk i rörelse – skolspråk, flerspråkighet och lärande. (A. &.-B.
Westerholm, Red.) Helsingfors: Utbildningsstyrelsen.
Nummela, Y., & Westerholm, A. (2020). ”Det är bra att börja i tid” - undervisningen i
finska i de svenskspråkiga skolorna. Utbildningsstyrelsen.
Nyberg, R. & Tidström, A. (2012). Skriv vetenskapliga uppsatser, examensarbeten och
avhandlingar. Lund: Studentlitteratur.
Newby, P. (2010). Research methods for education. Harlow, England; N.Y.: Pearson
Education Limited cop.
Olsson, H., & Sörensen, S. (2007). Forskningsprocessen : kvalitativa och kvantitativa
perspektiv. Stockholm: Liber.

58

Beata Schöring

Pörn, M. (2012). ”Det är lätt att falla i ett gammalt mönster…” − Om språklärande,
språkundervisning och utveckling av finskundervisningen i den finlandssvenska
skolan. Hämtat från https://www.kieliverkosto.fi/fi/journals/kieli-koulutus-jayhteiskunta-huhtikuu-2012/det-ar-latt-att-falla-i-ett-gammalt-monster den 28.5.2021
Pörn, M., & Norrman, H. (2011). Sano se suomeksi – Säg det på finska : En kartläggning av
finskundervisningen baserad på en lärarenkät, klassrumsobservationer och forskarlärarsamtal. Vasa: Fram.
Rudberg, L-A. 1992. Barns tal- och skrivsvårigheter. Lund: Studentlitteratur.
Salameh, E.-K. (2012). Språkutveckling hos flerspråkiga barn. Hämtat från
https://www.bokstart.se/globalassets/sprakutveckling_flersprakiga_barn.pdf den
28.5.2021
Slotte-Lüttge, A., & Forsman, L. (2013). Skolspråk och lärande. Utbildningsstyrelsen.
Skutnabb-Kangas, T. (1981). Tvåspråkighet. Lund: LiberLäromedel.
Statsrådet. (2020). Institutet för hälsa och välfärds och undervisnings- och kulturministeriets
rekommendation till universitet, yrkeshögskolor och anordnare av
gymnasieutbildning, yrkesutbildning, fritt bildningsarbete och grundläggande
utbildning för vuxna under coronavirusepidemin. Hämtat från
https://minedu.fi/documents/1410845/22330894/THL+UKM+rekommendation+till+
högskolor+och+anordnare+av+utbildning+4.8.2020.pdf/1a34c1e6-774e-2b76-4af8bdbf76636c7e/THL+UKM+rekommendation+till+högskolor+och+anordnare+av+utb
ildning+4.8.2020.pdf?t=1596620740084 den 28.5.2021
Stenberg-Sirén, J. (2020). Svenska, finska, engelska – komplement eller alternativ? - En
inblick i ungas språkanvändning. Hämtad från www.magma.fi den 28.5.2021
Stukát, S. (2011). Att skriva examensarbete inom utbildningsvetenskap. Lund:
Studentlitteratur.
Sundman, M. (2013). Tvåspråkiga skolor? En analys av fördelar och risker med införandet
av skolor med svenska och finska som undervisningsspråk. Hämtat från
http://magma.fi/wp-content/uploads/2019/06/81.pdf den 28.5.2021
Schöring, B. (2019). Grammatik i modersmålsinriktad finska : En kvalitativ studie om
grammatikundervisningen i modersmålsinriktad finska i årskurs 5 och 6. Vasa: Åbo
Akademi.
Tjora, A. (2012). Från nyfikenhet till systematisk kunskap : kvalitativ forskning i praktiken.
Lund: Studentlitteratur.

59

Beata Schöring

Tornberg, U. (2004). Språkdidaktik. Malmö: Gleerup.
Trost, J. (2010). Kvalitativa intervjuer. Lund: Studentlitteratur.
von Kardoff, E., Steinke, I., & Flick, U. (2004). A companion to qualitative research.
London: Sage.
Weinreich, U. (1968). Languages in Contact : Findings and Problems. De Gruyter, Inc.
Wibeck, V. (2000). Fokusgrupper : om fokuserade gruppintervjuer som
undersökningsmetod. Lund: Studentlitteratur.
Widerberg, K. (2002). Kvalitativ forskning i praktiken. Lund: Studentlitteratur.
Winiger. S (2015). Debattstorm kring den dåliga finskan i Svenskfinland. Hämtat från
https://svenska.yle.fi/artikel/2015/11/14/debattstorm-kring-den-daliga-finskan-isvenskfinland den 28.5.2021

60

Beata Schöring

Bilagor
Bilaga 1 Brev till elever och deras föräldrar
Bästa vårdnadshavare
Denna förfrågan om tillstånd är riktad till er som har barn i modersmålsinriktad finska med
*namn på lärare* i *namn på skola*. Via den här förfrågan ber jag om ert tillstånd att låta
ert barn medverka i elevintervjuer som genomförs inom ramen för min magisteravhandling i
pedagogik vid Åbo Akademi.
Min magisteravhandling är en del av projektet Mofi 2.0 ( http://www.abo.fi/mofi) som finansieras
av Svenska kulturfondens strategiska program Hallå! Projektet är ett samarbete mellan
fakulteten för pedagogik och välfärdsstudier vid Åbo Akademi och Avdelning för
svenskspråkig utbildning och småbarnspedagogik vid Utbildningsstyrelsen. Projektets mål är
att utveckla den modersmålsinriktade finskundervisningen inom grundläggande utbildning för
att förtydliga undervisningens uppdrag i svenska skolor i Finland.
Syftet med min magisteravhandling är att undersöka elevers uppfattning om och erfarenheter
av mofi-undervisningen samt om eleverna upplever att mofi-undervisningen stärker deras
språkliga identitet. Intervjuerna genomförs som gruppintervjuer. Intervjuerna spelas in och
materialet anonymiseras så att enskilda elever inte kan identifieras. Materialet som samlas in
behandlas konfidentiellt och används enbart i forskningssammanhang. Materialet förvaras i
enlighet med anvisning för lagring och hantering av information vid Åbo Akademi.
På basis av ovanstående information ber vi er att ta ställning till datainsamlingen. Vänligen fyll
i och returnera den bifogade blanketten till läraren senast 15.3.2021.
Om ni har frågor gällande projektet eller datainsamlingen, ta gärna kontakt med mig:
Beata Schöring, beata.schoring@abo.fi 0440640007

Tack för samarbetet!

61

Beata Schöring

RETURNERAS TILL LÄRAREN

TILLSTÅND FÖR MATERIALINSAMLING INOM PROJEKTET MOFI 2.0

JA, jag ger mitt samtycke till att mitt barn får delta i intervjuerna.

NEJ, jag vill inte att mitt barn intervjuas.

Barnets namn:
______________________________

Datum och ort:
______________________________

_______________________________

_______________________________

Underskrift och namnförtydligande

Underskrift och namnförtydligande

62

Beata Schöring

Bilaga 2 Intervjuguide
INTERVJUGUIDE
Elevintervjuer med elever inom utvecklings- och forskningsprojektet Mofi 2.0.
Inledning:
-

Det finns inga rätta svar

Vi är intresserade av deras tankar och åsikter
De behöver inte ha samma åsikter

Om tvåspråkighet och identitet
1. Känner ni er svenskspråkiga, finskspråkiga, tvåspråkiga eller något annat?
Motivera/diskutera

2. Vilka fördelar finns det med att vara tvåspråkig och att kunna både svenska och
finska?

3. Finns det nackdelar med att vara tvåspråkig?
Om mofi-undervisning
4. Vad har ni som har mofi-undervisning gemensamt?
5. Vem tycker ni att mofi-undervisningen passar för?

6. Vem var det som bestämde att ni skulle delta i mofi-undervisning? Var de ni själva
eller era föräldrar?

7. Vad gör ni på mofi-lektionerna? (uppgifter, arbetssätt, aktiviteter)
Följdfråga: Vad övar ni på när ni gör uppgifterna/arbetssätten/aktiviteterna?
Följdfråga: Behöver ni grammatik i finska? Och vad behöver ni det till isf?

63

Beata Schöring

8. Hur tycker ni nivån är? Lätt, medel eller svår?

Följdfråga: Motivera/hur borde undervisningen ändras
Följdfråga: Vad vill ni lära er i mofin?

9. Hur delaktiga känner ni er i finsk kultur? (t.ex. har ni lika bra kännedom om finska
böcker, musik, kändisar jämfört med svenska)

Följdfråga: Varifrån kommer kulturen? Hemmet/skolan?
Följdfråga: Önskar ni er mer kännedom i finsk kultur i mofi-undervisningen?
10. I skolan lär ni er om olika ämnen på svenska, hur bra kan ni förstå och diskutera
dessa ämnen på finska?

11. Är det viktigt att det undervisas mofi i de svenskspråkiga skolorna? Varför?

64

