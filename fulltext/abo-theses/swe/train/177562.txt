Klimatförändringen enligt sjätteklassare i
Svenskfinland och Tanzania
En kvalitativ undersökning om sjätteklassares uppfattningar om
klimatförändringen

Rebecka Grahn

Avhandling för pedagogie magisterexamen
Fakulteten för pedagogik och välfärdsstudier
Åbo Akademi
Vasa, 2020

Abstrakt
Författare (Tillnamn, förnamn)

Årtal

Grahn, Rebecka Christina

2020

Arbetets titel

Klimatförändringen enligt sjätteklassare i Svenskfinland och Tanzania:
En kvalitativ undersökning om sjätteklassares uppfattningar om klimatförändringen
Opublicerad avhandling för magisterexamen i pedagogik
Vasa: Åbo Akademi. Fakulteten för pedagogik och välfärdsstudier

Sidantal (tot.)
86 (93)

Referat

Klimatförändringen är en av de största miljöutmaningarna som människan står inför.
Utbildningsväsendet har möjlighet att förbereda den kommande generationen för hur
man kan anpassa sig till men även lindra en klimatförändring. Elevers uppfattningar
om klimatförändringen kan användas som utgångspunkt i undervisningen om
klimatförändringen för att bredda och fördjupa elevernas kunskaper men också ta tag
i de missuppfattningar som finns. En oro för klimatförändringen har visat sig ge barn
och unga klimatångest över sin framtid och därmed bör undervisningen om
klimatförändringen innehålla metoder som stöder transformativt lärande, till exempel
hur man hanterar eventuella känslor som uppstår och bygger handlingskompetens
hos eleverna.
Syftet med denna avhandling är att undersöka hur sjätteklassare i Svenskfinland och
Tanzania uppfattar klimatförändringen. Erfarenheter och åsikter från två olika
kontinenter ger en förståelse av hur dessa sjätteklassare uppfattar klimatförändringen
både som ett globalt och lokalt fenomen. Utgående från syftet har dessa
forskningsfrågor formulerats:
1. Hurdana uppfattningar har sjätteklassare om klimatförändringen?
2. Hur uppfattar sjätteklassare att de lärt sig om klimatförändringen?
3. Hur uppfattar sjätteklassare att de själva kan lindra klimatförändringen?
Avhandlingen är en kvalitativ studie som inspirerats av fenomenografi.
Undersökningen genomfördes med semistrukturerade intervjuer där sex
finlandssvenska och sex tanzaniska sjätteklassare deltog. Det insamlade materialet
transkriberades i sin helhet och analyserades genom meningskategorisering.
Undersökningens resultat visar att dessa sjätteklassare uppfattar klimatförändringen
som att jordens medeltemperatur stiger, vädret förändras och att naturkatastrofer blir
vanligare runtom i världen. Eleverna uppfattar att klimatförändringen beror på
människans miljö- och naturförstöring och kan därför känna sig ledsna och irriterade.
Det intressanta är att klimatförändringen inte uppfattas som enbart negativ. En elev
från Tanzania uppfattar att väderförändringar kan vara bra. Klimatförändringen kan
även uppfattas ur olika tidsperspektiv där vissa elever känner sig oroade över sin
framtid medan andra tror att klimatförändringen inte utgör ett framtida hot.

Dessa sjätteklassare uppfattar att de lärt sig om klimatförändringen i skolan, via
medier och i hemmet. Alla respondenter vill göra något för att lindra en
klimatförändring och de uppfattar att man kan göra detta genom miljövänligt
beteende på fritiden och i skolan. Skolans roll är att låta eleverna diskutera om
klimatförändringen och ta del av de problem som de själva ställs inför genom
praktiska övningar. Resultatet i denna studie är för litet för att kunna generaliseras
och kan därför inspirera till fortsatt forskning.
Sökord / indexord

Klimatförändring, undervisning om klimatförändringen, ilmastonmuutos, ilmastokasvatus,
climate change, climate change education, Finland, Tanzania

Innehållsförteckning
Abstrakt
1 Inledning .................................................................................................................. 1
1.1 Bakgrund och syfte..................................................................................................... 1
1.2 Centrala begrepp ........................................................................................................ 4
1.4 Avhandlingens disposition ............................................................................................ 6

2 Barn och klimatförändringen ................................................................................ 7
2.1 Klimatförändringens inverkan på barn .......................................................................... 7
2.2 Barns tankar om och känslor för klimatförändringen .................................................... 8
2.2.1 Tidigare forskning om barns uppfattningar om klimatförändringen och sin framtid
......................................................................................................................................... 9
2.2.2 Sammanhang där barn lär sig om klimatförändringen ........................................ 13

3 Undervisning om klimatförändringen................................................................. 15
3.1 Från lärande för hållbar utveckling till undervisning om klimatförändringen ............ 15
3.2 Undervisning om klimatförändringen i Finland och Tanzania .................................... 17
3.3 Transformativt lärande ................................................................................................ 21
3.3.1 Att hantera känslor om klimatförändringen ......................................................... 21
3.3.2 Handlingskompetens ............................................................................................ 22

4 Metod och genomförande ..................................................................................... 26
4.1 Precisering av forskningsfrågor ................................................................................... 26
4.2 Forskningsmetod ......................................................................................................... 27
4.3 Intervjuer som datainsamlingsmetod ........................................................................... 28
4.4 Val av deltagare ........................................................................................................... 30
4.5 Genomförande ............................................................................................................. 31
4.6 Databearbetning och -analys ....................................................................................... 33
4.7 Tillförlitlighet, trovärdighet och forskningsetiska aspekter ......................................... 35
4.7.1 Tillförlitlighet ....................................................................................................... 35
4.7.2 Trovärdighet ......................................................................................................... 36
4.7.3 Forskningsetiska aspekter .................................................................................... 37

5 Resultatredovisning .............................................................................................. 38
5.1 Sjätteklassares uppfattningar om klimatförändringen ................................................. 38
5.1.1 Elever i Svenskfinland ......................................................................................... 38
5.1.2 Elever i Tanzania .................................................................................................. 45
5.2 Hur sjätteklassarna uppfattar att de lärt sig om klimatförändringen ............................ 55
5.3 Hur sjätteklassare uppfattar att de själva kan lindra klimatförändringen .................... 59
5.4 Sammanfattning ........................................................................................................... 66

6 Diskussion .............................................................................................................. 69
6.1 Resultatdiskussion ....................................................................................................... 69
6.1.1 Uppfattningar om klimatförändringen.................................................................. 69
6.1.2 Lärande om klimatförändringen ........................................................................... 72
6.1.3 Möjligheter att själva påverka klimatförändringen .............................................. 74
6.2 Metoddiskussion .......................................................................................................... 76
6.3 Förslag till fortsatt forskning ....................................................................................... 78

Litteraturförteckning............................................................................................... 80

Bilagor
Bilaga 1: Info till vårdnadshavare som skickades ut via Wilma
Bilaga 2: Godkännande av intervjuer i Tanzania
Bilaga 3: Introduction letter
Bilaga 4: Intervjuguide
Bilaga 5: Intervjuguide på engelska

Tabeller
Tabell 1. Sammanfattning av innehåll som kan kopplas till klimatförändringen i
omgivningslära för åk 3–6 enligt Glgu (Utbildningsstyrelsen, 2014)................. 18
Tabell 2. Sammanfattning av potentiella kopplingar till klimatförändringen från
Tanzanias kursplaner. .......................................................................................... 19
Tabell 3. De finlandssvenska elevernas uppfattningar om klimatförändringen ......... 39
Tabell 4. De tanzaniska elevernas uppfattningar om klimatförändringen .................. 46
Tabell 5. Sammanfattande tabell av sjätteklassarnas uppfattningar om
klimatförändringen .............................................................................................. 54
Tabell 6. Hur sjätteklassarna uppfattar att de lärt sig om klimatförändringen ........... 55
Tabell 7. Hur sjätteklassare uppfattar att de själva kan lindra klimatförändringen .... 59
Tabell 8. Vad eleverna uppfattar att är bra för miljön ................................................ 61
Table 9. Vad eleverna upfattar att är dåligt för miljön ............................................... 62
Tabell 10. Vad eleverna själva gör för att lindra klimatförändringen ........................ 64

Figurer
Figur 1. Cykelmodellen för undervisning om klimatförändringen (Cantell m.fl.,
2019)……………………………………………………………………………….. 25

1 Inledning
Denna avhandling handlar om elevers uppfattningar om klimatförändringen.
Undersökningen berör sjätteklassare i Svenskfinland och Tanzania.

1.1

Bakgrund och syfte

Den globala klimatförändringen är troligen en av de största utmaningarna människan
står inför. De senaste tre årtiondena har jordens atmosfär uppmätts som betydligt
varmare än tidigare. (IPCC, 2014.) På det norra halvklotet uppmättes den varmaste
perioden på 30 år mellan 1983 och 2012 (IPCC, 2015). I medier har man kunnat läsa
om extrema väderfenomen som värmeböljor, torka och skogsbränder som under
somrarna drabbat Finland och övriga europeiska länder (Meteorologiska institutet,
2018). Under år 2019 bevittnade man extrema väderfenomen så som tropiska
cykloner i Afrika, skogsbränder i Australien, Kalifornien och Amazonas som
påverkade

människor,

natur

och

ekosystem.

Effekterna av en

pågående

klimatförändring når världens alla hörn. (Bennet, 2019; Ebbs, 2020.) Globaliseringen
och internet har gjort att vi är så medvetna om läget med klimatförändringen idag.
Folk, inte minst barn, läser och ser på internet om hur dessa extrema väderfenomen
påverkar människor och natur världen över. (Hestness, McGinnis & Breslyn, 2016.)
Klimatförändringen medför globala konsekvenser som att temperaturen i jordens
atmosfär stiger, glaciärer och isar smälter, havsnivån runtom kuststäder och öar
stiger samt att naturkatastrofer blir allt vanligare (IPCC, 2013).
Människor runtom i världen är beroende av fossila bränslen som gör att luften
förorenas och att klimatet påverkas. Effekterna av en klimatförändring drabbar oftast
fattiga människor hårdast. Olja, kol och naturgas är den dominerande energikällan
för många länder i världen. (Moseley, Perramond, Hapke & Laris, 2013.)
Västvärlden sätter ytterligare press på vår planet genom ett ständigt behov av
produktion och konsumtion (Petterson, 2014). Världens länder försöker enas om
effektiva avtal som att minska på koldioxidutsläppen för att förhindra den globala
uppvärmningen. Den kommande generationen står inför utmaningar som bör

1

uppmärksamma hur man kan lindra men också anpassa sig efter en klimatförändring.
(Bartlett, 2008; Nche, Achunike & Okoli, 2019.)
Med inspiration från svenska Greta Thunberg har miljontals skolelever runt om i
världen börjat skolstrejka för att ta ställning och agera för ett bättre klimat. Greta
Thunberg blev känd 2018 när hon varje fredag satt utanför svenska riksdagen med en
skylt där det stod ”Skolstrejk för klimatet”. Thunbergs motiv till skolstrejken var att
uppmärksamma att människans koldioxidutsläpp inte ska överstiga de nivåer som
fastslagits i Parisavtalet om att den globala temperaturen i atmosfären inte får öka
mer än 1,5 grader. (Greenpeace International, 2019; Svenska Yle, 2019.)
Som lärare behöver man ha kunskap om hur barn och unga uppfattar och känner
kring de fenomen och utmaningar som berör klimatet och miljön. Enligt FN:s
barnkonvention har också barn och unga yttrandefrihet och rätt att få sina åsikter
beaktade (Barnombudsmannen, u.å.). Undervisning om klimatförändringen är något
som bör understrykas och finnas i skolor eftersom behovet finns, inte bara för att
förmedla kunskap om klimatförändringen, men också för att lära sig hantera de
eventuella känslor som uppstår (Ojala, 2015). Ett behov av förbättring av
undervisningen om klimatförändringen betonas i Parisavtalet 2015 (United Nations,
2015).
Grunderna för läroplanen för den grundläggande utbildningen (hädanefter Glgu
2014) i Finland menar att man med hjälp av utbildning ska kunna värna om jorden
som livsmiljö genom att främja en hållbar livsstil och eko-social bildning. Detta
innebär bland annat att förstå allvaret i klimatförändringen. De så kallade
kompetensområden i Glgu 2014 berör även en hållbar framtid där eleverna ska lära
sig

förmågan

att

delta,

påverka

och

bidra

till

en

hållbar

framtid.

(Utbildningsstyrelsen, 2014) I Tanzanias läroplan finns också mål för hur
undervisningen ska sträva efter en hållbar utveckling, ett av målen berör kampen mot
klimatförändringen så att miljön och dess biodiversitet i marina och terrestra
ekosystem inte går förlorade. (MoEC, 2016a)
Valet av tema grundar sig på ett personligt intresse för geografi, miljöfrågor och
miljöpedagogik. I och med de aktuella skolstrejkerna för klimatet fick jag ett

2

speciellt intresse för att undersöka mera om hur elever tänker, uppfattar och känner
gällande miljöfrågor och framtiden eftersom många barn visat intresse för en hållbar
framtid. Min fråga i denna avhandling handlar därför om hur barn uppfattar
klimatförändringen och om det berör dem själva på en lokal nivå eller om det är
något som de uppfattar händer långt borta från dem? De barn som växer upp under
2000-talet är de som kommer att få ta konsekvenserna av den pågående
klimatförändringen. Hur de ser på sin framtid och om de är villiga att agera är viktiga
frågor eftersom morgondagens beslutsfattare finns i klassrummet. Under hösten 2019
utförde jag en valfri praktik i en skola i Tanzania och beslöt därför att undersöka hur
elever på en annan kontinent och i en annan klimatzon ser på klimatförändringen
eftersom deras världsbild möjligen ser annorlunda ut.
Det har forskats en del om barn, ungdomar och deras sätt att se på
klimatförändringen.

Den tidigare forskning jag stött på är till största delen

kvantitativ där man ofta gjort enkätundersökningar för att få ett stort deltagande och
en stor mängd svar. Linda Degerman (2016) skrev sin doktorsavhandling om hur
finlandssvenska och svenska niondeklassare ser på klimatförändringen. Resultatet
visade att svenska elever har bättre kunskaper om klimatförändringen. Eleverna
oroade sig över följderna av en klimatförändring och var till viss del beredda att
agera. Mikaela Hermans (2016) skrev sin doktorsavhandling om niondeklassares och
geografilärares

syn

på

klimatförändringen

och

undervisningen

om

klimatförändringen. Resultatet visar att undervisningen inte hjälper eleverna att agera
mot klimatfrågor utan enbart hjälper dem att förstå de naturvetenskapliga
bakomliggande motiven till en pågående klimatförändring. Någon jämförelse mellan
elever i Tanzania och Finland har jag inte tidigare stött på. Med min kvalitativa
undersökning har jag valt att göra elevintervjuer för att djupare undersöka deras
uppfattningar om fenomenet.
Syftet med avhandlingen är att undersöka hur sjätteklassare i Svenskfinland och
Tanzania uppfattar klimatförändringen. Erfarenheter och åsikter från två olika
kontinenter ger en förståelse av hur dessa sjätteklassare uppfattar klimatförändringen
både som ett globalt och lokalt fenomen.

3

1.2

Centrala begrepp

I detta avsnitt förklaras centrala begrepp som är viktiga för undersökningens syfte.
Av den orsaken definieras begrepp som väder och klimat, växthuseffekten, global
uppvärmning, klimatförändring, lindring av och anpassning till klimatförändringen
och slutligen hållbar utveckling.
Väder och klimat handlar om de olika variationer som finns i atmosfären. Man kan
förklara dessa variationer med hjälp av till exempel temperatur, nederbörd och
molnighet. Begreppet klimat beskriver hur vädret är eller har varit på en viss plats
under en längre tid. Det kan till exempel vara frågan om hur medeltemperaturen varit
på denna plats. Klimatets huvuddelar består av atmosfären, världshaven, kryosfären,
landytan och marken. Till skillnad från klimat är väder något som beskriver hur det
är på en viss plats just nu eller imorgon. Vädret ändras från dag till dag och beskrivs
som de förändringar som sker i atmosfären under ett dygn, en vecka eller under flera
månader. (Moseley m.fl., 2013.)
Växthuseffekten som begrepp introducerades på 1800-talet när man började beskriva
jordklotet som ett växthus och under mitten av 1900-talet började man forska mer
kring hur koldioxidutsläppen och andra växthusgaser påverkar den globala
uppvärmningen. (Chew Hung, 2014.) Jordens atmosfär består av olika gaser, varav
de vanligaste är koldioxid, vattenånga, metan, lustgas och ozon. Växthusgaserna har
egenskaper som gör att de kan absorbera vissa våglängder av den värmestrålning
som är på väg att lämna jorden. Värmen i växthusgasen återstrålas sedan vid en
längre våglängd, som absorberas igen osv. På grund av växthusgaserna stannar
värmestrålningen kvar i atmosfären tills den har en så lång våglängd att den inte
längre kan absorberas, utan strålar ut i rymden. Detta fenomen kallas för den
naturliga växthuseffekten och är nödvändig för allt liv på jorden. Utan den naturliga
växthuseffekten skulle jorden vara betydligt kallare men tack vare växthusgaserna
hålls jorden tillräckligt varm. Denna effekt har dock skapat negativa följder eftersom
människor orsakar för mycket växthusgaser i atmosfären, vilket har lett till en global
uppvärmning. Den globala uppvärmningen innebär att jordens medeltemperatur har
stigit och denna temperaturförändring är orsaken till en klimatförändring. (Moseley
m.fl., 2013.)

4

Som fenomen har klimatförändringen blivit allt mer uppmärksammad i medier under
2000-talet. Förut pratade man mer om en global uppvärmning men numera används
begreppet klimatförändring. Mellan 1500-och 1800-talen var Europa inne i en period
som bestod av en mindre istid och under denna period var medeltemperaturen i
Europa 1–2 °C lägre än det som tidigare observerats. De växthusgaser som är
orsakad av människan ökade kraftigt i atmosfären efter industrialiseringen (IPCC,
2015). I början av 1980-talet grundades IPCC (Intergovernmental Panel of Climate
Change) för att sammanställa forskning om klimatförändringen (Chew Hung, 2014).
Forskning om klimatförändringen fokuserar på de förändringar som skett under
decennier och århundraden och inte enbart de förändringar som sker under vissa
dagar, veckor eller månader (Moseley m.fl., 2013).
Det

engelska

begreppet

climate

change

mitigation

betyder

lindring

av

klimatförändringen. Detta innebär att man till exempel vill minska på utsläppen som
orsakas av människans produktion och konsumtion. Målet är att bromsa en
klimatförändring genom att till exempel investera i förnybar energi eller förändra
sina levnadsvanor och sin livsstil i en mer hållbar riktning. När man diskuterar
klimatfrågor kan man också stöta på det engelska begreppet climate change
adaptation, som betyder en anpassning till klimatförändringen. Detta begrepp
handlar om att utveckla kunskaper och färdigheter för att kunna hantera en pågående
klimatförändring och därmed bidra till en hållbar utveckling. Att anpassa sig till en
pågående klimatförändring handlar också om att förhindra och minimera de risker
som en klimatförändring medför, till exempel genom att förbereda sig för
naturkatastrofer. (Mochizuki & Bryan, 2015.)
Hållbar utveckling är ett begrepp som används inom miljöundervisning och är viktig
i undervisningen om klimatförändringen (Hasslöf, 2009). Världskommissionen för
miljö och utveckling gav en definition på begreppet hållbar utveckling i samband
med den s.k. Brundtlandrapporten 1987: ”En hållbar utveckling tillfredsställer
dagens behov utan att äventyra kommande generationers möjligheter att
tillfredsställa sina behov.” Definitionen innebär att miljöfrågor ska ses ur ett
samhällsperspektiv, dvs. utifrån såväl ekologiska och ekonomiska som sociala och
kulturella aspekter. (Hägerhäll, 1988, s. 57.)

5

1.4 Avhandlingens disposition
Denna avhandling är uppdelad i sex kapitel. I kapitel två beskrivs teori och tidigare
forskning om klimatförändringens inverkan på barn och hur barn uppfattar
klimatförändringen. Kapitel tre behandlar undervisningen om klimatförändringen i
allmänhet men också hur den synliggörs i Finland och Tanzania. Kapitel tre avslutas
med teorier och tidigare forskning om transformativt lärande. I kapitel fyra preciseras
avhandlingens forskningsfrågor och undersökningens forskningsmetod, ansats,
datainsamlingsmetod, genomförande och analys redogörs. Vidare beskrivs
undersökningens tillförlitlighet, trovärdighet och forskningsetiska aspekter. I kapitel
fem redogörs undersökningens resultat och i kapitel sex diskuteras resultatet i
relation till tidigare forskning. Slutligen ges förslag på fortsatt forskning.

6

2 Barn och klimatförändringen
I detta inledande kapitel beskrivs klimatförändringens inverkan på barn och vilka
tankar om och känslor barn har för klimatförändringen. Sedan behandlas tidigare
forskning om hur barn uppfattar klimatförändringen, sin framtid och i vilka
sammanhang de lär sig om klimatförändringen.

2.1 Klimatförändringens inverkan på barn
Klimatförändringen är ett allvarligt globalt hot som alla världens barn ställs inför. I
en krissituation är det oftast barn som är de mest drabbade och detta fall är inget
undantag. Konsekvenser som torka och översvämningar har försämrat tillgången till
mat och leder till hungersnöd och brist på rent dricksvatten. Man har även kunnat
konstatera att vattenburna sjukdomar ökat, likaså extrema väderfenomen som orsakar
katastrofer.

Detta

och

mycket

mer

drabbar

barn

över

hela

världen.

Klimatförändringen kan även medföra följder så som att vektorburna sjukdomar som
malaria och denguefeber sprids. Barn är också mera sårbara när det kommer till att
insjukna i sjukdomar än vuxna. Följderna av klimatförändringen är inte jämnt
fördelade över jordklotet. Speciellt i Afrika riskerar fler människor att insjukna i
vektorburna sjukdomar som sprids av myggor när förändringar i temperaturen och
nederbörden ökar. De tidigare nämnda följderna är oftast koncentrerade till områden
med hög fattigdom och sämre tillgång till de nödvändigheter som behövs för en
grundläggande sanitet. De fattigaste och mest utsatta barnen är de som drabbas först,
svårast och oftast över en längre tid. (Unicef, 2015.) Enligt IPCC (2007) är Afrika
den kontinent i världen som är mest sårbar av de negativa konsekvenserna som
klimatförändringen medför.
I Afrika kommer minskad tillgång till vatten att förvärra de problem som redan finns.
Till exempel kommer grödor inte att klara av extrema väderförhållanden så som
torka, och detta påverkar i sin tur hushållens tillgång till mat. I Afrika bor 84
miljoner barn i områden som är extremt utsatta för torka. Om man jämför med
Europa ligger antalet barn i områden utsatta för torka på 1 miljon. (Unicef, 2015.)

7

Även på många andra håll i världen kan man se hur klimatförändringen inverkar på
barnens levnadsvanor. Traumarelaterade händelser till följd av klimatförändringen
gör att människor måste migrera. Om människors hemtrakter blir obeboeliga,
resulterar detta i allt fler klimatflyktingar. I norra Kanada har isbjörnar börjat röra sig
mot nya områden till följd av förändringar i klimatet. Detta har resulterat i nya
säkerhetsåtgärder för barn och unga i dessa områden. I vissa områden i Brasilien har
familjer

tvingats

lämna

sina

hemtrakter

på

grund

av

skogsskövling.

Klimatförändringen är numera ett vanligt förekommande fenomen som inverkar på
barnens vardagliga liv på många håll. (Gharabaghi & Anderson-Nathe, 2018.)
Tidigare forskning om hur barn i Finland påverkas av klimatförändringen saknas.

2.2 Barns tankar om och känslor för klimatförändringen
Uttrycket klimatångest är ett relativt nytt begrepp som förknippas med oro för den
pågående klimatförändringen. Många barn och unga drabbas av detta på grund av en
oro över planeten jorden och att den inte kommer att vara beboelig i framtiden.
(Gharabaghi & Anderson-Nathe, 2018.) Rapporten barnets röst 2019: framtidens
Finland visar att finländska barn är mest oroliga över klimatförändringen och
upplever att de inte kan påverka Finlands framtid (Rädda Barnen, 2019).
Klimatförändringen påverkar barns grundtrygghet eftersom det har visat sig ge barn
känslor

av

skuld,

ångest

och

rädsla

(Ojala,

2012).

Undervisning

om

klimatförändringen har aldrig varit viktigare och ska inte fokusera på
katastrofscenarier, eftersom barn känner hjälplöshet, hopplöshet och ilska gentemot
klimatförändringen (Jie Lie & Monroe, 2019).
I sina inledande ord i en rapport från 2015 skriver Unicef:s verkställande direktör
Anthony Lake att vi borde lyssna på de åsikter som barn och unga har. Det är trots
allt de som ärver denna gemensamma planet som vi alla bär ett ansvar för. (Unicef,
2015.) Barn och unga har uttryckt sina åsikter genom att skolstrejka för klimatet.
Greta Thunberg var den första som under hösten 2018 började skolstrejka för
klimatet. Thunberg har uppmärksammats i medier eftersom hon uppmanar världens
ledare att ta klimatförändringen på allvar. Hösten 2018 befann sig den dåvarande 15åriga Greta Thunberg i Katowice under klimatmötet COP24 och framförde ett tal.

8

(Hanley, 2018.) Samma höst kom FN:s klimatpanel med en ny rapport som visar hur
akut läget verkligen är och att det blir uppenbart att det närmaste decenniet kommer
att vara avgörande för planetens framtid (IPCC, 2018).
“You say you love your children above all else, and yet you are stealing their future in front
of their very eyes... We have not come here to beg world leaders to care. You have ignored
us in the past and you will ignore us again. We have run out of excuses and we are running
out of time. We have come here to let you know that change is coming, whether you like it
or not. The real power belongs to the people. Thank you.” (Greta Thunberg, 2018)

2.2.1 Tidigare forskning om
klimatförändringen och sin framtid

barns

uppfattningar

om

En studie gjord i USA visar att elever mellan 10 och 12 år uppfattar
klimatförändringen genom olika dimensioner: Klimatförändringen som process,
konsekvenserna av den, vilken roll människan har samt hur man kan lindra och
anpassa sig till en pågående klimatförändring. Eleverna i denna studie var medvetna
om mekanismen bakom växthuseffekten och vilken funktion växthusgaserna har.
Men de ansåg också att ökade mängder växthusgaser har lett till en förstärkt
växthuseffekt, och de var medvetna om att fossila bränslen gör att mängden
koldioxid ökar i atmosfären. Det fanns dock frågetecken gällande den globala
uppvärmningen. Vissa ansåg att den globala uppvärmningen är en följd av
uttunningen av ozonlagret medan andra ansåg att det berodde på att luften i
atmosfären har blivit tjockare. Eleverna nämnde ändå att fossila bränslen, gaser och
koldioxid gör så att den globala temperaturen i atmosfären stiger. Många av de
sjätteklassare som deltog i denna undersökning uppfattade att föroreningar i
atmosfären orsakar klimatförändringen, även om de inte kunde uttrycka sina
uppfattningar mera förknippade till de vetenskapliga orsakerna bakom en ökad
växthuseffekt. (Hestness m.fl., 2016.)
I elevintervjuerna kom det också fram att vi människor bidrar till klimatförändringen
och att eleverna tror att den globala temperaturen i atmosfären har stigit på grund av
att människor kör bil, men många kunde inte svara på hur dessa aktiviteter leder till
varmare temperaturer. Det fanns även några elever som nämnde att människor
skräpar ner, förorenar vattendrag eller använder kärnvapen som gör att klimatet
9

försämras även om dessa faktorer inte är direkt relaterade till klimatförändringen.
(Hestness m.fl., 2016.)
Eleverna kände bäst till vilka konsekvenser som klimatförändringen medför jämfört
med vad det är som orsakar dem. Majoriteten av eleverna förstod att det påverkar
människor och jordens ekosystem. Det som nämndes var att havsnivåerna kommer
att stiga och människor som bor längs med kustområden kommer att påverkas.
Platser på jorden kommer att påverkas genom att det blir varmare, glaciärer smälter,
förändringar i nederbörden, djur och växter kommer att dö i vissa områden,
luftkvaliteten försämras och människor kommer att drabbas av sjukdomar. En del
elever anser att konsekvenserna av klimatförändringen enbart syns i polarregionerna
medan andra tror att en temperaturökning kan märkas jämnt fördelad över hela
världen. (Hestness m.fl., 2016.)
Trott (2020) har gjort en undersökning om 10–12-åringars kunskaper om
klimatförändringen före och efter ett program som tillämpades i olika
fritidsverksamheter i USA där 55 barn deltog. Flera av barnen hade ingen kunskap
alls om klimatförändringen eller den globala uppvärmningen före programmet.
Barnen kände till begreppet men visste inte vad det innebar. En del barn uttryckte att
de nog kände till att klimatförändringen är något dåligt men visste egentligen inte
varför.

Före

undervisningsprogrammet

ansåg

89

procent

av

barnen

att

klimatförändringen kommer att orsaka både mera översvämningar eller torka i en del
områden runtom i världen. Hälften av barnen trodde att klimatförändringen gör att
det blir varmare i alla världens länder. Under programmets gång undersöktes barnens
medvetenhet om klimatförändringen och när barnen fick mera kunskap om
fenomenet började de reflektera över sina egna liv samt andras. Naturkatastrofer så
som översvämningar och torka oroade många barn och även att djur kommer att
påverkas eftersom naturen kommer att förändras. Många av barnen började fundera
på att man kanske inte kan vara ute lika mycket om man blir tvungen att anpassa sig
till ett nytt klimat och att matproduktionen kan bli svårare. Resor av olika slag var
något som barnen också tänkte på, främst om platserna kommer att ändras till följd
av förändringar i väder så som mindre snö under vinterhalvåret. (Trott, 2020)

10

I Petterssons (2014) undersökning i Sverige kom det fram att barn mellan 12 och 13
år uppfattar att klimatförändringen är något avlägset och drabbar främst andra länder,
speciellt länder på andra kontinenter som till exempel i Afrika. Länder uppe i Norden
kommer inte att påverkas av torka och värme i samma utsträckning på grund av det
geografiska läget. Barnen nämnde att vintrarna eventuellt kommer att bli mildare och
att snömängden kommer att minska. Dock visade undersökningen att en del barn
hade motsatt åsikt om hur länder i Norden kommer att påverkas av en
klimatförändring på grund av det korta geografiska avståndet till Arktis. Dessa barn
ansåg i sin tur att länder uppe i norr påverkas mera av en klimatförändring än de som
är närmare ekvatorn. (Pettersson, 2014.) Barn oroar sig för olika saker beroende på
var i världen de bor. I en undersökning från Australien där 600 barn i åldrarna 10–14
deltog, visar att barn är speciellt oroade för miljön eftersom hälften av barnen oroar
sig för att vattenresurserna inte kommer att räcka till. (Tucci, Mitchell & Goddard,
2007.)
De totalt 425 finlandssvenska och 352 svenska niondeklassare som deltog i
Degermans (2016) undersökning anser att klimatförändringen är något problematiskt
och har negativa följder. En stor del av eleverna ansåg att klimatförändringen är ett
skadligt fenomen som måste tas på allvar. Degerman (2016) fann det oroväckande att
så många som 45 procent av de finlandssvenska eleverna och 24 procent av de
svenska eleverna ansåg att klimatförändringen utgör ett hot först i framtiden. En
väldigt liten del av eleverna tror att teknologi och innovation kommer att lösa
framtida problem. Det var endast 8 respektive 10 procent av eleverna som ansåg att
klimatförändringen bara berör människor i andra delar av världen. Både de
finlandssvenska och svenska eleverna hade goda kunskaper om hur djur och växter
kommer att påverkas men de hade inte en lika tydlig uppfattning om hur människan
och människors hälsa kommer att påverkas. Eleverna lyfte fram främst negativa
effekter som handlar om växter och djur och hur deras överlevnad kommer att
missgynnas eftersom de måste anpassa sig till förändringar och riskerar att bli
utrotningshotade eller i värsta fall dö ut. Eleverna anser att förändringarna sker i
livsmiljön och att temperaturen på jorden kommer att stiga eller sjunka och att
nederbörden ökar. Eleverna ansåg att deras egna liv kommer att påverkas av
föroreningar i form av försämrad luftkvalitet. Både de finlandssvenska och svenska
eleverna tenderar att blanda ihop växthusgaser och föroreningar i allmänhet.
11

En del barn uppfattar att klimatförändringen inte kommer att drabba dem själva
personligen utan kommer att äga rum i en avlägsen framtid. Trots detta uttrycker
barn oro och rädsla. (Pettersson, 2014.) Barn kan även ha en positiv syn på sin egen
framtid men vara pessimistisk inför den globala framtiden (Dean, 2008). I framtiden
kan konsekvenserna se olika ut, men ett scenario som kom fram i Pettersons (2014)
resultat visade att en del barn tror att hela planeten jorden kommer att vara täckt med
vatten och då kommer inte människor eller djur att kunna leva på jorden. Djurens
situation i relation till klimatförändringen är något som känslomässigt berör många
barn. Speciellt djur som isbjörnar och pingviner eftersom dessa har fått
uppmärksamhet i medier. Barn har nämnt att de blir ledsna och irriterade när de
tänker på djurens situation eftersom de blir speciellt utsatta för klimatförändringen
och kan inte påverka sin situation till skillnad från människor. (Pettersson, 2014.)
Det finns barn som anser att framtiden kommer att bli bättre eftersom vi människor
kommer att ändra på våra levnadsvanor (Ojala, 2012).
Barns uppfattningar om hur man kan lindra klimatförändringen
När barn har kunskap om klimatförändringen vill de även bidra till åtgärder för hur
man kan lindra en klimatförändring. Barn oroar sig för att människor inte gör
tillräckligt för att lindra klimatförändringen när de vet vilka konsekvenser en
pågående klimatförändring har. (Trott, 2020.) Hestness m.fl. (2016) har också
undersökt om hur elever uppfattar att de kan lindra klimatförändringen. Elever att
mänsklig aktivitet som är beroende av fossila bränslen förvärrar klimatförändringen.
De allra flesta elever är eniga om att man bidrar till en lindring av
klimatförändringen genom att minska på att köra bil. Undersökningen visade att
eleverna har olika strategier för att lindra klimatförändringen och påverka genom att
använda alternativa energikällor, kontakta regeringen, återvinna eller plantera träd.
Barn menar att politiker som sitter i en regering och stiftar lagar kan ha makt att göra
något åt en klimatförändring (Pettersson, 2014). Dock visar Hestness m.fl. (2016)
undersökning att det finns en liten procent av de elever som deltog som anser att
människor inte kan göra någonting alls för att lindra klimatförändringen. Motivation
och deltagande är viktigt för att barn och unga ska känna att detta är ett problem som
berör dem (Cantell, Tolppanen, Linnanvuori & Lehtonen, 2019). Enligt Sanson,
12

Burke och Van Hoorn (2018) kan föräldrar få sina barn motiverade genom att visa att
även små saker gör skillnad och att vi själva redan idag kan göra en förändring. För
att deltagandet ska öka behöver barn se att det finns människor som gör positiva
saker för miljön och faktiskt kan göra en skillnad både via lokala, nationella och
internationella organisationer. Dessa strategier kan sedan tillämpas i skolan genom
olika aktiviteter för att öka medvetenheten om klimatförändringen. Tidigare
forskning visar att pojkar inte bryr sig om klimatförändringen i lika stor grad som
flickor (Degerman, 2016). För att en lindring av klimatförändringen ska kännas
motiverande nämner Sanson, Burke och Van Hoorn (2018) att barn först behöver
utforska naturen för att kunna utveckla empati för levande organismer och känna att
deras omgivning är någonting som de bryr sig om.
I Hestness m.fl. (2016) undersökning noterades att barnen också uttryckte sina
känslor när man diskuterade om klimatförändringen i relation till barnens vardagliga
aktiviteter. Barnen kunde till exempel känna sig skyldiga över sin egen och familjens
energianvändning. De kunde också berätta att de känner sig ledsna om
konsekvenserna av klimatförändringen påverkar deras aktiviteter, som att kunna leka
och idrotta utomhus. Ett barn gav ett exempel på att fotbollsplanerna kan bli
översvämmade. Men de kunde också uttrycka att det finns hopp eftersom deras
personliga och familjens agerande kan lindra klimatförändringen.
Strazdins och Skeat (2011) kategoriserar barns och ungas syn på klimatförändringen
i två olika kategorier: förhoppningar om och rädslor för deras framtid och hur det
påverkar deras välbefinnande. Barn som är oroade för sin framtid känner att de är
bekymrade över de globala problem som finns i världen. Det har även visat sig att
barn är mer oroliga för klimatförändringen än för kriminaliteten och våldet i världen.
(Strazdins & Skeat, 2011.)

2.2.2 Sammanhang där barn lär sig om klimatförändringen
Barn lär sig om klimatförändringen i ett flertal olika sammanhang. De huvudsakliga
områdena är media, diskussioner i skolan, diskussioner i hemmet och deras egna
erfarenheter. (Pettersson, 2014.) Främst handlar det om när klimatförändringen

13

synliggörs i olika medier. Barn nämner att man enkelt kan använda Google för att ta
reda på frågor som uppstår. En källa är genom att se på TV och nyheter.
Klimatförändringen är väldigt aktuell i nyheter och därifrån lär sig barn om de
händelser som sker lokalt och globalt. (Hestness m.fl., 2016.) Studier visar att barn
blir nyfikna på klimatförändringen när de ser nyheter i tv och vill då lära sig mer om
fenomenet (Trott, 2020). Media förankrar sitt budskap om klimatförändringen genom
känslor och framförallt medlidande (Höijer, 2010). Via filmer lär sig barn om
klimatförändringen, och fiktiva filmer om klimatförändringar som till exempel The
day after tomorrow väcker oftast oro och rädslor hos barn (Stifes, 2012 refererad i
Pettersson, 2014). Barn kommer inte endast i kontakt med klimatförändringen via
digitala medier, utan också via tidningar och böcker (Hestness m.fl., 2016).
Det

är

också

aktuellt

för

barn

att

diskutera

händelser

relaterade

till

klimatförändringen så som översvämningar och naturkatastrofer tillsammans med
familjemedlemmar. Föräldrars kunskaper och åsikter speglar sig i de uppfattningar
barn har om klimatförändringen (Pettersson, 2014; Stevenson, Peterson & Bondell,
2019). Det som barn förknippar med miljövänligt beteende är oftast sådant som de
hemma gör och som deras föräldrar tycker att är viktigt (Lawson m.fl., 2019). I
tidigare forskning har barn kunnat ge exempel på att man där hemma bytt till
solpanel eftersom solen är en förnybar resurs eller att man börjat återvinna eftersom
det är bättre för miljön och klimatet. (Hestness m.fl., 2016.) Numera kan man allt
oftare konstatera att barn har ett stort inflytande över föräldrarnas åsikter och att
bidra till miljövänliga val, framförallt gällande konsumtion (Pettersson, 2014).
Även i skolan och via utbildning lär sig barn om klimatförändringen. Detta beror ofta
på om man integrerar undervisning om klimatförändringen och miljöundervisning i
skolans läroplan. I skolan fås faktakunskap främst från de naturvetenskapliga
ämnena som till exempel geografi. Detta har även nämnts av barn, bland annat i
Trotts (2020) undersökning. Vissa barn får lära sig om klimatförändringen i
skolsammanhang genom övergripande teman såsom Grön Flagg (Pettersson, 2014).
Eftersom barn och unga främst får information om klimatförändringen via internet
eller tv-program, visar en del studier att barn och unga först söker fram information
från internet innan de frågar en lärare (Leiserowitz, Smith & Marlon, 2011).

14

3 Undervisning om klimatförändringen
I detta kapitel behandlas hur lärande för hållbar utveckling har gått mot undervisning
om klimatförändringen. Sedan redogörs hur undervisningen om klimatförändringen i
Finland och Tanzania synliggörs med hjälp av nationella styrdokument och slutligen
behandlas två olika former av transformativt lärande inom undervisning om
klimatförändringen.

3.1 Från lärande för hållbar utveckling till undervisning om
klimatförändringen
Degerman (2016) skriver i sin doktorsavhandling om hur miljöundervisning har gått
från lärande för hållbar utveckling till undervisning om klimatförändringen. I Finland
blev miljöundervisningen aktuell under 1960- och 1970-talen och var till största
delen faktabaserad. Under 1980-talet blev miljöundervisningens fokusområde värdeoch värderingsproblematik. De miljöproblem som fanns ansågs nu mera som en
konflikt mellan människan och naturen, och eleverna skulle lära sig att utveckla ett
miljövänligt beteende (Sandell, Öhman & Östman, 2003). Under 1990-talet
utvecklades miljöundervisningen i Finland till något som kallas för lärande för
hållbar utveckling. (Wolff, 2004)
Undervisning om klimatförändringen har blivit allt vanligare först under senare delen
av 2000-talet (Læssøe, Schnack, Karsten, Breiting & Rolls, 2009). Undervisning om
klimatförändringen i Finland och Tanzanias läroplaner behandlas i kapitel 3.2.
Undervisning om klimatförändringen kan integreras med lärande för hållbar
utveckling, men detta kan ha både för- och nackdelar. Enligt Blum och Husbands
(2009) kan undervisning om klimatförändringen riskera göra lärande för hållbar
utveckling för ensidig. Fördelen är dock att dessa två teman har flera gemensamma
nämnare och även metodmässigt kan stöda sig på varandra (Læssøe m.fl., 2009). Att
utveckla elevernas handlingskompetens är en viktig gemensam nämnare (Mochizuki
& Bryan, 2015). Handlingskompetens behandlas närmare i kapitel 3.4.
Klimatförändringen är ett fenomen som påverkar och påverkas av olika
intressekonflikter, vilket gör lärandet för hållbar utveckling mer mångsidigt (Læssøe
15

m.fl., 2009). Unesco (2010) strävar till att kombinera dessa två begrepp. I deras
program undervisning om klimatförändringen för hållbar utveckling är det
huvudsakliga

syftet

att

förbereda

den

kommande

generationen

för

en

klimatförändring. (Unesco, 2010.)
Över hela världen har väldigt många länder ökat sin medvetenhet om hur viktigt det
är med undervisning om klimatförändringen. Klimatförändringen tas oftast enbart
upp i de naturvetenskapliga ämnen i skolor som biologi och geografi. En viktig
aspekt

vore

att

få

undervisningen

riktad

mot

flera

ämnen

eftersom

klimatförändringen även berör samhälls- och hälsovetenskaper samt politik. (Cantell
m.fl., 2019)
Tidigare studier främst från USA, men också Kanada, Indien, Tyskland, England,
Sverige, Italien, Turkiet, Malaysia och Grekland visar att lärare anser att det är en
utmaning att undervisa om klimatförändringen eftersom ämnet kan kännas svårt om
de inte har tillräckligt med kunskaper eller för att de etiska aspekterna är förknippade
med värderingar som kan göra att ämnet blir för politiskt laddat för skolmiljö. Lärare
oroar sig också över hur föräldrar ska reagera över att ämnet tas upp i skolan.
(Monroe, Plate, Oxarart, Bowers & Chaves, 2019.) Intresset för undervisning om
klimatförändringen finns bland lärare och Monroe m.fl. (2019) har i sin
undersökning sammanställt ett resultat som visar vilka strategier som är effektiva när
det gäller undervisning om klimatförändringen. I denna undersökning som baserar
sig på en systematisk litteraturstudie kunde man urskilja centrala teman när det gäller
undervisning om miljön och klimatförändringen. Den information som lärs ut bör
vara relevant och meningsfull så att elever ska kunna förstå problem som de själva
påverkas av. De undervisningsmetoder som används för att undervisa om
klimatförändringen bör sträva till att få elever aktiva och engagerade. En annan
viktig aspekt för lärare är också att ta itu med de missuppfattningar som elever har
när det kommer till klimatförändringen.
Chang och Pascua (2017) diskuterar hur undervisning om klimatförändringen
synliggörs runtom i världen och hur olika skolsystem tar upp ämnet. I artikeln nämns
sex rapporter från olika länder om vilka attityder och kunskaper elever och lärare har
om klimatförändringen. Jag tänker ta fasta på rapporterna från Finland och Sydafrika
16

eftersom dessa två är mest relevanta för min undersökning. Elever i Finland anser att
klimatförändringen är en relevant aspekt som berör deras vardagliga liv men att de
saknar en vilja att agera i klimatfrågor. Rapporten från Sydafrika visar att lärares
attityder till undervisning om klimatförändringen beror på elevernas ålder, kön,
erfarenheter och i vilken årskurs lärarna undervisar i. Enligt Chang och Pascua
(2017) är en lindring och anpassning till klimatförändring a och o i de strategier som
behövs i undervisningen.
Cutter-Mackenzie och Roussel (2018) skriver om ett forskningsprojekt i Australien
som heter ”Climate Change + Me”, där barn och unga i åldern 9–14 fick agera
forskare och intervjua varandra på samma gång som de involverades i hur
undervisning om klimatförändringen ska utformas. Tidigare forskning visar att
undervisning om klimatförändringen fokuserar på elevernas vetenskapliga kunskaper
om klimatförändringen. Elevernas attityder till klimatförändringen ändras inte om de
enbart får kunskap om ämnet. Tidigare forskning kan även tyda på att en ökad
kunskap om klimatförändringen inte alls behöver leda till ökad miljövänligt beteende
hos elever. Resultatet i Cutter-Mackenzie och Roussels (2018) undersökning visar att
undervisning om klimatförändringen öppnar upp nya ämnesområden när barn själva
får inkluderas genom att använda sin kreativitet och få sina röster och politiska
åsikter hörda.

3.2 Undervisning om klimatförändringen i Finland och
Tanzania
I detta avsnitt presenteras hur undervisningen om klimatförändringen synliggörs i
både Finlands och Tanzanias läroplaner och vilket innehåll som kan kopplas till
klimatförändringen.
Finland
I

Grunderna

för

läroplanen

för

den

grundläggande

utbildningen

tas

klimatförändringen upp i värdegrunden om nödvändigheten till att främja en hållbar
livsstil. Motiveringen är att eko-social bildning ska bidra till förståelse av allvaret i
klimatförändringen. Hållbar utveckling är ett begrepp som lyfts fram ett flertal

17

gånger i läroplanen och ska ses ur ett ekologiskt, ekonomiskt, socialt och kulturellt
perspektiv. De mångsidiga kompetensområdena i Glgu (2014) strävar till att utveckla
elevernas förmåga att delta, påverka och bidra till en hållbar utveckling.
(Utbildningsstyrelsen, 2014.)
Klimatförändringen introduceras i ämnet omgivningslära för årskurserna 3–6. I det
centrala

innehållet

som

anknyter

till

målen

för

omgivningslära

nämns

klimatförändringen och hur den kan hejdas. Hållbar utveckling synliggörs genom att
sträva mot en hållbar framtid. (Utbildningsstyrelsen, 2014.) I tabell 1 presenteras en
översikt av innehållet som kan kopplas till klimatförändringen.
Tabell 1. Sammanfattning av innehåll som kan kopplas till klimatförändringen i
omgivningslära för åk 3–6 enligt Glgu (Utbildningsstyrelsen, 2014).
Innehåll som kan kopplas till klimatförändringen
Omgivningslära åk 3–6
• Värna om naturens mångfald, klimatförändringen och hur den kan hejdas
• Hållbar användning av naturresurser
• Människans globala välbefinnande, nu och i framtiden
• Reflektion över hur de egna aktiviteterna påverkar dem själva och andra människor, djurens
välmående, naturen och samhället
• Miljövänlig verksamhet i den egna närmiljön
• Ett gemensamt påverkningsprojekt förverkligas där eleverna ska öva sig att delta och
påverka lokalt eller globalt

Undervisning om klimatförändringen kan även förverkligas genom olika program för
hållbar utveckling. Grön Flagg är ett pedagogiskt verktyg som riktar sig till daghem,
skolor, läroinrättningar och fritidsverksamhet. Alla som uppfyller kriterierna för
programmet beviljas Grön Flagg som är en symbol för ett internationellt
miljöcertifikat. Ca 300 läroinrättningar i Finland jobbar idag med Grön Flagg och
den internationella motsvarigheten Eco-Schools har omkring 19 miljoner deltagare i
67 olika länder. Grön Flagg-programmet har bland annat utvecklat en guide för
klimatfostran. Med klimatfostran vill man förmedla kunskap och fakta om
klimatförändringen.

Begreppet

klimatfostran

innefattar

förståelse

för

hur

klimatförändringen påverkar världen nu och i framtiden. Guiden innehåller också
exempel på vad man kan göra i skolan för att bidra till en lindring av och anpassning
till klimatförändringen. (Grön Flagg, 2018.)

18

Tanzania
I Tanzanias läroplan synliggörs lärande för hållbar utveckling i flera olika ämnens
kursplaner. Styrdokumentet innehåller inga specifika riktlinjer om undervisning om
klimatförändringen men synliggörs indirekt på andra sätt. I tabell 2 presenteras
innehåll, mål och kompetenser i geografi, samhällslära, naturvetenskap och teknologi
som bidrar till kunskaper om klimatförändringen (MoEC, 2016b). I årskurs 5
introduceras

geografi

som

ett

skilt

ämne

i

skolan

(MoeEVT,

2008).

Geografiundervisningen har ett innehåll som är mest relevant för undervisning om
klimatförändringen. Övergripande mål som kan kopplas till klimatförändringen i
kursplanen för naturvetenskap och teknologi för årskurserna 3–6, är att eleverna ska
utveckla sin förmåga att tänka och lära sig samt att lösa problem. Eleven ska också
lära sig de kvaliteter inom etik och moral som behövs för att bli en god medborgare i
samhället.
Tabell 2. Sammanfattning av potentiella kopplingar till klimatförändringen från
Tanzanias kursplaner.
Innehåll och mål som kan kopplas till klimatförändringen
Geografi åk 5–7
Eleverna ska:
• få kunskaper och färdigheter som behövs för att bevara miljön.
• aktivt delta för att motverka de negativa förändringarna av väder och klimat.
• förklara vilka naturliga och mänskliga inverkningar som påverkar väder och klimat.
• redogöra för olika sätt att använda miljön hållbart.
Naturvetenskap och teknologi åk 3–6
Eleverna ska:
• kunna förklara begreppet förnybar energi.
• identifiera vilka gaser i atmosfären som bildar luft.
Samhällslära (social studies) åk 3–6
Eleverna ska:
• kunna analysera olika orsaker till miljöförstöring och föreslå åtgärder till dessa.
• förstå innebörden av olika årstider.
• kunna förklara begreppet väder.
• kunna analysera hur vädret förändras under olika årstider.
• värna om landets naturresurser.

Tanzania är ett land som liksom många andra tagit ställning till den globala oron för
klimatet genom att inkludera miljöundervisning för alla årskurser i den nationella
läroplanen. För ett land som Tanzania är det väldigt viktigt att integrera
miljöundervisning i utbildningen eftersom landets ekonomi är beroende av dess

19

naturresurser. De naturresurser som finns utvinns inte på ett hållbart sätt eftersom det
inte finns tillräckligt med kunskap. Annan miljöproblematik som Tanzania ofta
utsätts för är översvämningar och torka samt att vissa delar av landet ibland saknar
tillgång till rent vatten och sanitet. Målet med miljöundervisning och undervisning
om hållbar utveckling i Tanzania är att eleverna ska få kännedom om de
miljöproblem som finns men också få kunskaper om hur de kan finna lösningar till
dem. (Kimaryo, 2011.)
Sedan 1960-talet har miljöundervisning uppmärksammats i Tanzania, men mest fått
synlighet inom de naturvetenskapliga ämnena som till exempel geografi.
Miljöundervisning betonades i samband med Arushadeklarationen 1967 där kritiskt
tänkande, agerande och problemorienterat lärande förespråkades. (MoEVT, 2007.)
Även om miljöundervisning har funnits med i läroplanen i Tanzania sedan 1960-talet
och togs i bruk för alla årskurser år 1990, har den fysiska miljön i samhället inte
förbättrats. Det som lärs ut i skolan borde synas i samhället. Integreringen av
miljöundervisningen i skolans läroämnen har inte visat sig vara särskilt
framgångsrik. (Kimaryo, 2011.)
Förenta Nationerna har skapat mål för hållbar utveckling i Tanzania. Dessa mål
förespråkas även i landets styrdokument. Ett av målen berör utbildningskvalitet. En
god utbildning för alla ska b.la. bekämpa fattigdom i landet, bidra till ökat välmående
genom tillgång till energi, rent vatten och sanitet åt människorna och bekämpa
klimatförändringen. (MoEC, 2016a.)
För att närmare kunna förstå hur elever tänker om ett fenomen som
klimatförändringen behöver man förstå hur lärandet förverkligas i Tanzania. Lindhe
(1999) har undersökt miljöundervisning i Tanzania och vad det är som styr
förverkligandet av läroplanen. Resultatet från hans undersökning visar att
undervisningsmetodiken blir begränsad eftersom alla elever inte har tillgång till
läroböcker. Detta leder ofta till att undervisningen är lärarorienterad med
föreläsningar där eleverna kopierar anteckningar från tavlan. Examinationssystemet i
Tanzania utgår ifrån nationella prov med frågor av flervalstyp som inte gynnar
självständigt tänkande. (Lindhe, 1999.) Om man jämför med Finland som är ett land

20

med hög utbildningskvalitet och med ett utbildningssystem som ligger bland de bästa
i världen (Statistikcentralen, 2018), är detta något man bör ha i åtanke.

3.3 Transformativt lärande
Inom undervisning om klimatförändringen bör man sträva efter transformativt
lärande vilket betyder att lärandet ska övergå till nya synsätt och beteendemönster
hos eleverna. De kompetenser som transformativt lärande ska leda till är en
kompetens att kritiskt tänka, visa medmänsklighet, kunna motivera och agera, se
framåt, planera, jobba tvärvetenskapligt och mot handlingar i en hållbar riktning.
(Mochizuki & Bryan, 2015; Walls, 2010.) Enligt Selby och Kagawa (2010) ska
undervisningen om klimatförändringen ha en transformativ agenda där man bland
annat konfronterar skepticism, bemöter negativa känslor och skapar en känsla för
naturen så att man kan öppna för nya visioner och engagemang. Det transformativa
lärandet blir effektivt när eleverna själva får ta del av problem som finns i deras
vardagliga liv (Walls, 2010).

3.3.1 Att hantera känslor om klimatförändringen
I undervisning om klimatförändringen är det mycket viktigt att kunna hantera känslor
relaterade till klimatförändringen (Mochizuki & Bryan, 2015). Jie Lie och Monroe
(2019) skriver om hur barn och ungdomar ofta känner hopplöshet eller pessimism
när det gäller att jobba på lösningar när det kommer till globala problem som
klimatförändringen, fastän de skulle ha ett intresse för det. I och med att
klimatförändringen främst väcker negativa känslor som till exempel rädsla, skuld,
ångest och otrygghet, har man utvecklat olika strategier för att klara av dessa känslor.
Coping handlar om hur en individ i ett socialt sammanhang hanterar stress och oro.
Problemfokuserad coping (eng. problem focused coping) är en typ av strategi som
har visat sig fokusera på hur man åtgärdar dessa negativa känslor. Med hjälp av
denna strategi tenderar barn och unga att få ett mera optimistiskt synsätt och agera
mer miljövänligt. (Ojala, 2012.) Enligt Kevorkian (2004) kan barn lättare anta
utmaningar om de känner hopp. Inom positiv psykologi är hopp en viktig del om

21

man vill kunna engagera människor för att lösa problem. Att känna hopp betyder
också att man känner motivation och är mera målmedveten (Snyder, 1994).
Ojala (2016) betonar att man inom undervisning om klimatförändringen borde
fokusera på att hantera känslor, och speciellt känslan att känna hopp. Eftersom
globala miljöproblem diskuteras i skolor kan det vara vanligt att lärare skapar en
norm i klassrummet för hur känslor ska hanteras. Genom att tillåta elever visa
negativa känslor utvecklas deras emotionella kompetens. Det är även viktigt att
föräldrar kan vara förebilder åt sina barn när det kommer till att hantera negativa
känslor gällande klimatförändringen. Om dessa känslor ignoreras eller inte tas på
allvar kan barn få problem med att styra sina känslor. (Ojala, 2015)
Enligt Ojalas (2015) undersökning identifierades två dimensioner för hur elever
mellan 12 och 15 år känner kring hopp i klimatfrågor: en konstruktiv känsla av hopp
och en känsla av hopp som är baserad på förnekelse. En konstruktiv känsla kan
betraktas ur den synvinkeln att vi människor har ett ansvar att agera i klimatfrågor.
Om klimatförändringen inte överhuvudtaget upplevs som ett problem kan man känna
hopp som är baserat på förnekelse. I Ojalas (2015) undersökning visade det sig att
pojkar upplever hopp baserat på förnekelse i mycket större utsträckning än vad
flickor gör. Detta grundar sig på att pojkarna upplevde att läraren avvisade deras
negativa känslor om hopp i större grad än flickornas. Enligt dessa två dimensioner
som Ojala (2015) identifierat kan en känsla av hopp både ses som positiv och
negativ. De barn och unga som upplever känsla av hopp som konstruktivt visar större
tendenser till att i framtiden rösta på ett politiskt parti som vill jobba för en hållbar
utveckling. Resultatet visar också att lärarens sätt att hantera och kommunicera
känslor som berör samhälleliga problem har en avgörande betydelse för huruvida
eleverna skapar en konstruktiv eller en förnekande känsla av hopp. För att lärare ska
kunna bidra till ett mer konstruktivt synsätt är det viktigt att även kunna hantera och
ta del av de negativa känslorna som uppstår hos eleverna. (Ojala, 2015.)

3.3.2 Handlingskompetens
Inom undervisningen om klimatförändringen bör man arbeta utgående från ett
problemorienterat och tvärvetenskapligt perspektiv. Handlingskompetens innebär att

22

man utvecklar kompetenser som är viktiga för att anta rollen som aktiva
demokratiska medborgare i ett globalt samhälle som präglas av komplexitet, ovisshet
och konflikter. Genom att jobba med handlingsorienterad undervisning utvecklas
förmågan hos elever att aktivt vilja delta i demokratiska miljöfrågor. Man kan även
dela in begreppet i olika komponenter: förståelse för ett problem, erfarenheter av att
agera för åtgärder, och engagemang för att jobba med visioner om framtiden.
Undervisning för handlingskompetens bör innehålla alla dessa komponenter och
lärandet bör förverkligas av självutvärdering och formativ bedömning där eleverna
formar lärandet. Handlingskompetens innebär också att se på saker ur en positiv
synvinkel. Att tänka kritiskt är inte tillräckligt utan man behöver också vara
optimistisk och söka efter lösningar. (Jensen & Schnack, 1997; Mogensen &
Schnack, 2010).
För att uppnå handlingskompetens bör man ha förståelse, kunna se samband,
analysera och identifiera intressekonflikter, värdera olika ståndpunkter och uttrycka
sig. I undervisningssituationer bör man understryka att det är viktigt att skapa
utrymme där eleverna känner att de kan påverka och agera inom de områden som de
själva prioriterar och inte enbart bli styrd av en lärare. Handling ska ske utifrån det
som eleverna själva anser att är viktigt. (Hasslöf, 2009; Jensen & Schnack, 1997)
Detta innebär även att det ska finnas pedagogiska modeller där deltagandet är
demokratiskt som förespråkar en metod där handlingskompetens synliggörs (Ojala,
2015).
Cantell m.fl. (2019) har sammanställt en modell för undervisning om
klimatförändringen (figur 1). Modellen har fått namnet ”the bicycle model” dvs.
cykelmodellen, och är baserad på studier av tidigare forskning. Modellen är skapad
som en cykel eftersom alla delar i en cykel måste fungera för att man ska kunna ta
sig framåt. Samtidigt är cykeln ett miljövänligt sätt att ta sig från punkt a till b. För
att ta sig framåt behöver en cykel ha fungerande hjul. Hjulen representerar vårt sätt
att tänka och den kunskap vi har. Cantell m.fl. (2019) anser dock att kunskap inte är
det väsentliga i undervisning om klimatförändringen. Man borde få en bredare kritisk
förståelse av den information som finns om miljön. När det gäller kunskap anser
forskarna att det finns en del aspekter som borde ingå i undervisning om
klimatförändringen. De viktigaste faktorerna handlar om vilka de naturliga

23

anledningarna är till att klimatet förändras och hur föroreningar påverkar vår
atmosfär. Man bör även ha kunskap om de mängder snö och is som finns och om
havsnivåerna, temperaturen och livet i havet. De sista viktiga aspekterna handlar om
hur jordmånen och vegetation påverkas av en klimatförändring och dess inverkan på
människor. Pedalerna på cykeln representerar viljan att agera. För att kunna ta sig
framåt behövs vilja. Agerande är starkt förknippat med empati, motivation och en
önskan att vilja hjälpa till.

Figur 1. Cykelmodellen för undervisning om klimatförändringen. (Cantell m.fl.,
2019)

Det är viktigt för elever att förstå att de konsekvenser som klimatförändringen
medför är olika beroende på var i världen man befinner sig. När det gäller inställning
till och åsikter om detta ämne är det viktigt att poängtera hur stor roll massmedier har
och hur lätt det är att få fram information därifrån. Både de kunskaper vi har och det
sätt vi tänker på behöver utvecklas för att vi ska kunna reflektera över de värderingar
som vi förknippar med miljön. Klimatförändringen är starkt kopplad till politiska och
ekonomiska faktorer som lärare behöver vara medvetna om och kunna sprida
information om. Cantell m.fl. (2019) fortsätter att beskriva hur undervisning om
klimatförändringen borde vara: innehållet ska leda till kompetenser i kritiskt
tänkande både systematiskt och ändamålsenligt. Undervisningen ska hantera det
24

okända och bör analysera de värderingar och beteendemönster ungdomar har i
samhället. Genom att skapa och reflektera över alternativa framtidsscenarion kan
man se hur de påverkar elevernas egna och samhällets framtid. Målet är att kunna
förstå detta fenomen som en vetenskap där konsekvenserna är orsakade av
människan och samhället.
Elever är ofta intresserade av de etiska aspekter som berör klimatförändringen. Det
har visat sig att barn har ett behov av att se på miljöproblem ur olika perspektiv.
Inom cykelmodellen menar man att begreppen identitet, värdering och världsbild är
nära förknippade med hur elever uppfattar människan som konsument och som en av
de största bakomliggande orsakerna till miljöproblem. Elever borde ges mera
utrymme att tänka på hur man kan lindra klimatförändringen eller tänka på vad som
är hållbart och bra när man undervisar om klimatförändringen. Tidigare forskning
visar att lärare hoppas på en hållbar utveckling, men är inte själva beredda på att ge
upp sin livsstil gällande konsumtion. Därför bör det vara viktigt att man i
undervisningen tänker på vad man är villig att ge upp. (Cantell m.fl.2019)

25

4 Metod och genomförande
I detta kapitel preciseras avhandlingens forskningsfrågor. Undersökningens
forskningsmetod och datainsamlingsmetod beskrivs och en beskrivning av
undersökningens deltagare och hur de valts ut. Vidare beskrivs genomförandet av
undersökningen

och

analysen

av

datamaterialet.

Slutligen

diskuteras

undersökningens tillförlitlighet, trovärdighet och forskningsetiska aspekter.

4.1 Precisering av forskningsfrågor
Syftet med avhandlingen är att undersöka hur sjätteklassare i Svenskfinland och
Tanzania uppfattar klimatförändringen. Erfarenheter och åsikter från två olika
kontinenter ger en förståelse för hur dessa sjätteklassare uppfattar klimatförändringen
både som ett globalt och lokalt fenomen. Utgående från syftet har följande
forskningsfrågor formulerats:
1. Hurdana uppfattningar har sjätteklassare om klimatförändringen?
2. Hur uppfattar sjätteklassare att de lärt sig om klimatförändringen?
3. Hur uppfattar sjätteklassare att de själva kan lindra klimatförändringen?
Den

första

forskningsfrågan

behandlar

sjätteklassares

uppfattningar

om

klimatförändringen. Uppfattningsbegreppet beskriver hur eleverna tänker och känner
kring fenomenet. Denna forskningsfråga är väldigt bred eftersom jag vill ha svar på
hur eleverna skulle förklara klimatförändringen, vad det beror på och hur fenomenet
synliggörs runtom i världen. Med den andra forskningsfrågan vill jag undersöka hur
sjätteklassarna uppfattar att de lärt sig om klimatförändringen. Denna fråga
undersöker bland annat i vilka sammanhang eleverna själva uppfattar att de kommit i
kontakt med klimatfrågor eller diskussioner om klimatförändringen. Med den tredje
forskningsfrågan vill jag undersöka hur sjätteklassares uppfattningar leder till en
lindring av klimatförändringen. Denna forskningsfråga hjälper mig att förstå vad
dessa sjätteklassare uppfattar att är bra och dåligt för miljön.

26

4.2 Forskningsmetod
Ett forskningsarbete utgår från ett problem eller ett antal frågeställningar som
forskaren vill undersöka. Dessa frågeställningar kan uppmärksammas ur två
perspektiv – kvantitativt eller kvalitativt. Denna undersökning baserar sig på en
kvalitativ forskningsansats eftersom jag vill undersöka detta ämne mera på djupet
och resultatet kommer att grunda sig på ett litet antal individer i specifika kontexter.
En annan aspekt som tydliggör att min avhandling är av kvalitativt slag, är att jag
som forskare är subjektiv och har en kontakt med respondenterna, på samma gång
som undersökningen är flexibel och frågeställningarna fördjupas efterhand. (Olsson
& Sörensen, 2007.) I kvantitativ forskning analyserar man oftast statistik och
numeriska värden för att få resultat (Forsberg & Wengström, 2014). Inom
pedagogisk forskning bör man inrikta sin undersökning enligt en analysmetod
(Uljens, 1989). Min undersökning är inspirerad av en fenomenografisk
forskningsansats eftersom jag vill undersöka hur elever uppfattar ett visst fenomen, i
detta fall klimatförändringen.
Med denna

empiriska

forskningsansats

vill

man beskriva

eller

utforma

meningsinnehåll. Inom fenomenografin intresserar man sig för människors
uppfattningar av fenomen i omvärlden. Man utgår ifrån att de företeelser som finns i
världen har olika innebörd för olika människor. Begreppen uppfattning och åsikt kan
ofta vara förknippade med varandra i vardagstal. Fenomenografin använder sig av
begreppet uppfattning men anser inte att det har samma innebörd som i det
vardagliga språket. Den undersökning som utgår från denna forskningsansats handlar
om att analysera data från enskilda individer genom halvstrukturerade intervjuer.
Som forskare i denna undersökning sätter jag mitt fokus på att förstå elevernas
lärande och vilka insikter de har i sin omvärld. Dessa uppfattningar kategoriseras
med hänsyn till de skillnader och likheter som kommer sig till uttryck i
uppfattningarnas innebörd. (Uljens, 1989.) Som forskare kan det vara en utmaning
att begripa och analysera de variationer som uppstår av andras uppfattningar av olika
fenomen. (Dahlgren & Johansson, 2015).
Däremot skriver Olsson och Sörensen (2008) att man inom fenomenografin vill föra
samman uppfattningsbegreppet med kunskapsbegreppet. Detta argumenterar för att
27

en uppfattning av ett fenomen i omvärlden lika gärna kan betraktas som en viss
kunskap om ett fenomen. Min forskning mäter såväl uppfattningar och kunskaper
eftersom undersökningen i detta fall berättar en hel del om deras kunskaper om
klimatförändringen. Fokus för denna undersökning är känslor och uppfattningar och
inte kunskaper men deras kunskaper om ämnet naturligtvis bidrar en hel del till
resultatet. Relationen mellan människa och omvärld bygger på individens bakgrund,
egna kunskaper och erfarenheter. Inom fenomenografi vill man studera skillnaden
mellan vad något är och hur det uppfattas vara. (Olsson & Sörensen, 2008.) Därför
anser jag att denna forskningsansats berör det som jag vill komma åt genom mina
elevintervjuer. Klimatförändringen är ett fenomen som kan förklaras med hjälp av
forskning, dvs. beskriva hur fenomenet är, med min forskning kommer jag även in på
hur fenomenet uppfattas vara av elever.

4.3 Intervjuer som datainsamlingsmetod
Inom

kvalitativa

forskningsmetoder

är

intervjun

den

vanligaste

datainsamlingsmetoden eftersom den är användbar i flera olika syften. Enskilda
människors känslor och upplevelser ses som ett intresse vid intervjuer. (Zetterquist &
Ahrne, 2011.) Kvale och Brinkmann (2014) anser att en kvalitativ forskningsintervju
vill undersöka hur intervjuobjektet ser på sin omgivning utifrån dennes erfarenheter
och även kunna upptäcka personens värld utan att fokusera på de vetenskapliga
förklaringarna. Med min undersökning vill jag ta reda på hurdana uppfattningar
sjätteklassare har om klimatförändringen och genom intervjuer kan jag undersöka
detta mera på djupet. I detta sammanhang är intervjuer en bättre metod att använda
sig av än enkäter, eftersom jag som intervjuare kan ställa följdfrågor och djupare
följa upp hur eleverna tänker om något (Bell, 2016; Denscombe, 2016).
Vid användning av kvalitativa intervjuer finns det olika former av intervjuer som till
exempel ostrukturerade eller semistrukturerade intervjuer och dessa kan användas
inom fenomenografi (Zetterquist & Ahrne, 2011). Som datainsamlingsmetod har jag
valt att använda mig av semistrukturerade intervjuer. Vid en semistrukturerad
intervju behöver man förbereda sina frågor men intervjuaren behöver inte hålla sig
strikt till sina frågor och deras ordningsföljd. En semistrukturerad intervju är mycket

28

mer öppen än en strukturerad intervju. Man använder sig av öppna frågor som till
exempel berätta hur, med en friare struktur men håller sig ändå till ett visst
ämnesområde. (Denscombe, 2016; Forsberg & Wengström, 2014.) Enligt Eide och
Winger (2004) kan semistrukturerade intervjuer vara mest lämpliga när man
intervjuar barn, eftersom det är viktigt med strukturen, men samtidigt behöver barn
få rum för reflektion.
Vid intervjutillfället använde jag mig av en intervjuguide som bestod av femton
frågor som berör klimatförändringen och miljöfrågor (bilaga 4). Intervjufrågorna
utarbetades utgående från mitt syfte och mina forskningsfrågor. Jag fick även
inspiration från liknande tidigare forskning av Pettersson (2014) och Degerman
(2016). Intervjuguiden blev även sammanställd på engelska (bilaga 5) eftersom
intervjuerna i Tanzania gjordes på engelska. Den svenska intervjuguiden översattes
till engelska med hjälp av min handledare så att ord och formuleringar skulle
överensstämma med originalet. Under intervjun utgick jag från intervjuguiden och
alla frågor besvarades av eleverna, men jag ställde även följdfrågor enligt behov så
att eleverna fick möjlighet att förklara hur de menade, som till exempel vad tror du
att det beror på? eller varför tycket du att det är viktigt?
När en intervju ska genomföras behövs deltagarnas samtycke och ifall det är frågan
om minderåriga behövs ett godkännande också från vårdnadshavare (Zetterquist &
Ahrne, 2011). När jag gjorde mina elevintervjuer i Tanzania var det dock rektorn på
skolan som gav sitt samtycke eftersom skolsystemet ser annorlunda ut och elevernas
föräldrar inte är involverade i skolsammanhang på samma sätt som i Finland (S.
Binyanya, personlig kommunikation, 7.10.2019). Rektorn informerades om syftet
med min undersökning och jag förklarade noga vad jag vill göra och hade
sammanställt ett dokument (bilaga 2) där det framkom att rektorn på skolan ger lov
till dessa elevintervjuer. I Finland informerades elevernas vårdnadshavare om
undersökningen genom ett digitalt infobrev via Wilma (bilaga 1) som skolans rektor
hade skickat ut, således kunde elevernas vårdnadshavare ge sitt samtycke.
Fördelen med intervju är att man får en bättre och större förståelse för personen som
blir intervjuad och man kan få ett djup i svaren. Nackdelen kan däremot vara att man
som forskare finner det svårt att genomföra intervjun och analysera materialet helt

29

och hållet objektivt. (Cohen, Manion & Morrison, 2000.) Zetterquist och Ahrne
(2011) anser att intervjuer är ett oslagbart verktyg när man på kort tid vill få höra om
personers reflektioner kring ett samhällsfenomen ur deras synvinkel. Men när det
gäller intervjuer så finns det vissa problem med de utsagor personerna berättar om.
Man kan inte ta för givet att människor gör det vad de säger. Med mina
intervjufrågor vill jag även få fram hur eller om eleverna vill och har gjort något bra
för miljön och för att lindra en klimatförändring. När det är frågan om intervjuer med
barn eller ungdomar kan svaren påverkas av det som barnet tror att man som vuxen
vill höra istället för vad de själva tycker. Det som intervjuobjektet sagt kan ha andra
syften än vad intervjuaren tänkt sig eller förstår. (Zetterquist & Ahrne, 2011.)

4.4 Val av deltagare
Kvalitativ forskning syftar till att beskriva, förklara och skapa förståelse av de
urvalsmetoder som finns inom de studerade problemområdena. Syftet med kvalitativ
forskning är att få en så bred och noggrann beskrivning som möjligt av det fenomen
man vill belysa. Inom kvalitativ forskning finns det inga specifika regler när det
kommer till urval, men det är absolut väsentligt att man som forskare noggrant
planerar sitt urval för att undvika problem och för att stärka undersökningens
tillförlitlighet. Därför kan det ofta bli att man strategiskt väljer respondenter.
(Forsberg & Wengström, 2013.) Om man vill komma åt bredden i människors
uppfattningar kan man välja personer som är väldigt olika varandra. Antalet
informanter kan vara runt 5–10 eftersom man vill undersöka personerna mera
detaljerat, istället för att uppnå statistisk generaliserbarhet. (Kvale & Brinkmann,
2014.)
I min forskning har jag valt att undersöka tolv sjätteklassare i två olika länder, sex
elever från Tanzania och sex elever från Finland. Detta ger undersökningen en bredd
men resultatet är för litet för att kunna generaliseras. Valet av respondenter är till viss
del strategiskt eftersom undersökningsgruppen måste passa ihop med mitt syfte. Jag
har valt att undersöka elever som befinner sig i slutet av grundskolans F–6 för att de
antagligen har en bredare kunskap om ämnet. Alla respondenter är 11 eller 12 år
gamla. Tre flickor och tre pojkar ställde upp på intervju när jag befann mig på skolan
i Tanzania. Jag kände inte eleverna så bra men mitt enda krav var att de skulle gå på

30

årskurs 6. Klassens geografilärare hjälpte mig att välja ut elever genom att först fråga
alla elever vem som vill ställa upp på en intervju med mig. Därefter valdes sex elever
slumpmässigt ut till intervjun. Respondenterna i Svenskfinland är tre flickor och tre
pojkar från två olika regioner i Svenskfinland. En elev kontaktade jag privat medan
de resterande fem eleverna valdes ut på skolan där intervjuerna genomfördes.
Eleverna fick själva välja om de ville delta i undersökningen. För att garantera
elevernas konfidentialitet har de alla fått fiktiva namn. Jag kallar de finlandssvenska
eleverna Sandra, Ellen, Wilma, Rasmus, Erik och Vincent. De tanzaniska eleverna
kallas Adanna, Amina, Amari, Joseph, John och Jamil. Med konfidentialitet menas
att eleverna riktiga namn inte får förekomma eller att andra igenkänningsfaktorer inte
ska kunna identifieras av läsaren (Trost, 2010).
Zetterquist och Ahrne (2011) skriver om att man kan göra jämförelser mellan olika
grupper. I min undersökning kommer jag till viss del att göra en jämförelse mellan
sjätteklassare i Svenskfinland och Tanzania, men det är inte undersökningens
huvudsakliga syfte. Zetterquist och Ahrne (2011) nämner även att man i så fall borde
göra flera intervjuer, helst fler än sex personer så att undersökningen ska vara
representativ.

4.5 Genomförande
Under hösten 2019 gjorde jag en praktikperiod utomlands i en skola i Tanzania. När
jag sökte om praktikplats på skolan nämnde jag också att jag gärna skulle göra en del
av min undersökning på denna skola i form av elevintervjuer. Jag fick inget svar
angående forskningsdelen men plats på skolan fick jag. Före resan började jag arbeta
fram en intervjuguide som jag sedan använde mig av vid intervjutillfället. Första
dagen på skolan informerade jag rektorn om att jag skulle vilja göra en undersökning
i form av elevintervjuer och berättade vad min forskning handlade om. Rektorn gav
sitt godkännande till detta och vi skulle återkomma i ett senare skede när det var
mera aktuellt. Jag hade förberett blanketter åt både vårdnadshavare och rektor
eftersom jag inte visste hur det fungerade med de etiska aspekterna om tillstånd på
skolan. Det fungerade så att rektorn gav sitt tillstånd för alla intervjuer, detta genom
en blankett som jag hade gjort på förhand (bilaga 2) och genom ett skriftligt
informationsbrev från Åbo Akademis sida (bilaga 3) eftersom Lydia A. Kimaryo

31

(personlig kommunikation, 1.10.2019) som är lärarutbildare i Tanzania hade
informerat mig om att göra så. Två veckor in i praktiken bestämde jag mig för att
inleda intervjuerna.
Rektorn hade sagt att jag enbart fick göra mina intervjuer när eleverna har rast så att
det inte påverkar deras lektionstid. Jag hann intervjua under längre raster och
matpauser. Intervjuerna tog mellan 20 och 30 minuter och vi befann oss i ett avskilt
rum men tyvärr hördes det mycket ljud utifrån. Enligt Olsson och Sörensson (2008)
är det bra att intervjua i tysta utrymmen. På grund av skolans utrymmesbrist var detta
rum det bästa tillgängliga. Jag började med att presentera mig själv och berätta om
min undersökning och på vilket sätt eleven hjälper mig genom att svara på
intervjufrågorna. Jag var noga med att säga att intervjun inte var ett test utan att jag
endast var intresserad av elevens uppfattningar om och känslor för detta ämne.
Eleven blev informerad om att undersökningen är konfidentiell och att det är
frivilligt att delta. Till sist sa jag att jag kommer att spela in vårt samtal men att det
endast är jag som kommer att lyssna på det i efterhand. Detta är något som Kvale och
Brinkmann (2014) även lyfter fram att man bör göra vid intervjusituationer. Jag
försäkrade mig om att eleven hade förstått allting och frågade sedan om vi kan börja
intervjun.
Intervjun gjordes på engelska eftersom det var en engelsk privatskola. Jag använde
mig till största delen av min utarbetade intervjuguide men ställde även följdfrågor
utöver denna. Innan vi avslutade intervjun frågade jag om eleven ansåg att någon
fråga var extra svår eller om eleven ännu vill tillägga något. När vi hade avslutat vårt
samtal var jag noga med att säga hur tacksam jag var för att eleven ställde upp på
intervjun. Patel och Davidson (2012) nämner att det är viktigt att visa tacksamhet så
att informanten känner att deras bidrag är betydelsefullt.
I Finland gjordes en intervju privat i en annan miljö än skolmiljö och elevens
vårdnadshavare gav samtycke till att intervjun genomförs. De fem resterande
intervjuerna gjordes i en österbottnisk skola under lektionstid. Jag kontaktade rektorn
på skolan och skickade ett e-postmeddelande med information om min undersökning
som sedan skickades vidare till sjätteklassarnas vårdnadshavare via Wilma. I
informationsbrevet (bilaga 1) bads vårdnadshavarna meddela skolans rektor om
32

deras barn inte fick delta i undersökningen. När jag befann mig på skolan började jag
med att presentera mig själv och berätta om min undersökning och sedan valdes fem
elever ut som deltog i intervjuerna. Dessa intervjuer genomfördes med samma
principer som i Tanzania, dvs. eleverna blev informerade om undersökningens syfte,
varför deras bidrag är viktigt, att deltagandet var frivilligt och att undersökningen är
konfidentiell. Intervjuerna genomfördes i ett avskilt rum och tog ca 15–20 minuter.
Intervjuer med barn kan bli svårtolkade och motsägelsefulla. Ibland kan det vara
svårt att få ett rakt svar på de frågor man ställer (Eide & Winger, 2004). Om frågorna
inte fungerar som väntat kan intervjuaren behöva improvisera (Patel & Davidson,
2012). Under mina intervjutillfällen ställde jag ibland följdfrågor som inte fanns med
i min intervjuguide för att klargöra vad eleven syftade på.

4.6 Databearbetning och -analys
Analysmetoden i denna forskning är meningskategorisering som utgår ifrån min
valda forskningsansats. Inom fenomenografin strävar man till att kategorisera
utsagorna i intervjumaterialet i kvalitativt skilda grupper (Uljens, 1989). Forskarens
uppgift är att placera uppfattningarna av fenomenet som kommer fram i
datamaterialet i lämpliga kategorier (Olsson & Sörensen, 2008). Fejes och Thornberg
(2015) påpekar att det inom kvalitativ forskning kan vara svårt att få fram ett resultat
ur en stor mängd data och man bör därför vara noga med att kunna avskilja vad som
är väsentligt.
Jag har använt mig av en fenomenografisk analysmodell av Dahlgren och Johansson
(2015) som består av sju steg. Steg ett handlar om att bekanta sig med det
transkriberade materialet och att göra anteckningar i de utskrivna intervjuerna. Jag
bekantade mig ordentligt med materialet under transkriberingsprocessen. Det finns
olika tekniker som stöd för transkriberingen och jag använde mig av en
ljudinspelningsapp

som

kunde

stoppas

och

spelas

tillbaka

samt

ett

transkriberingsprogram på datorn som kunde spela filen långsammare. Zetterquist
och Ahrne (2011) påpekar att det är en stor fördel att själv transkribera sina
intervjuer eftersom man lär känna materialet bättre och kan inleda tolkningsarbetet

33

under själva lyssnandet. Enligt Denscombe (2016) är transkriberingen ett
tidskrävande jobb men genom det lär man känna materialet väl. Då jag
transkriberade intervjuerna blev jag tvungen att flera gånger lyssna på en del av
sekvenserna för att försäkra mig om att jag uppfattat allt korrekt och att inget blev
otydligt, speciellt de engelska intervjuerna. ”En ’vanlig’ utskrift tar med allt som
sägs” (Zetterquist & Ahrne, 2011 s. 54). Jag har transkriberat ordagrant och
intervjuerna blev mellan 5–10 sidor långa med typsnitt Times New Roman,
punktstorlek 12 och enkelt radavstånd.
I steg två i Dahlgren och Johanssons (2015) modell startar analysen och denna kallas
även för kondensation. Det rekommenderade var att arbeta med papper, vilket gjorde
att jag hade printat ut de transkriberade intervjuerna så att jag kunde klippa ut olika
passager. Passagerna kunde bestå av enstaka meningar till längre stycken. Jag
började med att klippa ut passagerna men valde sedan att endast strecka under
viktiga ord och meningar så att jag lättare kunde urskilja vad som var det mest
väsentliga. I det tredje skedet skulle man jämföra de olika passagerna för att hitta
likheter och skillnader i materialet. Dahlgren och Johansson (2015 s. 169) betonar
att: ”fenomenografins primära mål är att urskilja variationer eller skillnader mellan
uppfattningar, och för att kunna göra detta bör forskaren också leta efter likheter.”
Det fjärde steget handlar om att gruppera likheterna och skillnaderna för att kunna
skapa olika grupper som är relaterade till varandra. I steg fem ska kategorierna
artikuleras så att likheterna står i fokus. Kärnan av likheter bör identifieras och en
avgränsning av kategorin behöver ske utan att man etablerar en ny kategori.
Forskaren bestämmer var gränsen för olika uppfattningar ska dras. Steg sex är att
namnge kategorierna och i steg sju ska kategorierna granskas för att se om
passagerna ryms inom fler än en kategori. En kategori ska vara så uttömmande som
möjligt. (Dahlgren & Johansson, 2016.) När jag bildat mina kategorier identifierade
jag även centrala aspekter för varje kategori för att ytterligare beskriva och
sammanfatta kategorierna.

34

4.7 Tillförlitlighet,
aspekter

trovärdighet

och

forskningsetiska

För att uppnå en god kvalitetsnivå i sin forskning behöver tillförlitligheten och
trovärdigheten kunna ifrågasättas samt att forskningsetiska aspekter bör tas i beaktan.
Det är viktigt att vara tydlig med hur det insamlade materialet har bidragit till en god
kvalitet. Trovärdigheten mäter hur relevanta, riktiga och exakta data är, medan
tillförlitligheten hävdar att metoderna producerar data på ett konsekvent sätt.
(Denscombe, 2016.)

4.7.1 Tillförlitlighet
Reliabilitet innebär att man vill undersöka forskningens tillförlitlighet och
konsistens. Detta handlar om hur väl forskningens resultat kan återges av andra
forskare och även vid en annan tidpunkt. (Kvale & Brinkmann, 2014) Enligt
Denscombe (2016) kan man mäta hur pålitlig undersökningen är om den går att
upprepas av andra forskare. Det kan dock vara svårt att mäta tillförlitligheten i en
kvalitativ forskning eftersom människor förändras och deras uppfattningar ändras.
Trost (2010) menar därför att svaren kan se annorlunda ut vid olika tidpunkter.
Det finns många faktorer som kan påverka informantens svar. Denscombe (2016)
beskriver att informanten kan bli obekväm i intervjusituationen eller med
intervjufrågorna. Intervjuer med barn kan leda till att de svarar så som de tror att
intervjuaren förväntar sig få svar, vilket i sin tur påverkar intervjuns tillförlitlighet.
(Denscombe, 2016.) För att undvika detta var jag väldigt noga med att informera
eleverna om att det inte var ett prov, utan ett sätt för mig att lära mig mer om hur
elever tänker kring klimatförändringen.
För att kontrollera tillförlitligheten i en undersökning kan man använd sig av
ljudinspelningar. Patel och Davidson (2011) förklarar detta som en ”lagrad”
verklighet som går att ta del av i repris så många gånger som behövs för att försäkra
sig om att allt har blivit uppfattat korrekt. Under intervjutillfällena använde jag mig
av ljudinspelningar för att kunna försäkra mig om att jag fått med all information och
även kunna lyssna på dem i efterhand.

35

4.7.2 Trovärdighet
Trovärdigheten handlar om forskningen undersöker det som den är avsedd att
undersöka, och om forskningen har ställt rätt frågor och tittat på rätt saker.
(Denscombe, 2016; Kvale & Brinkmann, 2014). Forskningsresultatet, datamaterialet
och analyserna behöver vara trovärdiga för att andra ska kunna ha nytta av
undersökningen. Därför behöver data vara insamlat på ett seriöst och relevant sätt
som överensstämmer med den aktuella problemställningen. (Trost, 2010.) För att
förstärka trovärdigheten i en undersökning kan man läsa in sig på tidigare forskning
och basera sina forskningsfrågor på teori. Denscombe (2016) menar att man kan
använda sig av begreppsvaliditet som grundar sig på tidigare forskning för att visa att
datauppsättningen är relevant. Genom att planera undersökningen noggrant och
genomföra och analysera datamaterialet på ett korrekt och vetenskapligt sätt, stärker
man också trovärdigheten (Kvale & Brinkmann, 2014).
Trovärdigheten beror på om man har ställt de rätta frågorna för att komma fram till
ett resultat. En extern trovärdighet kan mätas genom att den överensstämmer med
andra exempel på fenomenet och i vilken uträckning det går att generalisera
resultatet. Mina intervjufrågor besvarar mina forskningsfrågor eftersom de grundar
sig på tidigare forskning. Kvale och Brinkmann (2014) påpekar också att det är
viktigt att följa upp sin forskning för att kontrollera dess trovärdighet.
Undersökningens trovärdighet har även stärkts genom att jag fått respons av
medstuderande och handledare gällande relevans i intervjuguidens innehåll. Patel
och Davidson (2012) anser också att trovärdigheten i en forskning ska finnas i alla
delar av forskningen och inte enbart kopplas till forskningens syfte. Denscombe
(2016) menar att man vid hantering och organisering av data bör försäkra sig om att
det inte sker några misstag vid inmatningen om man skrivit in datafilerna manuellt.
Detta är något som kan påverka trovärdigheten i en undersökning och forskaren har
ett ansvar att se till så att till exempel intervjuerna transkriberas noggrant för att
undvika att de innehåller fel som kan påverka resultatet. Detta beaktades i min
undersökning.

36

4.7.3 Forskningsetiska aspekter
Innan ett forskningsprojekt kan genomföras kan det behöva granskas av en nämnd
eller av en specifik person som ger sin tillåtelse, i mitt fall var det skolans rektor.
Detta görs för att skydda deltagarnas intressen, genom att se till så att deltagandet är
frivilligt samt att deltagarna bör vara informerade om undersökningens syfte.
(Denscombe, 2016.) Enligt Patel och Davidson (2012) finns det fyra övergripande
etiska

krav

på

forskning:

informationskravet,

samtyckeskravet,

konfidentialitetskravet och nyttjandekravet. Informationskravet innebär att de som
deltar i undersökningen ska ha rätt att känna till forskningens syfte och
samtyckeskravet innebär att deltagandet är frivilligt. Elever, vårdnadshavare och
rektorer informerades om undersökningens syfte och gav sitt samtycke till att
undersökningen kunde genomföras.
Med konfidentialitetskravet menas att uppgifterna om deltagarna i undersökningen
ska behandlas konfidentiellt, det vill säga en utomstående person ska inte kunna
identifiera vem det är som har deltagit i undersökningen. Detta beaktades genom att
deltagarna tilldelades fiktiva namn och att deras hemorter inte nämns någonstans i
undersökningen. Nyttjandekravet innebär att intervjuerna och materialet som fås
endast får användas i forskningssyfte, vilket deltagarna också blev informerade om.
(Patel & Davidson, 2012.)

37

5 Resultatredovisning
I detta kapitel presenteras undersökningens resultat. Resultaten för varje
forskningsfråga presenteras separat i tre underkapitel. I varje avsnitt åskådliggörs och
sammanfattas resultatet med hjälp av tabeller. Elevernas svar presenteras med hjälp
av olika kategorier och eleverna kan befinna sig i flera kategorier samtidigt. Varje
forskningsfråga har sitt eget kategorisystem och i dessa finns också olika aspekter
som illustreras med citat. För att ingen ska känna igen eleverna har jag använt fiktiva
namn och ändrat dialektspråk i citaten till talspråk. Det förekommer även engelska
citat i kapitlet eftersom det är eleverna i Tanzanias skolspråk och dessa citat har även
blivit översatta till svenska. Dock är ordvalen och ordföljden i citaten elevens egen
och följer därför inte alltid det svenska språkets regler.

5.1 Sjätteklassares uppfattningar om klimatförändringen
I detta avsnitt besvaras den första forskningsfrågan. Intervjufrågorna 1–4, 9, 12 och
13 var utformade för att ta reda på hurdana uppfattningar sjätteklassarna har om
klimatförändringen. Alla elever som deltog i undersökningen hade hört ordet
klimatförändring tidigare. Resultatet från de två olika länderna presenteras i separata
underkapitel.

5.1.1 Elever i Svenskfinland
Till en början redogörs hurdana uppfattningar de finlandssvenska eleverna har om
klimatförändringen och en översikt finns i tabell 3. Baserat på elevernas svar kunde
fem kategorier identifieras tillsammans med olika aspekter. Kategori A handlar om
hur eleverna uppfattar att klimatförändringen hör ihop med miljö- och
naturförstöring. I kategori B förklaras hur eleverna uppfattar att människans roll är
viktig för att minska klimatförändringen. I kategori C och D beskrivs hur eleverna
uppfattar att klimatförändringen inverkar globalt respektive lokalt. Slutligen i
kategori F behandlas elevernas uppfattningar i olika tidsperspektiv.

38

Tabell 3. De finlandssvenska elevernas uppfattningar om klimatförändringen
Kategori

Aspekter

Antal
utsagor

A. Miljö- och naturförstöring

-

B. Människans roll

-

C. Klimatförändringen inverkar globalt

-

D. Klimatförändringen inverkar lokalt

-

F. Tidsperspektiv

-

Klimatförändringen beror på att
människan förorenar naturen
Skogsavverkning
Negativa känslor väcks
Inga känslor väcks

6

Människan måste tänka om
Människan har det största
ansvaret
Isarna smälter och det blir
översvämningar
Koldioxid i atmosfären
Naturkatastrofer
Fattiga länder
Asien
Världshaven blir förorenade
Svårt att odla i varma länder

3

Förändringar i årstider och
väder
Sämre luft

5

Det kommer att bli bättre i
framtiden på grund av nya
innovationer
Något måste förändras annars
blir det värre
Ingenting kommer att ändras

2

1
5
1

6
6
6
4
2
1
1
1

1

2
2

Kategori A. Miljö- och naturförstöring
Denna kategori presenterar elevernas uppfattningar kring hur miljö- och
naturförstöring hör ihop med klimatförändringen. I resultatet förekommer vad
eleverna börjar tänka på när de hör ordet klimatförändring och hur de skulle förklara
klimatförändringen. De aspekter som identifierats i kategorin handlar om naturens
roll i relation till klimatförändringen och vilka känslor som väcks.
Klimatförändringen beror på att människan förorenar naturen
6/6 elever nämner att klimatförändringen beror på att människan skräpar ner i
naturen och orsakar för mycket avgaser i luften genom att köra bil och flyga. Sandra
börjar tänka på plast när hon hör ordet klimatförändring och förklarar att plast i
haven är något dåligt som leder till klimatförändringen. Ellen och Sandra uppfattar
att processen vid tillverkning av kläder är en av de största orsakerna bakom en
klimatförändring eftersom det går åt så mycket vatten vid tillverkningen. Vincent,
39

Erik och Rasmus håller alla med om att stora industrier är dåliga för miljön och
klimatet eftersom det försämrar luftkvaliteten och påverkar därför människors hälsa.
Nå de e att typ vi människor e så vana att leva på ett visst sätt så man tänker int såhär
liksom konsekvenserna av det… att allt har blivi så nytt me alla bilar och flygplan. (Sandra)

Skogsavverkning
Sandra förklarar att klimatförändringen beror på att skogarna huggs ner och att det är
väldigt synd eftersom de är viktiga och hjälper till eftersom de producerar syre.
I skogen bor alla djur och sen så producerar träd syre. (Sandra)

Negativa känslor väcks
5/6 elever uttrycker en del känslor när miljön och naturen förstörs. Ellen berättar att
det inte känns roligt att tänka på allt det här eftersom hon inte vill att miljön ska
förstöras. Sandra berättar att hon känner sig mest störd och irriterad när hon vet att
det finns människor som skulle kunna göra mera för att minska på
klimatförändringen. Sandra fortsätter med att berätta att det enda positiva som hon
kan tänka sig är att vi lär oss av det och att hon vet att hon skulle kunna göra mycket
mer själv.
Nog är det sorgligt när det blir förorenat. (Erik)
Nå int vet ja, de kanske såhär mest att de e så stor skillnad på människor som försöker och
som int, å till exempel Greta Thunberg hon e bara en liten flicka, och sen har hon gjort allt
dehär och vissa kan int ens sopsortera, de e så stor skillnad. (Sandra)

Inga känslor väcks
Vincent börjar tänka på naturen när han hör ordet klimatförändring. Han uppfattar att
klimatförändringen inte är en bra sak eftersom vår planet kommer att förstöras och
alla växter kommer att dö. Jag frågade Vincent hur han känner kring detta och enligt
honom så tänker han inte på det så mycket och det känns inte särskilt speciellt.
Nå jag vet int riktigt, det känns nu int nå extra speciellt. (Vincent)

40

Kategori B. Människans roll
Denna kategori redogör för hur eleverna uppfattar att människan har en viktig roll
gällande klimatförändringen. Intervjufrågorna 12 och 13 besvaras och de aspekter
som blivit identifierade handlar om att människan måste tänka om och att människan
har det största ansvaret.
Människan måste tänka om
Ellen, Sandra och Wilma uppfattar klimatförändringen som att människorna måste
börja tänka om.
Människorna sku behöva börja tänka om och int kasta bort allt å börja sortera. (Ellen)

De e viktigt att veta att man int bara heller kan ta vår planet för givet, man måst förstå
att man kan int baa göra vasomhelst. Vi e ba en liten del av jorden å jaa…(Sandra)

Människan har det största ansvaret
Alla elever uppfattar att människan har det största ansvaret när det kommer till
klimatförändringen och att alla människor kan göra något för att minska på
klimatförändringen. Eleverna anser också att det finns vissa människor som har ett
större ansvar än andra. Framförallt är det regeringen, ledare av olika slag eller
presidenten. Rasmus berättar att han anser att det är människor som äger flygbolag
som har det största ansvaret.
Jaa nå kanske regeringen å dom kan ha störst påverkan på folk. (Erik)

Sandra och Ellen berättar om att Greta Thunberg är modig som vågar göra något åt
klimatförändringen. Ellen skulle inte våga göra samma sak men hon kunde tänka sig
göra något annat istället men vet inte riktigt vad. Enligt Sandra finns det ledare i
världen som är emot det som Greta Thunberg gör men Sandra tycker att allt som hon
gör ändå är bra.
De e många som typ Donald Trump som säger massa dåligt om henne så nog tror jag att
han förstås ändå innerst inne förstår men han vågar int bara visa att hon är mycket smartare
än honom. (Sandra)

41

Kategori D. Klimatförändringen inverkar globalt
Denna kategori redogör för hur eleverna uppfattar att klimatförändringen inverkar
globalt. Kategorin redogör för vad eleverna börjar tänka på när de hör ordet
klimatförändring och hur de skulle förklara klimatförändringen. Intervjufrågan som
handlar om var i världen eleverna tror att det kan bli problem på grund av
klimatförändringen besvaras också. De aspekter som identifierats är: isarna smälter
och det blir översvämningar, koldioxid i atmosfären, naturkatastrofer, fattiga länder,
Asien, världshaven blir förorenade och svårt att odla i varma länder.
Isarna smälter och det blir översvämningar
6/6 elever berättar att när de hör ordet klimatförändring så tänker de på att det blir
varmare på jorden och som en följd av detta håller isarna på att smälta. Eleverna
tänker främst på glaciärerna eftersom de syftar på isarna på Nord- och Sydpolen.
Rasmus menar att klimatförändringen inte är en bra sak eftersom det orsakar
världsproblem när polarisarna smälter och då blir det översvämningar. Sandra påstår
att en massa djur kommer att bli utrotningshotade när snö och is smälter och då
kommer inte isbjörnarna att klara sig. Wilma tycker att detta är väldigt skrämmande
och det känns inte så bra när hon tänker på det.
Klimatförändringen e inte en bra sak för isarna smälter å då blir de översvämningar å sen
blir allt förstört. (Ellen)
Det kommer att bli problem där var polarisarna smälter, och sen så finns det inga polarisar
kvar. (Erik)

Koldioxid i atmosfären
Alla sex elever har på något sätt nämnt att för mycket koldioxid i atmosfären orsakar
klimatförändringen. Wilma berättar att hon tror att klimatförändringen beror på
växthusgaser. Fastän en del av eleverna nämner att klimatförändringen beror på
växthusgaser så kan de inte nämna någon annan växthusgas än koldioxid.
Klimatförändringen beror på att människor slänger skräp och släpper ut för mycket
koldioxid och avgaser. (Rasmus)

42

Naturkatastrofer
Det som redan nämndes var att eleverna främst uppfattar att översvämningar är det
som kommer att drabba jorden på grund av att isarna smälter. Rasmus oroar sig för
de människor som kommer att bli utsatta av översvämningar. Wilma berättar också
att människor som blir utsatta av översvämningar kommer att få det svårt och att
deras boenden kommer att påverkas. Sandra och Ellen berättar att de tror att
skogsbränder kommer att bli allt mer vanliga eftersom det blir varmare. Ellen har
också hört om tornadon och menar att klimatförändringen orsakar mer oväder runt
om i världen.
Jåå å sen i Sverige har dom ju haft mycket skogsbränder och det har påverkat djur, liksom
mycket fler djur blir just utrotningshotade. (Sandra)
Vissa djur kanske dör ut om de blir för varmt å då kan de int leva. (Ellen).

Fattiga länder
Både Ellen och Wilma nämner direkt att det kommer att bli problematiskt i de
områden och länder som är fattiga. Wilma tänker främst på hur människorna i de
fattiga länderna kommer att få det problematiskt om de råkar ut för översvämningar.
Där var de e fattigt, de får det värst, för de länder som har de bra tänker int på de och de
länder som är fattiga får det sämre. (Ellen)

Asien
Rasmus känner till att det är mycket föroreningar i Asien och säger att det finns
mycket skräp i sjöar som kan vara väldigt problematiskt, och att det därför blir svårt
att bo i vissa länder.
Världshaven blir förorenade
Sandra funderar på plast och skräp i de stora världshaven. Hon oroar sig för hur
människorna som lever på fiske ska klara sig. Sandra berättar att det finns människor
som kommer att mista sina arbeten och att det därför också blir psykiskt tungt.
Svårt att odla i varmare länder

43

Eftersom det blir varmare på jorden tror Rasmus att det kommer att bli svårare för
länder med varmt klimat att odla för att få mat.
Kategori C. Klimatförändringen inverkar lokalt
Denna kategori redogör för hur eleverna uppfattar att klimatförändringen inverkar
lokalt. Intervjufråga 4 handlar om var i världen det kan bli problem på grund av
klimatförändringen. Följdfrågan: på vilket sätt klimatet påverkas här berör denna
kategori. De aspekter som identifierats är: förändringar i årstider och väder och
sämre luft.
Förändringar i årstider och väder
5/6 elever berättar att de uppfattar att klimatförändringen gör att årstiderna förändras.
Wilma, Rasmus, Vincent, Ellen och Sandra berättar att vintrarna kommer att bli
varmare och att vi kommer att se förändringar i vädret.
Det kommer säkert bli så att det inte ens finns någon vinter kvar och de kommer säkert att
ändras om me årstiderna också. (Sandra)
Här i Finland kanske vintrarna blir mindre snö å sånt, men att int nå större. (Erik)
Nå nu just så har de varit ganska dåliga vintrar å mindre snö å längre somrar. (Rasmus)

Sämre luft
Vincent var den ända som inte uppfattar att årstiderna eller vädret kommer att
förändras, utan han menar att luftkvaliteten kommer att bli sämre.
Nå säkert bara dedär att det blir sämre luft. (Vincent)

Kategori E. Tidsperspektiv
I denna kategori presenteras elevernas uppfattningar om klimatförändringen i olika
tidsperspektiv. Intervjufråga 10 som berör deras framtid behandlas. De tre aspekter
som identifierats är: det kommer att bli bättre i framtiden på grund av nya

44

innovationer, något måste förändras annars blir det värre och ingenting kommer att
ändras.
Det kommer att bli bättre i framtiden på grund av nya innovationer
Vincent och Ellen är väldigt positiva kring deras framtid eftersom de tror att
människan kommer att komma på något nytt som leder till en förändring. Ellen tror
att det antagligen kommer att bli bättre, så hon oroar sig inte över något och känner
hopp för framtiden. Vincent tror att fler människor kommer att börja använda
elcyklar och elbilar och därför ser framtiden spännande och intressant ut.
Något måste förändras annars blir det värre
Sandra och Rasmus anser att det är svårt att föreställa sig hur det kommer att bli i
framtiden eftersom det inte kommer att förändras så mycket så länge de lever på
jorden. Sandra poängterar att vi inte kan tänka så att vi gör någonting först i
framtiden eftersom då är det för sent, vi måste göra någonting nu. Rasmus anser att
det ser mörkt ut om ingenting förändras, och då syftar han mest på att det är synd att
vintrarna har blivit sämre.
Nå de e liksom om de till sist fortsätter såhär så då liksom int går de ju sen mer att leva på
jorden och allt blir bara förstört. De finns inga djur kvar och haven blir helt smutsiga.
(Sandra)

Ingenting kommer att ändras
Erik uppfattar att klimatförändringen inte kommer att påverka hans framtid så därför
oroar han sig inte över någonting. Wilma berättar att framtiden känns lite konstig och
skrämmande men hon tror inte att klimatförändringen kommer att ändra på något.

5.1.2 Elever i Tanzania
I detta avsnitt redogörs hurudana uppfattningar elever i Tanzania har om
klimatförändringen och en översikt visas i tabell 4. Baserat på elevernas svar kunde
fem kategorier identifieras tillsammans med olika aspekter. Kategorierna är: A.
Vädret förändras, B. Mänskliga aktiviteter, C. Klimatförändringen inverkar lokalt, D.
Klimatförändringen inverkar globalt och E. Tidsperspektiv.
45

Tabell 4. De tanzaniska elevernas uppfattningar om klimatförändringen
Kategori

Aspekter
Atmosfäriska förändringar
Nederbörd och
översvämningar
Värme och torka
Känslor väcks
Föroreningar
Skogsavverkning
Människan har det största
ansvaret

6
5

D. Klimatförändringen inverkar globalt

-

Naturkatastrofer
Föroreningar
Naturkatastrofer
Kanada och Brasilien
Områden med snö

6
6
6
2
5

E. Tidsperspektiv

-

Min framtid kommer att
påverkas
Kan inte säga hur framtiden
ser ut
Jag kommer inte att påverkas

4

A. Vädret förändras

B. Mänskliga aktiviteter

C. Klimatförändringen inverkar lokalt

-

Antal utsagor

-

-

3
6
6
3
6

1
1

Kategori A. Vädret förändras
Kategorin redogör för elevernas uppfattningar kring att vädret förändras. När
eleverna ombads förklara klimatförändringen och berätta vad de börjar tänka på när
de hör ordet så hänvisade de mest till de aspekter som tas upp i denna kategori. De
aspekter som tas upp berör människor, djur och natur. Kategorin är indelad i fyra
olika aspekter: atmosfäriska förändringar, nederbörd och översvämningar, värme
och torka och känslor väcks.
Atmosfäriska förändringar
Alla elever berättade att det är olika slags atmosfäriska förhållanden (eleverna har
använt det engelska begreppet atmospheric conditions) som gör att vädret och
klimatet förändras. Enligt John och Jamil betyder klimatförändringen att vädret i
atmosfären förändras. Joseph, Adanna och Amari berättar att förändringar i väder
och klimat måste mätas över en längre tidsperiod. Amina berättar att de olika
atmosfäriska förhållandena beror på luften och att det är därför vädret ändras.

46

Climate change is the weather recorded for a more time like 30 years or even more. So
climate change is the change of weather, because the weather is the day to day condition
around the atmosphere, so climate change are the changes of climate for us.
Klimatförändringen är väder som observerats över en längre tidsperiod såsom 30 år eller
mera. Klimatförändringen innebär förändringar i väder, eftersom vädret dagligen kan
observeras i atmosfären och för oss innebär klimatförändringen att vårt klimat förändras.
(Adanna)

Nederbörd
Adanna, Amina, Amari, John och Joseph uppfattar att klimatförändringen betyder
mer eller mindre regn. Amari förklarar även att vattnets kretslopp påverkas av
klimatförändringen och enligt henne innebär det mer regn. Enligt Amina är det
havsströmmarna som gör att det regnar mera. Adanna menar att en ökad nederbörd
gör att klimatet kyls ner. Amari berättar att det som inte är bra med en ökad
nederbörd är att riskerna blir fler, som till exempel översvämningar och sjukdomar.
4/6 informanter nämner att översvämningar kommer att öka på grund av
klimatförändringen och därmed kommer både människor, djur och natur att
påverkas.
When the floods come, all over town will be just full of water, and animals will die, and
plants will die, and the people will die, and their properties like houses and cars will be
destructed. När det blir översvämningar, blir städerna fulla med vatten, och djur kommer
att dö, och växter kommer att dö, och människor kommer att dö, och deras egendom såsom
hus och bilar blir förstörda. (Adanna)

Because of too much rain and floods, maybe a landslide can happen, and people can die.
På grund av för mycket regn och översvämningar, kan eventuellt ett jordskred inträffa, och
människor kan dö. (Amina)

Adanna och John berättar att mera regn gör så att sjukdomar som till exempel
malaria och denguefeber ökar. Enligt Adanna blir vattnet smutsigt av
översvämningar och det leder till att myggor vill lägga sina ägg där.
Värme
3/6 elever nämner att värme är ett problem för människor, djur och natur. Adanna,
Joseph och Amari berättar att för mycket solljus kan leda till torka vilket betyder att

47

det blir svårare att odla och få mat. Joseph berättar att träd och växter torkar ut när
det är varmt och djuren får då också svårare att hitta mat.
Känslor väcks
Alla elever har uttryckt olika känslor kring att vädret förändras. Mest handlar det om
att de är ledsna eller oroliga för människor och djur om det blir översvämningar och
torka. Adanna berättar att det är väldigt sorligt om djuren i nationalparkerna dör
eftersom det även inverkar på ekonomin i Tanzania. Amina känner både positiva och
negativa känslor, hon syftar på att det både är bra och dåligt när vädret förändras.
I feel actually normal but sometimes I can be sad because of animals and people who can
loose their loved ones. And sometimes it makes me happy because if we don’t get rain we
don’t get lakes and if we don’t get water which means we die. Det känns ganska normalt
men ibland kan jag känna mig ledsen när jag tänker på djur och människor som kan förlora
sina nära och kära. Och ibland känner jag mig glad, för att om vi inte får regn så har vi
inget vatten i sjöarna och utan vatten så skulle vi dö. (Amina)

Kategori B. Mänskliga aktiviteter
Denna kategori beskriver hur eleverna uppfattar att de mänskliga aktiviteterna
inverkar på klimatförändringen och hur människan har det största ansvaret gällande
klimatförändringen. Intervjufrågorna: vad är det som orsakar klimatförändringen och
vem har det största ansvaret besvaras. De aspekter som identifierats inom denna
kategori är: föroreningar, skogsavverkningar och människan har det största
ansvaret. Aspekterna berör människor, djur och natur.
Föroreningar
5/6 elever berättar att klimatförändringen beror på föroreningar som kommer från
industrier. Amina berättar att människor ska hålla sig undan industriområden
eftersom luften är sämre där. Amari uppfattar att det är mänskliga aktiviteter som gör
att det blir varmare på jordklotet och att solstrålarna blir allt starkare. Ingen av
eleverna hade hört om växthusgaser förut men när vi började diskutera om bilar kom
det fram att eleverna kände till växthusgasen koldioxid. När jag specifikt frågade om
koldioxid (eng. carbon dioxide) så hade de nog hört ordet. John berättar att han oroar

48

sig för sin familj och sina kompisar eftersom föroreningarna kommer att påverka
deras hälsa. Jamil berättar att även djur påverkas av föroreningar.
When it is too much sunshine maybe that is a human activity. Very very hot is because
when human activities like industries and the smoke it destroys the, that layer that protects
us from the sunrays in the atmosphere. För mycket solljus beror kanske på mänskliga
aktiviteter. För mycket värme beror på mänskliga aktiviteter som rök från industrier, och
det förstör det där lagret som skyddar oss från solstrålar i atmosfären. (Amari)

I think this smoke will affect their lungs and they will get sick, and that makes me feel very
bad. Pollution will affect people like coughing and headache and many other diseases. Jag
tror att röken kommer att drabba deras lungor och de kommer att bli sjuka, och det får mig
att må väldigt dåligt. Föroreningar kommer att ge människor hosta, huvudvärk och andra
sjukdomar. (John)

Even the animals can take in bad smoke as well and then they can die. Djur kan även andas
in dåliga föroreningar och riskerar då att dö. (Jamil)

Skogsavverkning
Adanna, Joseph och Amari berättar att klimatförändringen beror på att människor
avverkar skog. Adanna uppfattar också att kol är en av orsakerna till
klimatförändringen.
Human activities like making charcoal, charcoal is caused by cutting down of trees, those
logs when they burn they cause charcoal, so that can cause climate change, when the
smoke uhm… degrade around the atmosphere, the climate can change. Mänskliga
aktiviteter som att tillverka kol, när man hugger ner träd och eldar ved får man kol. Det kan
vara något som orsakar klimatförändringen, dvs. när röken uhm… försvinner ut i
atmosfären, så förändras klimatet. (Adanna)

Människan har det största ansvaret
Alla elever uppfattar att det är människan som har det största ansvaret när det
kommer till klimatförändringen. John berättar att alla människor kan göra något för
att minska på klimatförändringen. Adanna, Amari och Joseph anser att regeringen
har det största ansvaret när det kommer till klimatförändringen. Amina och Jamil
anser att det är människor som äger stora industrier som har det största ansvaret.
49

Some groups of people have more responsible, for example those who have industries and
more gas coming out and which will affect the percipitation. Then we’re gonna have acid
rainfall and we are gonna die just because of them, but they will have no idea. Vissa
grupper av människor har ett större ansvar, till exempel de som har industrier som släpper
ut mera avgaser som sedan påverkar nederbörden. Då kommer vi att få surt regn och vi
kommer att dö på grund av dem och de har ingen aning om det. (Amina)

Kategori C. Klimatförändringen inverkar lokalt
Denna kategori redogör för hur eleverna uppfattar att klimatförändringen inverkar
lokalt. De två aspekter som identifierats handlar om naturkatastrofer och
föroreningar.
Naturkatastrofer
Alla elever berättar att olika naturkatastrofer såsom översvämningar och torka
kommer att drabba områden som de själva bor i. Adanna berättar att djuren i
nationalparkerna kommer att utsättas för torka. Amina berättar att olika platser i
området kommer att påverkas av klimatförändringen som till exempel att lågländer
kommer att få mera jordskred när det regnar för mycket. Adanna berättar också att
fler naturkatastrofer kommer att leda till allt mer flyktingar. Amina berättar att
grannländerna kan hjälpa till om Tanzania utsätts för extrem torka.
Even here in Tanzania. In the national parks the animals like hippo or crocodile, the
climate change will not favour them because of the evaporation will take place and then the
water will not be there so they die. Också här i Tanzania. Klimatförändringen gynnar inte
djur i nationalparkerna såsom flodhästar och krokodiler, eftersom vattnet avdunstar när det
blir för varmt och då får de inte något vatten och då kan de dö. (Adanna)

Föroreningar
Alla elever uppfattar att föroreningar kommer att påverka Tanzania. Joseph berättar
att förutom Tanzania så kommer även Burundi, Kongo och Uganda att påverkas av
föroreningar som kommer från industrier.

50

Kategori D. Klimatförändringen inverkar globalt
Denna kategori redogör för elevernas uppfattningar om hur klimatförändringen
inverkar globalt. Intervjufråga 4: var i världen tror du att det kan bli problem på
grund av klimatförändringen besvaras. Alla elever har i någon mån svarat att
klimatförändringen är ett globalt problem. De problem och platser som eleverna har
berättat om har identifierats i form av tre olika aspekter: naturkatastrofer, Kanada
och Brasilien och områden med snö och is.
Naturkatastrofer
Alla elever berättar att klimatförändringen syns globalt genom olika naturkatastrofer.
Det är mestadels frågan om översvämningar och torka men Amina påstår också att
tornadon kan förekomma eftersom det blir blåsigare och allt fler stormar
uppkommer.
When it’s too windy a tornado can happen and a tornado will start sucking things out. (När
det blåser för mycket kan en tornado uppstå och en tornado suger ut saker) (Amina)

Yes climate change can affect the whole world because there are some places that are near
the oceans so the oceans take vapour to the clouds and the clouds make very very big
rainfall. And it can make very very heavy floods so it can destroy the places around. Ja
klimatförändringen kan påverka hela världen eftersom det finns områden nära haven och
haven bidrar med vattenånga till molnen och molnen gör att det börjar regna. Det kan bli
stora översvämningar som förstör de närliggande områdena. (Amari)

Kanada och Brasilien
Amari har hört att väldigt mycket sol och värme i Kanada på grund av mänskliga
aktiviteter, har gjort att ozonskiktet försämrats. Adanna tror att Brasilien och
Amazonas regnskog kommer att få problem på grund av att träd huggs ner. Hon har
också hört om skogsbränder i Amazonas regnskog och anser därför att
klimatförändringen syns i Brasilien.
Uhm maybe in Brazil, in the Amazon forest… The sun will heat the trees and cause fire and
then cause the Amazon forest to burn. Uhm kanske i Brasilien, i Amazonas regnskog…

51

Solen värmer så träden kan börja brinna och då uppstår skogsbränder i Amazonas
regnskog. (Adanna)

Områden med snö och is
5/6 elever berättar om hur områden med snö och is kommer att påverkas av
klimatförändringen. Amari berättar att hennes farmor har visat var Island finns på
världskartan och på grund av att snö och is smälter så kommer inte människor och
djur kunna fortsätta leva på Island. Amari berätta även om isbjörnar och hur deras
situation kommer att förvärras. Aminas tankar om Grönland, snö och is synliggörs i
citatet nedan. John och Jamil tror inte att det kommer att hända någonting med snö
eller is som finns i polarområdena. John kunde inte förklara varför det var så och det
samma märkte jag också hos Amina och Adanna. Adanna tror att dessa områden nog
kommer att påverkas men hon vet inte hur, utan menar istället att människor inte
tycker om kalla platser eftersom det inte är bra för huden.
It will affect them because they are habitats to live in cold places, and now when the
climate changes and the sun heats more it causes them to die because they cannot live in
that habitat anymore and the ices will melt. (De kommer att påverkas eftersom de är vana
vid kalla livsmiljöer, och nu på grund av klimatförändringen och för att solen värmer så
smälter isen och de kommer att dö eftersom de inte kan bo i dessa livsmiljöer längre.)
(Amari)

Like Greenland, Greenland has a lot of ice that no one can live in and there might be too
much snow which can cause… people can die cause of snow. Som Grönland, Grönland har
för mycket is så ingen kan ju bo där, och det kan finnas för mycket snö som kan orsaka
att… människor kan dö på grund av snö. (Amina)

Nobody likes that much cold because when you stay in much cold places your skin will start
crossing away. Ingen tycker om sådär mycket kyla, eftersom när vi är på kalla platser så
kan din hud skadas (Adanna)

Kategori E. Tidsperspektiv
Denna kategori redogör för elevernas uppfattningar om klimatförändringen i olika
tidsperspektiv. Intervju fråga 9: hur tror du att din framtid kommer att se ut med
tanke på klimatförändringen besvaras. Utgående från elevernas svar har tre olika

52

aspekter blivit identifierade: min framtid kommer att påverkas, kan inte säga hur
framtiden ser ut och jag kommer inte att påverkas.
Min framtid kommer att påverkas
Adanna, Amari, Amina och Joseph uppfattar att deras framtid kommer att påverkas
av en klimatförändring. Amari oroar sig att ekonomin kommer att växa och då
kommer även industrier att växa som i sin tur leder till mera föroreningar. Amina blir
ledsen när hon tänker på hur växter, djur och människor kommer att påverkas. Hon
tror att vi kan lindra klimatförändringen genom att redan idag vidta åtgärder. Adanna
berättar att vi måste sluta kasta skräp i naturen och inte hugga ner träd och istället
agera nu. Hon känner sig ledsen för att hela kontinenten kunde utsättas för en
degradering. Joseph är ledsen över att översvämningar och torka kommer att påverka
så många människor och deras tillgång till mat i framtiden.
I feel sad because if we don’t stop the climate change now, it may cause a huge
degradation of Tanzania and even Africa. Jag känner mig ledsen, eftersom om vi inte gör
något redan idag för att stoppa klimatförändringen så kan det innebära en degradering för
Tanzania och till och med Afrika. (Adanna)

Kan inte säga hur framtiden ser ut
Enligt Jamil är det svårt att avgöra hur hans framtid kommer att se ut. Han tror att det
både kan bli annorlunda och normalt. Han oroar sig dock över andra människors
hälsa på grund av luftföroreningar.
Jag kommer inte att påverkas
John berättar att klimatförändringen inte kommer att påverka honom eftersom man i
framtiden kommer att ha mera kunskap om klimatförändringen, vilket betyder att han
också har det.
No it is not gonna affect my future because then we have already learned about climate
change, it will never affect me, because I have knowledge about the climate change. Nej det
kommer inte att påverka min framtid, eftersom i framtiden har vi redan lärt oss om
klimatförändringen, det kommer inte heller att påverka mig eftersom jag har kunskap om
klimatförändringen. (John)

53

Tabell 5. Sammanfattande tabell av sjätteklassarnas uppfattningar om
klimatförändringen
Elever i Svenskfinland

Elever i Tanzania

Klimatförändringen beror på:
- Att människan kastar skräp i naturen,
släpper ut för mycket avgaser genom att
flyga och köra bil
- Industrier och processen att tillverka
kläder
- Plast i haven
- Skogsavverkning

Klimatförändringen beror på:
- Industrier som släpper ut avgaser
- Skogsavverkning

Klimatförändringen innebär:
- Att jordens atmosfär blir varmare
- Att glaciärer på Syd- och Nordpolen
smälter och det blir översvämningar
- Att djur blir utrotningshotade
- Mera skogsbränder
- Mera stormar och tornadon
- Att fattiga länder får det svårare
- Att man inte kan bo i vissa asiatiska
länder p.g.a. skräp
- Plast och skräp i haven
- Att det blir svårt att odla i varmare
länder
- Förändringar i väder och årstider
- Att vintrarna blir varmare och mängden
snö minskar
- Sämre luft
- Att människan måste tänka om
- Att människan har det största ansvaret
I framtiden:
- Kommer det att bli bättre
- Måste något förändras så att man kan
fortsätta leva på jorden
- Kommer inte något att ändras

Klimatförändringen innebär:
- Att vädret och klimatet förändras
- Mer eller mindre regn
- Mer översvämningar
- Mer torka
- Att sjukdomar lättare sprids
- Svårt att odla och få mat
- Att människor och natur påverkas
- Mera stormar som t.ex. tornadon
- Skogsbränder i Amazonas regnskog
- Att ozonskiktet i Kanada försämrats
- Att människor och djur inte kan bo på
Island och Grönland eftersom isarna
smälter på grund av mer värme i
atmosfären
- Att människan har det största ansvaret

Hur det känns när eleverna tänker på
klimatförändringen:
- Skrämmande
- Störande
- Irriterande
- Sorgligt
- Känns inte så speciellt

I framtiden:
- Kommer
jag
att
påverkas
klimatförändringen
- Kommer jag inte att påverkas
klimatförändringen
- Vet jag inte hur det blir med tanke
klimatförändringen
Hur det känns när eleverna tänker
klimatförändringen:
- Ledsamt
- Oroligt
- Sorgligt
- Både bra och dåligt

54

av
av
på
på

5.2 Hur sjätteklassarna uppfattar att de lärt sig om
klimatförändringen
I detta avsnitt besvaras den andra forskningsfrågan. Resultatet sammanfattas med
hjälp av tabell 6 som beskriver hur sjätteklassarna uppfattar att de lärt sig om
klimatförändringen. Tabellen har tre kategorier: A. i skolan, B. via medier och C. i
hemmet.
Tabell 6. Hur sjätteklassarna uppfattar att de lärt sig om klimatförändringen
Kategori

Antal utsagor

A. i skolan
B. via medier

12
12
9
5
1
1
1
12
9
3
5

•
•
•
•
•

Tv
Tidningar
Radio
Internet
Instagram

•
•
•

Diskussioner med föräldrar
Diskussioner med syskon
Diskussioner med kompisar

C. i hemmet

Kategori A. i skolan
Finland
Alla sex elever berättar att de tagit upp klimatförändringen i skolan och att det främst
är läraren som har berättat om det. Sandra berättar att de har pratat om det mycket i
klassen eftersom hennes lärare inspireras av Greta Thunberg. I skolan har eleverna
fått lära sig om koldioxid och avgaser som förorenar naturen, om smältande isar och
om miljövänligt beteende. Ellen berättar att de har lärt sig att man inte ska spotta
tuggummi på marken, utan sätta det i skräpkorgen. Sandra berättar att de har pratat
om vad man själv kan göra. Hon har även lärt sig att det går åt väldigt mycket vatten
när man tillverkar kläder och att det inte är bra för miljön att konsumera hela tiden.
Rasmus berättar att de har lärt sig att man inte ska kasta skräp i naturen, att koldioxid
kommer från stora industrier och att man kan samåka när man åker bil. Alla elever är
överens om att klimatförändringen är något som man ska lära sig om i skolan.
Rasmus, Erik, Vincent, Ellen och Wilma tycker att det är viktigt eftersom barn och

55

vuxna behöver lära sig om miljövänligt beteende. Sandra tycker att det är viktig
eftersom klimatförändringen påverkar framtiden.
Så att barn lär sig att man inte ska kasta bort allt, att man också skulle tänka behöver jag ta
bil till allt eller kan jag cykla dit. (Ellen)

Nå att om vissa skulle börja tänka på det mer så skulle vi säkert int skräpa ner så mycket.
(Vincent)

Tanzania
Alla elever berättar att de har diskuterat om klimatförändringen i skolan och lärt sig
olika saker. I skolan har eleverna främst fått lära sig om väder och klimat, hur det
påverkar människorna när vädret förändras och hur föroreningar inverkar på miljön.
Amari berättar att de har fått lära sig hur man kan mäta temperaturen med en
termometer när det regnar och att deras lärare har berättat om hur olika platser
påverkas av klimatförändringen. Adanna berättar att de har fått lära sig att djur kan
bli utrotningshotade, hur landets ekonomi påverkas av klimatförändringen och att
människor kan hamna och flytta från sina hem på grund av klimatförändringen.
Amina berättar att de har lärt sig att klimatförändringen både kan vara bra och dåligt.
We have learned that climate change can be good or bad so better be alert in tumbler of
disaster, climate change can lead to disasters and also help you in the daily life, because if
you don’t get rainfall you don’t get water. Vi har lärt oss att klimatförändringen kan vara
bra eller dålig, så man måste vara på alerten gällande katastrofer, klimatförändringen kan
innebära katastrofer men också vara till hjälp i det dagliga livet, för att om man inte får
regn så får man inget vatten. (Amina)

Alla sex elever uppfattar att klimatförändringen är något man ska lära sig om i skolan
eftersom det är viktigt av olika anledningar. Adanna berättar att det är viktigt att man
lär sig saker i skolan som kan påverka ens framtid. Jamil berättar att det är viktigt att
ha kunskap om klimatförändringen eftersom vi behöver lära oss hur man tar hand om
sig själv och varandra om en naturkatastrof skulle inträffa. Amari berättar att
klimatförändringen kan ha en inverkan på odlingar i form av markerosion.
Yes it is important because for an example some of these kids if they grow up without
knowing of climate change in the world, then they will not be able to take precautions of

56

soil erosion, it might lead to soil erosion and you won’t get food. So that is why it is
important. Ja det är viktigt, ett exempel är om barn växer upp utan att känna till om
klimatförändringen, så kan de inte vidta åtgärder mot markerosion, markerosion kan
innebära att man inte får mat. Så därför är det viktigt. (Amari)

Kategori B. via medier
Alla elever berättar att de har hört om klimatförändringen på nyheterna i tv, radio
eller i tidningar. Rasmus och Sandra berättar att de har börjat känna till mer om
klimatförändringen när det har uppmärksammats i olika medier. Ellen berättar att det
är viktigt att nyheterna har den rätta informationen om klimatförändringen. Sandra
berättar också att hon har sett bilder på Instagram där man delat inlägg på hur det var
förut och hur det är nu. Adanna berättar att hon i tidningen har läst om att det finns
sjukdomar i djungeln som sprids via myggor som till exempel denguefeber och
malaria. Erik, Rasmus, Jamil, Joseph och Sandra berättar att det har sett på nyheterna
hur vädret förändras på olika platser och hur naturkatastrofer påverkar människor i
olika områden i världen. Det som eleverna har sett på tv eller läst om i tidningar
väcker också olika känslor hos eleverna, speciellt när djur blir involverade.
Yes in TV I see droughts and animals are dying because they don’t have food. Ja på TV har
jag sett hur torka påverkar djur och de kan dö eftersom de inte får mat. (Joseph)

Sometimes even when I watch television I feel very sad because I see like I am watching the
real life of our life because the animals are just very nice to me because I like animals and
when I see them suffering it feels sad. Till och med ibland när jag ser på tv kan jag känna
mig ledsen, eftersom jag ser hur verkligheten ser ut för oss och djuren är väldigt snälla mot
mig eftersom jag tycker om djur och när jag ser att de lider så känner jag mig ledsen.
(Amari)

Det som jag har sett är mest hur det påverkar olika ställen i olika länder i världen. (Rasmus)

Jag frågade även eleverna om de känner till att elever skolstrejkar för klimatet och
alla elever förutom en hade hört om det. Amari trodde att den frågan syftade på att
elever inte kan gå till skolan på grund av stora översvämningar eftersom hon hade
sett en sådan nyhet på tv. Alla finlandssvenska elever känner till Greta Thunberg och
57

att hon är involverad i skolstrejkerna. Ingen av de tanzaniska eleverna hade hört om
Greta Thunberg. Fem elever berättade att de hade hört om skolstrejkerna på tv och
tre elever sa att de hade läst om det i tidningen. Sex elever berättade att de hade tagit
upp skolstrejkerna i skolan med deras lärare. Rasmus uppfattar att elever skolstrejkar
för klimatet så att vi människor ska förstå att vi måste göra någonting. Wilma känner
till att skolstrejkerna har pågått i Stockholm men hon vet inte egentligen varför
elever gör det. Enligt Joseph skolstrejkar elever för att klimatet ska bli bättre. Jamil
berättar att elever skolstrejkar för klimatet så att andra elever också inser att de kan ta
hand om vår planet. Erik uppfattar att elever skolstrejkar för att vi ska få en bättre
värld att leva i.
Nå de började med Greta Thunberg när jag såg det första gången i tidningen å sen blev de
stort och de gör de för att hmm… int vet jag, nå varför int liksom om man ändå… nå om
man ser på Greta så hon gjorde de å nu så är hon jätte stor och nu kan hon göra mycket
skillnad. Många ser upp till henne också. (Sandra)
They were sharing some signs that said bad climate, bad climate… they are doing it to get
people to unite and now people are acting bad for the environment. De hade skyltar där det
stod dåligt klimat, dåligt klimat… de gör de för att ena människor och nu agerar människor
dåligt mot miljön. (John)

De gör de för att visa att de börjar bli illa nu. Visa åt vuxna att de börjar gå dåligt. (Ellen)

Kategori C. i hemmet
Alla elever har kommit i kontakt med frågor som berör klimatförändringen via
diskussioner med föräldrar, syskon eller kompisar. Diskussionerna handlar mestadels
om vad som händer när klimatet förändras, hur människor, djur och växter påverkas
och om miljövänligt beteende. Vincent, Jamil och John har pratat om
klimatförändringen med sina syskon. Vincents storasyster brukar prata om
klimatförändringen och har berättat att vår planet kommer att förstöras och djur
kommer att dö ut. John har också diskuterat om djuren tillsammans med sina syskon.
Sandra har diskuterat om att äta mindre kött med sina föräldrar och sina kompisar. I
urklippet av intervjun föregås respondentens replik med R och intervjuarens med I.

58

I: nå hur är det hemma eller med kompisar?
R: jåå vi brukar no prata. Mest typ vad man kan göra själv och sen just såhär att om man
e vegetarian och vegan och typ sådana saker
I: varför pratar ni om att vara vegetarian?
R: Nå människorna har ju sen människan kom till alltid ätit djur och såhär men det e ju
ganska onödigt när de finns mycket som e samma sak å de smakar samma sak o de e
ganska onödigt att äta kött då istelle
I: varför tror du att människor äter mindre kött då?
R: Nå just fö att nå int ska man ju äta djur eller liksom int då e ju också jaa…
I: tror du att de har nån koppling till klimatförändringen?
R: jåå å liksom vissa djur får man heller int skjuta eftersom de är utrotningshotade och
det är viktigt att det finns djur och att allting funkar
I: okej nå har ni pratat hemma om de? Ni har pratat om köttet också?
R: jåå jag försöker säga att vi ska äta mer vegetariskt

I intervjun framkom det att Sandra anser att man ska äta mindre kött eftersom det är
bättre för miljön och klimatet men hon vet inte egentligen varför det är så. En annan
elev berättade att de har bondgård där hemma och de har diskuterat om hur
människor i städer påstår att jordbruk inte är bra för klimatet.

5.3 Hur sjätteklassare uppfattar att de själva kan lindra
klimatförändringen
I detta avsnitt besvaras den tredje forskningsfrågan. Elevernas svar resulterad i två
kategorier som visas i tabell 7: A. Miljövänligt beteende och B. Skolans roll.
Kategorierna innehåller olika aspekter som förtydligar likheter och skillnader i
elevernas svar.
Tabell 7. Hur sjätteklassare uppfattar att de själva kan lindra klimatförändringen
Kategori

Aspekter
-

A. Miljövänligt beteende

B. Skolans roll
-

59

Bra för miljön
Dåligt för miljön
Vad eleverna själva gör
Vem har det största ansvaret gällande
klimatförändringen
Hur man kan lära sig om
klimatförändringen i skolan
Vad eleverna har gjort i skolan som är
bra för miljön och klimatet

Kategori A. Miljövänligt beteende
Denna kategori redogör för hur miljövänligt beteende kan lindra klimatförändringen.
Det finns både skillnader och likheter i elevernas svar som har identifierats i form av
fyra olika aspekter: Bra för miljön, dåligt för miljön, vad eleverna själva gör och vem
har det största ansvaret gällande klimatförändringen.
Bra för miljön
I tabell 8 finns en översikt av vad eleverna uppfattar att är bra för miljön. Alla elever
i Tanzania berättade att det är bra att plantera träd eftersom träd och växter gör luften
bättre. Alla elever i Svenskfinland sa att man ska plocka upp skräp i naturen. Amina,
Adanna och Ellen berättar att det är bra att själv odla och Sandra anser att det är bra
att vara vegetarian. De finlandssvenska eleverna uppfattar att det är bra att
återanvända kläder, sopsortera och resa mindre. Enligt Sandra är det bra att använda
tygkassar istället för plastpåsar när man handlar mat. Adanna syftar på att teknologi
är bra för miljön eftersom mycket har blivit bättre tack vare teknologin. Amari
berättar att djuren är bra för miljön eftersom hon syftar på att man får gödsel av
djuren som sedan gör att man kan odla bättre.
The animals also help the environment because when you keep the animals safe and nice
they can give you manure and manure helps in cultivation, when you cultivate in good
methods you can keep the environment and you can avoid soil erosion. Djuren är också bra
för miljön eftersom när man sköter om dem bra så får man gödsel från djuren och gödsel är
bra för odling, när man odlar på ett bra sätt håller man miljön i bra skick och undviker även
markerosion. (Amari)
It is good to plant trees so the air gets better. Det är bra att plantera träd för då blir luften
bättre (Joseph)
Sopsortering e bra. De finns liksom vissa människor som bara har en roskis å inte ens kan
skilja på papper och bio, det är ju liksom int så svårt. (Sandra)

Alla elever berättar att det känns bra när de gör något som är bra för miljön. Ellen
och Wilma berättar att det känns bra när de ger bort sina gamla kläder till sina
kusiner eller till någon som de vet att behöver dem. Jamil berättar att det känns bra

60

att plantera träd eftersom luften blir bättre och Amina känner sig glad när hon vet att
hon gör något som kan hjälpa framtiden.
I feel so happy because it can help the future and then they can know who did this. (Jag
känner mig så glad eftersom jag bidrar med något bra för framtiden och då kommer de att
veta vem som har gjort det (Amina)
It feels good because we get fresh air. (Det känns bra eftersom vi får frisk luft) (Jamil)
Det känns bra, då har någon blivi glad och fått något som de behöver. (Ellen)

I tabellen nedan visas en sammanfattning av vad eleverna uppfattar att är bra för
miljön.
Tabell 8. Vad eleverna uppfattar att är bra för miljön
Bra för miljön
Att plantera träd
Att återanvända kläder
Att plocka upp skräp
Odla själv
Äta vegetariskt
Resa mindre
Tåg
Sopsortera
Tygkassar
Teknologi
Djur

Antal
6
2
6
3
1
1
1
3
1
1
1

Dåligt för miljön
I tabell 9 kan man se en översikt av vad eleverna uppfattar att är dåligt för miljön.
Alla elever nämner på ett eller annat sätt att man inte ska skräpa ner eller förorena
naturen. Koldioxid från industrier och bilar nämns av både finlandssvenska och
tanzaniska elever. Adanna, John och Joseph uppfattar att det är dåligt att hugga ner
träd medan Ellen och Sandra uppfattar att det är dåligt att tillverka kläder. Att resa
mindre och att inte flyga är något som endast nämns av de finlandssvenska eleverna,
det samma gäller plast.
Industrier, flyg å när kläder tillverkas. Det kan int vara bra. (Ellen)

61

Dåligt för miljön e att kasta skräp i vattnet å att köra bil hela tiden fast man int sku behöva.
(Rasmus)
Pollution is bad and also to cut trees. Föroreningar är dåligt och även att hugga ner träd.
(John)

I tabellen nedan visas en sammanfattning av vad eleverna uppfattar att är dåligt för
miljön.
Tabell 9. Vad eleverna uppfattar att är dåligt för miljön
Dåligt för miljön
Föroreningar
Koldioxid
Skräp
Att tillverka kläder
Industrier
Flygplan
Bilar
Plast
Skogsavverkningar

Antal
3
2
3
2
3
2
3
2
3

Vad eleverna själva gör
Alla elever vill göra något för att lindra klimatförändringen och i tabell 10 finns en
översikt av det som eleverna själva gör för att lindra klimatförändringen. Rasmus är
den enda som berättar att han nog vill göra något men han känner att det är svårt att
veta vad man kan göra. Sandra uppfattar att det finns mycket man kan göra men att
det ibland är svårt att göra något eftersom hon är ett barn. Alla elever i Tanzania
berättar att de har planterat träd och växter där hemma, ingen av de finlandssvenska
eleverna berättar att de gjort det. Det som de finlandssvenska eleverna uppfattar att
de främst kan göra är att plocka upp skräp, samåka eller cykla till skolan. Ellen,
Sandra och Wilma brukar återanvända sina kläder och ge bort dem till kompisar,
syskon eller kusiner. Wilma berättar att hon kan köpa inhemsk mat för då kommer
det inte lika mycket avgaser från transporterna. Adanna och Amina berättar att de
kan informera andra människor som till exempel sina släktingar

eller

lokalbefolkningen om klimatförändringen så att de också får kunskap om fenomenet.
I citatet nedan syftar Adanna på att människor inte ska hugga ner träd för att elda i
hushållen utan använda skräp istället.

62

Yes by giving education and by telling the local people because they believe that nothing
can affect the changing of climate so we have to educate them and also telling them to give
them the proper ways of using charcoal. Because in Tanzania not many people can use gas
or electrical cooker so many of them they use charcoal…uhm from the department of health
it can be new ways of making charcoal by using the rubbish instead of cutting down the
trees and adjust to a climate change. Ja genom att utbilda och berätta för lokalbefolkningen
eftersom de tror att ingenting kan påverka det förändrande klimatet, så vi måste utbilda dem
och även berätta om korrekta sätt att använda kol. Eftersom här i Tanzania så använder inte
alla människor gas eller el när man kokar mat, så många använder kol istället… uhm från
social- och hälsodepartementet har det kommit nya riktlinjer för hur man kan få kol genom
att använda skräp istället för att hugga ner träd och på så sätt anpassa sig till en
klimatförändring. (Adanna)

Jåå jättemycket, du kan äta mindre kött du behöver int bli helt vegetarian eller vegan men
man kan iallafall försöka, du kan till exempel… man behöver int hela tiden köpa nya
kläder, man kan köpa på loppis och så kan man skänka och ge vidare åt kompisar och bara
sådana små saker som nå strumpbyxor, man kan alltid återvinna så att man använder på
nytt. Du kan resa mindre å såna saker, du kan ju välja helt själv men om man e mindre så
du kan ju int påverka en hel familj men man kan bara göra egna beslut men hmm…
(Sandra)

Alla de finlandssvenska eleverna uppfattar att klimatförändringen är något som de
själva kan göra något åt redan idag. Vincent säger att idag så kan han cykla hem från
skolan och vara noga med att inte skräpa ner i naturen. Erik känner sig dock lite
tveksam till vad han kan göra redan idag så det ända han kommer på är att han kan
plocka upp skräp. Ellen uppfattar att det finns saker som hon kan göra nu eftersom
det kan vara för sent i framtiden. Adanna, Jamil och Amina uppfattar att de själva
kan göra något åt klimatförändringen redan idag men också i framtiden medan
Joseph, John och Amari tror att de endast kan göra något åt klimatförändringen i
framtiden. John och Amari vill bli forskare när de blir stora och uppfattar att de kan
göra mycket mer i framtiden. I urklippet av intervjun berättar Amari om varför hon i
framtiden vill bli en forskare. Respondentens replik föregås med R och intervjuarens
med I:
I: Can you do something yourself to minimize the effects of climate change? Kan du själv
göra något för att minska på klimatförändringen?

63

R: Yes mhm. Maybe I can talk to people so they won’t keep on using so much heavy
machines that can destroy the atmosphere so we can avoid too much sunshine in our
country. Ja mhm. Jag kan kanske prata med människor så att de inte fortsätter att använda
så mycket maskiner som kan förstöra vår atmosfär och så att vi kan undvika för mycket
solljus i vårt land.
I: Can you do something today or is it just in the future? Kan du göra något redan idag eller
är det först i framtiden?
R: Uhm maybe in the future because for now my grandmother always tells me I need to
study hard so that when I become a grown up person I can do something that will be better
for the country and for other people. Uhm kanske först i framtiden eftersom nu just säger
alltid min farmor åt mig att jag ska studera flitigt så att jag kan göra något bra för landet
och andra människor när jag är vuxen.
I: Okay so do you want to do anything about climate change? Okej så vill du göra
någonting åt klimatförändringen?
R: Yes I think when I grow up I can be a scientist or something so that I can be educating
people about climate change and do anything like that but climate change is very very
important, because then you tell people to not destroy the atmosphere they can listen to you
and the climate can be better and not so much bad. Ja jag tror att jag vill bli en forskare när
jag blir stor så att jag kan utbilda människor om klimatförändringen och göra liknande
saker men klimatförändringen är ett väldigt viktigt ämne, eftersom då kan du säga åt
människor att inte förstöra vår atmosfär och när de lyssnar på dig så kan klimatet bli bättre
och inte så dåligt.
I: that sounds good. Det låter bra

I tabellen nedan visas en sammanfattning av vad eleverna själva gör för att lindra
klimatförändringen.
Tabell 10. Vad eleverna själva gör för att lindra klimatförändringen
Vad eleverna själva gör

Antal

Plockar upp skräp

5

Planterar träd, växter och grödor

6

Återanvänder kläder och inte köper nya hela tiden

2

Köper inhemsk mat

1

Samåker

2

Informerar andra

2

Cyklar

2

Äter vegetariskt

1

64

Kategori B. Skolans roll
Denna kategori redogör för hur eleverna anser att skolans roll inverkar på en lindring
av klimatförändringen. I avsnitt 5.2 kom det fram att alla elever som deltog i denna
undersökning var överens om att klimatförändringen är något som man ska lära sig
om i skolan. I denna kategori har två aspekter identifierats som handlar om hur man
kan lära sig om klimatförändringen i skolan och vad eleverna har gjort i skolan för
att lindra klimatförändringen.
Hur man kan lära sig om klimatförändringen i skolan
Alla elever uppfattar att man kan lära sig om klimatförändringen genom att diskutera
och prata om det. Både de finlandssvenska och tanzaniska eleverna nämner att
läraren kan berätta om det och då kan de diskutera tillsammans i klassen. Adanna
berättar att man kan kopiera anteckningar som läraren har skrivit på tavlan men att
det också vore bra om eleverna själva kom med information eller idéer som läraren
kan ta upp i klassrummet. Amina uppfattar att man kan lära sig genom olika diagram
eller genom att se på program om klimatförändringen. Rasmus, Sandra och Vincent
uppfattar också att man kan se på videor om klimatförändringen eftersom det kan
vara svårt att föreställa sig vad det egentligen handlar om. Sandra och Wilma tycker
att man kan lära sig om klimatförändringen genom att läsa om det på nätet och läsa
nyheter så att man också skulle presentera nyheter om klimatförändringen i
klassrummet. John och Jamil uppfattar att de kan göra praktiska övningar där de lär
sig hur man kan minska på klimatförändringen.
Nå man kan diskutera om det och läsa nyheter som man tar med till skolan. (Wilma)

Man kan se videor så att man får se hur det på riktit ser ut och liksom det kan ju vara svårt
att föreställa sig så då får man se hur det känns på riktit. (Sandra)

In school maybe we can learn through charts and some physical ways, you can teach the
kids through science and geography and also when using a projector or television you can
teach them how it happens. I skolan kunde vi kanske lära oss genom diagram och olika
fysiska sätt, man kan lära barn genom naturvetenskap och geografi och också genom att
använda en projektor eller tv så att man kan lära dem hur det händer. (Amina)

Vad eleverna har gjort i skolan som är bra för miljön och klimatet

65

Sandra, Ellen, Rasmus, Amina och John berättar att de brukar plocka upp skräp om
de rör sig på skolgården eller utanför. I Sandras skola som befinner sig i stadsmiljö
brukar de ha tema dagar där de plockar skräp eller får delta i skolstrejkerna för
klimatet: ”nångång så har vi haft sådär att man får fara med i en sån demonstration
och man fick ta ledigt från skolan.” Wilma berättar att de brukar återanvända gamla
klädesplagg för att tillverka något nytt när de har textilslöjd. Vincent och Erik
kommer inte alls att tänka på något som de har gjort i skolan som skulle vara bra för
miljön och klimatet. Alla sjätteklassare i Tanzania berättar att de brukar plantera träd
eller växter i skolan eftersom skolan har en trädgård. På geografilektionerna får de
lära sig om olika växter och själva ta hand om dem.
Yes. In our geography lesson in p4 we have learned how to plant trees and we water them,
and sometimes we go and look if there is good air outside so the trees then they grow, they
make very nice air in the environment so when we take very good care of our trees, our
environment will be safe. Ja. På vår geografilektion i åk 4 har vi lärt oss hur man planterar
träd och vi vattnar dem, och ibland går vi och ser efter om det är bra luft utomhus så att
träden kan växa, de gör en väldigt bra luft i vår omgivning och när vi tar hand om våra träd
så har vi en trygg miljö. (Amari)
Here in school we have a garden and also we learn about the plants. We have a lot of
plants here and we teach about them in geography. Här på vår skola har vi en trädgård och
vi lär oss också om växter. Vi har en hel del växter här som vi lär oss om i
geografiundervisningen. (Amina)

5.4 Sammanfattning
I det här avsnittet sammanfattar jag undersökningens resultat i samma ordning som
resultatredovisningen. En forskningsfråga i gången tas upp.
De finlandssvenska sjätteklassares uppfattningar om klimatförändringen kan delas in
i

fem

olika

kategorier:

Miljö-

och

naturförstöring,

människans

roll,

klimatförändringen inverkar globalt, klimatförändringen inverkar lokalt och genom
olika tidsperspektiv. Eleverna uppfattar att klimatförändringen beror på att
människan förorenar naturen. Eleverna uppfattar att naturen är viktig och därför
väcktes en hel del negativa känslor. Eleverna uppfattar att människan har det

66

viktigaste ansvaret när det kommer till en lindring av klimatförändringen. Ur ett
globalt perspektiv uppfattar eleverna att klimatförändringen gör att det blir varmare
på jorden och som en följd av detta så håller polarisarna på att smälta. Annat som
nämndes var att klimatförändringen beror på att det är för mycket koldioxid i
atmosfären och att naturkatastrofer kommer att bli vanligare. Klimatförändringen
kommer även att drabba främst fattiga länder och länder i Asien. Globalt sett
kommer också världshaven att bli förorenade och varma länder kommer att få det
svårt att odla.
De finlandssvenska eleverna uppfattar att klimatförändringen också inverkar lokalt.
Ur ett lokalt perspektiv uppfattar eleverna att klimatförändringen innebär en
förändring i årstiderna och att luften kommer att bli sämre. De finlandssvenska
eleverna uppfattar också att det kommer att bli bättre i framtiden på grund av ny
teknologi och innovation. En del av eleverna uttryckte sina åsikter kring framtiden
som att något måste ändras, annars blir det värre, medan andra inte tänker på det så
mycket.
De tanzaniska sjätteklassares uppfattningar om klimatförändringen kan också delas
in i fem kategorier: vädret förändras, mänskliga aktiviteter, klimatförändringen
inverkar lokalt, klimatförändringen inverkar globalt och genom olika tidsperspektiv.
De aspekter som togs upp gällande kategorin vädret förändras handlar om
atmosfäriska förändringar och hur nederbörden kommer att öka eller minska. Som en
följd av detta uppfattar eleverna att det kommer att bli mera översvämningar eller
torka och det väcker en hel del negativa men också positiva känslor hos eleverna.
Eleverna nämner att klimatförändringen beror på mänskliga aktiviteter som att vi
förorenar naturen och skövlar skog.
De tanzaniska eleverna uppfattar att klimatförändringen inverkar lokalt och globalt
genom olika naturkatastrofer och att mänsklig aktivitet som föroreningar både
påverkar lokalt och globalt. Eleverna har olika åsikter och uppfattningar om hur
områden med snö kommer att påverkas av klimatförändringen. Klimatförändringen
kan ses ur olika tidsperspektiv av eleverna. En del uppfattar att deras framtid
kommer att påverkas, en elev kan inte säga hur framtiden kommer att påverkas

67

medan en annan uppfattar att klimatförändringen inte alls kommer att påverka
elevens framtid.
Sjätteklassarna uppfattar att de lärt sig om klimatförändringen i skolan, via medier
och i hemmet. I skolan lär sig de finlandssvenska eleverna främst om miljövänligt
beteende och om koldioxid och avgaser som förorenar miljön. De tanzaniska
eleverna har lärt sig om vädrets olika element och vad som händer när klimatet
förändras och hur det påverkar människor och natur. Alla elever berättar att det är
läraren som tar upp diskussioner om klimatförändringen i skolan. Via medier lär sig
eleverna om klimatförändringen genom nyheter på tv, i tidningar och radio. En del
av eleverna har läst på internet eller sett bilder på Instagram om klimatförändringen.
Både via olika medier och från skolsammanhang känner eleverna till om att elever
skolstrejkar för klimatet. Alla finlandssvenska elever vet vem Greta Thunberg är och
vad hon är känd för medan ingen av de tanzaniska eleverna hade hört om henne
tidigare. I hemmet lär sig eleverna också om klimatförändringen genom olika
diskussioner med föräldrar, syskon och kompisar.
Sjätteklassare uppfattar att de själva kan lindra klimatförändringen genom
miljövänligt beteende och genom kunskap från skolan. Eleverna kan själva lindra
klimatförändringen genom att plantera träd, återanvända kläder, sopsortera, plocka
upp skräp, cykla till skolan, informera andra, äta vegetariskt och köpa inhemsk mat.
Eleverna uppfattar att skolan kan undervisa om klimatförändringen genom praktiska
övningar, diskussioner, videoklipp eller anteckningar och diagram. Eleverna
uppfattar att skolans roll främst är att lära ut miljövänligt beteende till eleverna.

68

6 Diskussion
I detta kapitel diskuteras inledningsvis undersökningens resultat i relation till tidigare
forskning och teori. Även skillnader och likheter mellan elever i Finland respektive
Tanzania diskuteras och klargörs. Därefter diskuteras metodvalet och slutligen
presenteras förslag till fortsatt forskning.

6.1 Resultatdiskussion
I studien har finlandssvenska och tanzaniska sjätteklassares uppfattningar om
klimatförändringen undersökts. Diskussionen tar upp en forskningsfråga i taget i den
ordning som presenterades i resultatet.

6.1.1 Uppfattningar om klimatförändringen
I resultatet framkommer att sjätteklassarna uppfattar att föroreningar i atmosfären
orsakar klimatförändringen. Detta överensstämmer med Hestness m.fl. (2016). Likt
informanterna i Degerman (2016) uppfattar sjätteklassarna att det sker en förändring
i livsmiljön genom att det blir varmare på jorden och att ökad mängd koldioxid i
atmosfären som kommer från mänskliga aktiviteter inte är bra för klimatet. Det som
skiljer sig åt från Degermans (2016) undersökning är att ingen av eleverna uppfattar
att klimatförändringen gör att temperaturen i atmosfären sjunker, endast att den ökar.
Elevernas uppfattningar om klimatförändringens konsekvenser överensstämmer med
Trott (2020) och Hestness m.fl. (2016). Det som dock skiljer sig från Hestness m.fl.
(2016) undersökning är att ingen av eleverna i min undersökning nämnde något om
att kustområden kommer att drabbas av översvämningar. I cykelmodellen utformad
av Cantell m.fl. (2019) så framkommer det att man inom undervisningen om
klimatförändringen ska klargöra att klimatförändringens konsekvenser är olika
beroende på var i världen man befinner sig.
Cantell m.fl. (2019) beskriver att elevernas värderingar och världsbild syns i deras
reflektioner om klimatförändringen som till exempel att människan som konsument
är den största bakomliggande orsaken till en klimatförändring, vilket stämmer
69

överens med min undersökning. Alla sjätteklassare hade överlag dåliga kunskaper
om växthusgaser i allmänhet, och därför berättade ingen av eleverna att det är
växthuseffekten som gör att det blir varmare i atmosfären. Föroreningar och avgaser
förekom dock i flera utsagor av både finlandssvenska och tanzaniska elever. På
samma sätt som Degerman (2016) kunde konstatera i sin undersökning håller jag
med om att elever tenderar att blanda ihop växthusgaser och föroreningar i
allmänhet. Bland de finlandssvenska eleverna kom det ofta fram att skräp i naturen
eller plast i haven leder till en klimatförändring, vilket delvis även kom fram i
Hestness m.fl. (2016) undersökning fastän dessa faktorer inte direkt är relaterade till
en förändring av klimatet. Dessa missuppfattningar är viktiga att ta itu med (Monroe
m.fl. 2019).
De tanzaniska eleverna förklarade att klimatförändringen innebär förändringar i
atmosfären och i vädrets olika element som till exempel mera regn eller solsken.
Ingen av de finlandssvenska eleverna kunde ge sådana förklaringar. Detta kan ha att
göra med undervisningsmetodiken i Tanzania som Lindhe (1999) undersökt om.
Eftersom jag tagit del av skolsystemet i Tanzania och även har erfarenheter av hur
lärarna förverkligar läroplanen och undervisningsmetodiken i praktiken, så kan jag
också konstatera att det kan ha ett samband. I Tanzania får elever inte avancera till
följande årskurs om de inte presterat bra i de nationella proven. Definitionen av
begreppet väder eller orsaken till att klimatet förändras förklarades av vissa elever på
ett sätt som skulle kunna vara ett modellexempel taget ur en bok. Orsaken till detta är
att det som eleverna lär sig ofta är modellsvar taget direkt ur en lärobok så att de ska
kunna prestera bra i de nationella proven. De tanzaniska elevernas svar kan därför i
stora drag jämföras med kursplaner ur landets nationella styrdokument (MoEC,
2016b).
Till skillnad från Petterssons (2014) undersökning uppfattar alla sjätteklassare att
klimatförändringen är något som drabbar dem själva. På lokal nivå uppfattar de
finlandssvenska eleverna att årstiderna kommer att förändras, speciellt att vintrarna
kommer att bli mildare och att snömängden minskar, vilket även lyftes fram i
Petterssons (2014) undersökning. Värt att notera är att eleverna ändå inte har särskilt
goda uppfattningar om vad som händer i deras närmiljö eftersom de främst berättar
om vad som kommer att hända i andra områden som till exempel polarområden.
70

Andra globala områden som de finlandssvenska eleverna uppfattar att kommer
utsättas för en klimatförändring är i fattiga länder och varma länder eftersom det blir
svårt att odla. Jag fick inget direkt svar på vilka länder eleverna syftade på men
denna uppfattning stämmer överens med IPCC:s (2007) teorier.
Barn oroar sig för olika saker beroende på var i världen de befinner sig (Tucci m.fl.,
2007). De tanzaniska eleverna oroade sig främst för hur väderförändringar kommer
att påverka skördar, grödor och hushållens tillgång till mat om nederbörden eller
temperaturen ökar. En intressant aspekt som man bör ta fasta på är att alla elever i
denna undersökning inte uppfattar klimatförändringen som något negativt. Den
största skillnaden fanns bland de tanzaniska elevernas utsagor där det kom fram att
dessa väderförändringar även uppfattas vara någonting bra eftersom regn och vatten
behövs i människors vardagliga liv för att till exempel underlätta odlingen. Enligt en
finlandssvensk elev är det enda positiva med klimatförändringen att vi lär oss
någonting av den. Eleverna i Tanzania hade svårt att föreställa sig hur globala
områden med snö och is kommer att påverkas och en del av eleverna, framförallt
pojkar, uppfattade att ingenting alls kommer att hända, fastän jordens
medeltemperatur har ökat (IPCC, 2014). Island och Grönland nämndes av två
tanzaniska flickor som hade olika åsikter om dessa områden. Det kom fram både att
människor och djur inte kommer att kunna leva där på grund av smältande isar, men
en annan uppfattning var att människans hud inte tål snö och is och därför bör man
hålla sig borta från kalla områden. Denna uppfattning är inte omöjlig att förstå med
tanke på att dessa elever bor i ett tropiskt klimat och antagligen aldrig upplevt snö
eller is.
Resultatet är likt Pettersson (2014), Degerman (2016) och Trott (2020) eftersom de
också lyfter fram att elever oroar sig för hur djur och växter ska klara av
klimatförändringen. En intressant aspekt som kom fram i resultatet var att alla
tanzaniska elever och en finlandssvensk elev berättade att träden gör så att luften i
atmosfären blir bättre. Likt informanterna i Trotts (2020) undersökning är en del av
eleverna irriterade över att människor inte gör tillräckligt även om vi känner till
klimatförändringens konsekvenser. Likt respondenterna i Petterssons (2014)
undersökning tycker eleverna att regeringen och ledare har ett större ansvar eftersom
de kan påverka och skapa lagar. Ungdomar som Greta Thunberg inspirerar en del av
71

eleverna eftersom hon uppfattas vara väldigt modig och kunnig, till och med mer
kunnig än den amerikanska presidenten, vilket en finlandssvensk flicka anser.
En likhet som fanns mellan respondenterna i de olika länderna är att de var oroliga
för människors hälsa. Den största skillnaden är att två elever i Tanzania också
nämner att vektorburna sjukdomar som malaria och denguefeber kommer att drabba
mer människor, vilket också IPCC (2014) menar. Elevernas uppfattningar är alltså
olika beroende på var i världen man befinner sig (Tucci m.fl. 2007).
Eleverna uppfattar klimatförändringen genom olika tidsperspektiv, vilket även kom
fram i Petterssons (2014) studie. Hälften av eleverna i min undersökning är oroliga
för framtiden eftersom de anser att det bara kommer att bli värre om ingenting
förändras. Två gemensamma nämnare för dessa uppfattningar är att miljöförstöring
och naturkatastrofer kommer att fortsätta och det får eleverna att känna sig mer
pessimistiska vilket också Petterssons (2014) studie visar. Men det finns också de
som har ett optimistiskt synsätt på framtiden (Pettersson, 2014). De optimistiska
synsätten framkommer i denna undersökning hos två finlandssvenska elever
eftersom de tror att teknik och innovationer kommer att göra framtiden bättre. Tilltro
till tekniken är något som barn även har uttryckt i andra tidigare studier (Ojala,
2012). Intressant nog fanns det även uppfattningar bland fyra av tolv elever som inte
tror att klimatförändringen kommer att påverka framtiden alls. Dessa uppfattningar
är mest förknippade till att elevernas egen framtid inte kommer att påverkas vilket
också har lyfts fram i tidigare studier (Dean, 2008; Pettersson 2014).

6.1.2 Lärande om klimatförändringen
Resultatet visar att eleverna uppfattar att de lärt sig om klimatförändringen i skolan,
via olika medier och genom diskussioner i hemmet, vilket även kom fram i
Petterssons (2014) studie. Det märks att de finlandssvenska eleverna mestadels har
lärt sig om miljövänligt beteende och om klimatförändringens konsekvenser och inte
lika mycket om de vetenskapliga orsakerna bakom en klimatförändring. Detta kan
också vara en bra sak eftersom Monroe m.fl. (2019) anser att undervisning om
klimatförändringen ska få eleverna att förstå de problem som de själva påverkas av.

72

De tanzaniska eleverna har i skolan lärt sig om vad väder och klimat är eftersom
några av eleverna gav en definition på att man mäter väder och klimat med 30 års
intervaller när jag frågade vad de börjar tänka på när de hör ordet klimatförändring.
De tanzaniska elevernas kunskaper stämmer bättre överens med de vetenskapliga
orsakerna bakom en klimatförändring, men de hade också goda kunskaper om
klimatförändringens konsekvenser och hur man kan lindra en klimatförändring. Alla
elever i min undersökning var dock överens om att klimatförändringen är något
viktigt som bör tas upp i skolan.
Eleverna har också lärt sig om klimatförändringen via olika medier eftersom
klimatförändringen ofta synliggörs i globala nyheter främst via tv, vilket också
Hestness m.fl. (2016) lyfter fram. Men enligt eleverna lär de sig också genom att läsa
tidningar, söka fakta på internet, lyssna på radio eller se på Instagram inlägg. Elever i
Tanzania nämner dock inte internet eller Instagram. En intressant aspekt som handlar
om media var att ingen av de tanzaniska eleverna hade hört om Greta Thunberg
tidigare fastän hon uppmärksammats mycket i media globalt. Skolstrejker för
klimatet är någonting som elva av tolv informanter var medvetna om, men det är
intressant att alla ändå inte uppfattar varför barn och unga gör det.
I min undersökning kom det fram att föräldrarnas åsikter kan prägla barnens
uppfattningar, vilket också Stevenson, Peterson och Bondell (2019) lyfter fram.
Enligt Pettersson (2014) diskuterar elever kött och att vegetarisk kost hemma med
sina föräldrar, vilket även en elev i min undersökning gjort. De uppfattningar eleven
hade var främst att det inte är bra att döda djur eftersom vi kan få mat från växtriket
istället. Eleven visste att det är bättre att äta mindre kött men hade inga kunskaper
om varför det skulle vara bra för klimatet att göra det. Orsakerna till detta är att det
krävs mindre jordbruksmark och vatten att producera växter än vad det krävs för att
producera kött (Björklund, Holmgren & Johansson, 2008).

73

6.1.3 Möjligheter att själva påverka klimatförändringen
Respondenterna uppfattar att de själva kan lindra klimatförändringen genom
miljövänligt beteende. Eleverna tycker att skolan ska lära ut miljövänligt beteende.
Eleverna uppfattar att man kan lindra klimatförändringen genom att minska på att
köra bil, genom att återvinna och plantera träd, vilket är likt respondenterna i
Hestness m.fl. (2016) undersökning. Alla tanzaniska elever berättade att träd och
växter är bra för miljön och att de kan lindra klimatförändringen genom att plantera
träd. I elevernas utsagor kom det fram att de har planterat träd och växter både
hemma och i skolan. Att plantera träd är ett bra exempel där handlingskompetens
synliggörs

eftersom

Jensen

och

Schnack

(1997)

menar

att

man

inom

undervisningssituationer ska skapa tillfällen där eleverna själva känner att de kan
påverka och agera. Cantell m.fl. (2019) menar att agerande är förknippat med empati
och motivation och enligt de tanzaniska eleverna känns det bra när de planterar träd
och tar hand om växter i skolans trädgård eftersom de vet att de själva gör någonting
bra för miljön. Man kan därför konstatera att elevernas empati för naturen stärks.
Selby och Kagawa (2010) menar också att man skapar en känsla för naturen via
engagemang och nya visioner, något som även Sanson, Burke och Van Hoorn (2018)
håller med om.
De

finlandssvenska

elevernas

uppfattningar

om

hur

man

kan

lindra

klimatförändringen handlar mest om att man inte ska skräpa ner i naturen och vara
noga med att plocka upp skräp. Att minska på nedskräpningen i naturen är en åtgärd
som även föreslås i andra studier (t.ex. Pettersson, 2014) Sopsortering och
återvinning är något som de finlandssvenska eleverna känner till bättre än de
tanzaniska eftersom de tanzaniska eleverna nämnde inte detta. Sopsortering handlar
också om kunskap och resurser, vilket alla länder i världen inte har tillgång till ännu,
eftersom utvecklingen inte kommit lika långt. Ellens kommentar om att inte köpa
nytt hela tiden och istället använda det som man har är en viktig aspekt att ta fasta på
i undervisning om klimatförändringen eftersom Cantell m.fl. (2019) menar att man
också ska kunna reflektera över sin livsstil gällande konsumtion. Att resa och flyga
uppfattas av de finlandssvenska sjätteklassarna som dåligt för miljön och en del av
dem konstaterade därför att tåg är ett mer miljövänligt alternativ. Det var intressant
att ingen av de tanzaniska eleverna nämnde någonting om resor eller att flyga. Detta

74

kan ha att göra med deras kultur och livsstil eftersom de kanske inte har möjligheten
att resa och därför inte tänker på det i lika stor grad.
En elev berättade att man kan köpa inhemsk mat eftersom det är bättre med tanke på
avgaserna som kommer från transporterna. En annan elev berättade att man kan odla
själv. Dessa elever var alla flickor från Svenskfinland och värt att nämna är att
pojkarna inte alls tänkte på dessa aspekter. Att odla själv kom även fram i två av de
tanzaniska elevernas utsagor. En annan intressant aspekt värd att nämna kring odling
var att en elev från Tanzania menar att djuren är viktiga för miljön eftersom man får
gödsel av djuren och att klimatförändringen är en viktig sak att lära sig om i skolan
så att barn känner till hur jordbruk, odlingar, grödor och skördar påverkas av
väderförändringar. Detta visar hur viktigt jordbruket är för människorna i deras
samhälle.
Alla respondenter i undersökningen uppfattar att alla människor kan göra någonting
åt klimatförändringen och 9 av 12 elever uppfattar att man redan idag kan göra
någonting. Sanson, Burke och Van Hoorn (2018) poängterar att man kan höja
motivationen genom att få barn att förstå att man redan idag kan göra skillnad. Två
elever vill bli forskare och tror därför att de först i framtiden när de är vuxna kan
påverka och göra skillnad.
I de tanzaniska elevernas utsagor kom det fram att de fått lära sig att plantera träd
och andra växter på geografilektionerna. Enligt Cantell m.fl. (2019) är det vanligt att
klimatförändringen enbart tas upp i de naturvetenskapliga ämnena, vilket delvis kan
konstateras också i denna undersökning. Dock tillämpas nya synsätt och hållbara
lösningar i textilslöjdundervisningen i Svenskfinland, eftersom en elev berättar att de
har återanvänt gamla byxor för att skapa någonting nytt, vilket är ett bra exempel på
hur man kan undervisa om miljövänligt beteende i andra läroämnen. Eleverna själva
tycker att man kan lära sig om klimatförändringen genom diskussioner i klassen,
praktiska övningar, att se på videoklipp och söka nyheter om fenomenet. En
tanzanisk flicka påpekar att det ibland kan vara eleverna som har något de vill
diskutera om eller föra fram i klassrummet och sen tar läraren upp ämnet med alla
elever. Enligt Cutter-Mackenzie och Roussels (2018) öppnar undervisningen om
klimatförändringen upp nya ämnesområden när eleverna själva får inkluderas och får

75

sina åsikter hörda. Transformativt lärande blir mest effektivt när eleverna själva får
ta del av problem som finns i deras vardagliga liv (Walls, 2010). Därför är också
nyhetsspaning som två finlandssvenska elever föreslog ett bra sätt att lära sig om
klimatförändringen.

6.2 Metoddiskussion
Denna

studie

är

kvalitativ

med

inspiration

av

den

fenomenografiska

forskningsansatsen eftersom den lämpar sig när man ska undersöka människors
uppfattningar av fenomen i omvärlden. Syftet med undersökningen var att undersöka
hurdana uppfattningar sjätteklassare i Svenskfinland och Tanzania har om
klimatförändringen. Liksom Olsson och Sörensen (2008) menar kan uppfattningar
om ett fenomen lika bra innebära kunskaper om ett fenomen, vilket även jag tycker
att stämmer överens. Genom att intervjua eleverna angående deras uppfattningar om
klimatförändringen fick jag även reda på hurdana kunskaper eleverna har.
Jag valde intervju som datainsamlingsmetod eftersom det passar ihop med kvalitativ
forskning men även för att djupare förstå hur respondenterna tänker. Med hjälp av
semistrukturerade intervjuer kunde jag även ställa följdfrågor där jag bad eleverna
utveckla sina svar, detta hjälpte mig förstå varför elevernas uppfattningar både skiljer
sig åt men också liknar varandra. När jag transkriberade intervjuerna konstaterade
jag att jag kunde ha varit bättre på att ställa följdfrågor eftersom en del svar kunde ha
blivit mer vidareutvecklade. Det kunde också ha varit bra att använda en pilotstudie
för att se hur väl intervjufrågorna fungerade. Jag tyckte ändå överlag att de fungerade
bra, men märkte i ett tidigt skede under de första intervjuerna i Tanzania att jag inte
skulle ha fått utgå ifrån att klimatförändringen är en dålig sak eftersom eleverna
också uppfattade att det kunde vara någonting positivt. Intervjufråga tre
omformulerades sedan till: finns det något positivt med klimatförändringen? Och
sedan följde frågan vad är det som inte är bra med klimatförändringen?
Innan jag kom till skolan i Tanzania var jag väldigt nervös för om jag
överhuvudtaget skulle få möjligheten att intervjua. Det gick mycket lättare än vad jag
hade förväntat mig och rektorn samt geografiläraren var väldigt vänliga med att
hjälpa till så att undersökningen kunde genomföras. Eftersom att jag endast fick göra
76

intervjuerna under raster och matpauser hördes det ganska mycket ljud från
skolgården och matsalen fastän vi befann oss i ett avskilt rum. Därför blev det
ganska svårt att lyssna på inspelningarna i efterhand eftersom det hördes mycket brus
i bakgrunden. Olsson och Sörensen (2008) påpekar att intervjuer ska genomföras i
tysta och lugna utrymmen, men med tanke på omständigheterna skulle jag nog inte
ha hittat ett bättre utrymme.
Trost (2010) menar att kvalitativ forskning ska ha variation i urvalet. En av mina
informanter valdes strategiskt ut eftersom hen uppfyllde ålderskriterierna samt att jag
visste att eleven tidigare hade kommit i kontakt med klimatfrågor i skolan, men de
övriga informanterna valdes slumpmässigt ut. Jag upplevde att jag fick ett varierande
urval gällande kön eftersom det råkade bli så att hälften av informanterna var flickor
och hälften pojkar. Jag tyckte det var intressant att flickorna hade mer att berätta om
detta ämne och speciellt gällande vad de själva gör för att lindra klimatförändringen.
Tidigare studier (t.ex. Degerman, 2016) visar att pojkar inte bryr sig om
klimatförändringen i lika stor grad som flickor. Jag kan inte med säkerhet säga att det
även stämmer in på min undersökning eftersom urvalet är för litet, men på basis av
utsagorna kan jag konstatera att flickornas svar för det mesta var mer detaljerade än
pojkarnas.
I analysprocessen användes meningskategorisering eftersom det ger en strukturerad
och klar bild av ett stort datamaterial (Kvale & Brinkmann, 2014). Jag använde mig
även av en fenomenografisk analysmodell i sju steg av Dahlgren och Johansson
(2016) och detta tyckte jag fungerade bra för min undersökning eftersom jag hade
mycket material att bearbeta. Uljens (1989) menar att utsagorna i intervjumaterialet
ska kategoriseras i skilda grupper, vilket jag också gjorde för att hitta likheter och
skillnader. Jag hade inte så svårt att hitta kategorier eftersom jag snabbt såg en hel
del likheter men det var svårt att avgöra var gränserna för olika uppfattningar ska
dras, vilket görs i steg fem enligt Dahlgren och Johansson (2016). Fastän
intervjumaterialet var på två olika språk upplevde jag det inte som ett problem.
Undersökningens tillförlitlighet har att göra med om den kunde upprepas och återges
av andra forskare (Kvale & Brinkmann, 2014). Tillförlitligheten har höjts eftersom
en intervjuguide finns bifogad som bilaga i avhandlingen. När informanterna själva

77

får välja att delta i en intervju och känna sig bekväma med det stärks tillförlitligheten
eftersom det finns mindre benägenhet till att informanterna blir defensiva eller ger
sådana svar som de tror att intervjuaren vill höra (Denscombe, 2016). För att öka
trovärdigheten i undersökningen har jag tagit med citat så att läsaren själv ska kunna
tolka resultatet. Enligt min bedömning svarar resultatet på mina forskningsfrågor och
det stärker undersökningens trovärdighet eftersom studien mäter det som den är
avsedd att mäta. Detta gör man även genom att läsa in sig på tidigare forskning och
basera sina forskningsfrågor på teori (Denscombe, 2016).
De forskningsetiska aspekterna har tagits i beaktande genom fyra olika etiska krav på
forskning:

informationskravet,

samtyckeskravet,

konfidentialitetskravet

och

nyttjandekravet (Patel och Davidson 2012). Såväl rektorer, lärare, vårdnadshavare
som elever informerades om undersökningens syfte och att det är frivilligt att delta
samt att de gör det med vårdnadshavarens samtycke. Eftersom jag inte kände till
tydliga riktlinjer för hur samtyckeskravet uppfylls i Tanzania hade jag förberett olika
dokument till både rektor och vårdnadshavare. Det visade sig att jag endast behövde
ha rektorns godkännande. Undersökningen är konfidentiell och elevernas anonymitet
respekterades. I resultatredovisningen har jag använt mig av fiktiva namn och för att
ingen ska känna igen elevernas boendeorter har dialektspråk i citaten översatts till
talspråk. Vårdnadshavare och elever kände även till att intervjuerna endast används i
forskningssyfte och således har även nyttjandekravet uppfyllts.
Slutligen anser jag att de metodologiska val som gjorts lyckats uppnå
undersökningens syfte.

6.3 Förslag till fortsatt forskning
Som förslag till fortsatt forskning kunde liknande forskning göras men med ett större
antal elever, eftersom min forskning inte är speciellt generaliserbar. Det vore också
intressant att undersöka hurdana skillnader det finns mellan flickor och pojkar när det
kommer till syn på åtgärder för hur man kan lindra klimatförändringen. I och med de
aktuella skolstrejkerna för klimatet vore det intressant att ta reda på varför ungdomar
väljer att strejka.

78

Undervisning om klimatförändringen är ett mycket aktuellt forskningstema.
Klasslärares attityder till undervisning om klimatförändringen kunde vara en bra
utgångspunkt för att ta reda på hur transformativt lärande synliggörs i grundskolans
årskurser f–6. Likt Trotts (2020) undersökning kunde man utforma ett
undervisningsprogram om klimatförändringen för att ta reda på vilka kunskaper och
attityder elever har före och efter ett undervisningsprogram. Då kunde även elevernas
missuppfattningar fångas upp och redas ut.

79

Litteraturförteckning
Ahrne, G. & Svensson, P. (2011). Handbok i kvalitativa metoder. Malmö: Liber.
Barnombudsmannen. (u.å.). FN:s konvention om barnets rättigheter. Hämtad 25
april 2018 från http://lapsiasia.ssthosting.fi/wp-content/uploads/2014/12/YK-LOSesite-saamesuomiruotsi.pdf
Bartlett, S. (2008) Climate change and urban children: impacts and implications for
adaptation in low- and middle- income countries
https://journals.sagepub.com/doi/pdf/10.1177/0956247808096125
Bell, J. (2016). Introduktion till forskningsmetodik. Lund: Studentlitteratur.
Bennet, V. (2019). 2019, the year the world woke up to climate change. Hämtad 7
janurari 2020 från https://www.ebrd.com/news/2019/2019-the-year-the-world-wokeup-to-climate-change.html
Björklund, J., Holmgren, P. & Johansson, S. (2008). Mat och klimat. Värnamo:
Medströms Bokförlag.
Blum, N. & Husbands, C. (2009). Climate change and sustainable development: The
response from education in the UK. London: Institute of Education, University of
London.
Cantell, H., Tolppanen, S., Aarnio-Linnanvuori, E. & Lehtonen, A. (2019): Bicycle
model on climate change education: presenting and evaluating a model,
Environmental Education Research, 25(5) DOI: 10.1080/13504622.2019.1570487
Chang, C-H. & Pascua, L. (2017). The state of climate change education –
reflections from a selection of studies around the world. International research in
geographical and environmental education, 26(3), 177-179,
DOI:10.1080/10382046.2017.1331569
Chew Hung, C. (2012). Climate change education. Knowing, doing and being. (1 ed)
London and New York: Routledge
Cohen, L., Manion, L. & Morrison, K. (2000). Research methods in education (5: e
uppl.). London: Routledge.
Cutter-Mackenzie, A. & Rousell, D. (2018) Educatiob for what? Shaping the field of
climate change education with children and young people as co-researchers.
Children's Geographies, 17(1), 90-104, DOI: 10.1080/14733285.2018.1467556
Dahlgren, L. O. & Johansson, K. (2015). Fenomenografi. I A. Fejes & R. Thornberg
(Red.), Handbok i kvalitativ analys (s. 162–175). Stockholm: Liber AB.
Dean, B. (2008). Pakistani children want a better future. Citizenship Teaching and
Learning, 4, (2), 43-57.
80

Degerman, L. (2016). Elever och klimatförändringen. En enkätundersökning bland
finlandssvenska och svenska niondeklassare. Doktorsavhandling. Vasa: Fakulteten
för pedagogik och välfärdsstudier. Åbo Akademi. Hämtad från,
http://urn.fi/URN:ISBN:978-951-765-841-6
Denscombe, M. (2016). Forskningshandboken. För småskaliga forskningsprojekt
inom samhällsvetenskaperna. Lund: Studentlitteratur.
Ebbs, S. (2020). Climate change can ‘supercharge’ wildfires in Australia through
more extreme heat, drought. Hämtad 7 januari 2020 från,
https://abcnews.go.com/International/climate-change-supercharge-wildfiresaustralia-extreme-heat-drought/story?id=68096029
Eide, B. J. & Winger, N. (2004). Fra barns synvinkel. Intervju med barn. Metodiske
og etiske refleksjoner. Oslo: Cappelen akademisk forlag.
Forsberg, C. & Wengström, Y. (2013). Att göra systematiska litteraturstudier.
Stockholm: Natur & Kultur.
Gharabaghi, K. & Anderson-Nhate, B. (2018). Children and youth in the era of
climate change. Child & Youth services, 39(4), 207-210. DOI:
10.1080/0145953X.2018.1557882
Greenpeace International. (2019) Join the schoolstrike for climate. Hämtad 30 april
2019 från, https://www.greenpeace.org/international/act/global-climate-schoolstrike/
Grön Flagg. (2018). Lilla klimatfostransguiden. Hämtad 30 april 2019 från,
https://vihrealippu.fi/wp-content/uploads/2019/02/Lilla-klimatfostransguiden.pdf
Hasslöf, H. (2009). Tankar om hållbar utveckling och lärande. Hämtad 16 september
från,
http://muep.mau.se/bitstream/handle/2043/17132/Tankar_om_hallbar_utveckling_oc
h_larande.pdf?sequence=2
Henley, S. (2018) 15- year old Greta Thunberg speaks truth to power in Katowice.
Hämtad 10 januari 2020 från, https://cleantechnica.com/2018/12/14/15-year-oldgreta-thunberg-speaks-truth-to-power-in-katowice/
Hermans, M. (2016). Från förståelse till agerande. Niondeklassares och
geografilärares syn på klimatförändringen och undervisningen om
klimatförändringen. Doktorsavhandling. Vasa: Fakulteten för pedagogik och
välfärdsstudier. Åbo Akademi. Hämtad från http://urn.fi/URN:ISBN:978-952-123453-8
Hestness, E., McGinnis, J.R., Breslyn, W. (2016). Examining the relationship
between middle school students’ sociocultural participation and their ideas about
climate change. Environmental Education Research, 25(6), 912-924, DOI:
10.1080/13504622.2016.1266303.

81

Hägerhäll, B. (red.) (1988). Vår gemensamma framtid. Rapport från
Världskommissionen för miljö och utveckling. Stockholm: Bokförlaget Prisma och
Tidens Förlag.
Intergovernmental Panel on Climate Change (IPCC.) (2007). Contribution of
Working Group II to the Fourth Assessment Report of the Intergovernmental Panel
on Climate Change, Cambridge and New York: Cambridge University Press.
Intergovernmental Panel on Climate Change (IPCC.) (2013). Summary for
Policymakers. In: Climate Change 2013: The Physical Science Basis. Hämtad 30
april 2019 från,
https://www.ipcc.ch/site/assets/uploads/2018/02/WG1AR5_SPM_FINAL.pdf
Intergovernmental Panel on Climate Change (IPCC.) (2014). Climate Change 2014:
Impacts, adaptation and vulnerability. Working group II contribution to the fifth
assessment report of the Intergovernmental Panel on Climate Change. Cambridge:
Cambridge University Press.
Intergovernmental Panel on Climate Change (IPCC.) (2015). Climate Change 2014
Synthesis Report. Hämtad 29 april 2019 från,
https://www.ipcc.ch/site/assets/uploads/2018/02/SYR_AR5_FINAL_full.pdf
Intergovernmental Panel on Climate Change (IPCC.) (2018). Global Warming 1.5°C.
Contribution of Working Group I to the Fifth Assessment Report of the
Intergovernmental Panel on Climate Change. Cambridge: Cambridge University
Press. Hämtad 17 september 2019 från,
https://www.ipcc.ch/site/assets/uploads/sites/2/2018/07/SR15_SPM_version_stand_a
lone_LR .pdf
Jensen, B. B., & Schnack, K. (1997). The Action Competence Approach in
Environmental Education. Environmental Education Research, 3(2), 163-178.
Kevorkian, K. (2004). “Environmental Grief: Hope and Healing.” PhD diss., Union
Institute and University, Cincinnati, OH.
Kimaryo, L. (2011). Integrating environmental education in primary school
education in Tanzania: teacher’s perceptions and teaching practices.
Doktorsavhandling. Vasa: Fakulteten för pedagogik och välfärdsstudier. Åbo
Akademi. Hämtad från, http://urn.fi/URN:ISBN:978-951-765-561-3
Kvale, S. & Brinkmann, S. (2014). Den kvalitativa forskningsintervjun. Lund:
Studentlitteratur.
Kvale, S. & Brinkmann, S. (2017). Den kvalitativa forskningsintervjun.
Lund:Studentlitteratur.
Lawson, D., Stevenson, K., Peterson, M.N., Carrier, S., Seekamp, E., Strnad, R.
(2019). Evaluating climate change behaviors and concern in the family context.
Environmental Education Research, 25(5), 678-690, DOI:
10.1080/13504622.2018.1564248

82

Læssøe, J., Schnack, Karsten, Breiting, S. & Rolls, S. (2009). Climate change and
sustainable development: The response from education. Aarhus: IALEI.
Leiserowitz, A., N. Smith, and J. R. Marlon. 2011. American Teens’ Knowledge of
Climate Change: Yale Project on Climate Change Communication. New Haven, CT:
Yale University.
Lie, C.J. & Monroe, M.C. (2019). Exploring the essential psychological factors in
fostering hope concerning climate change. Environmental Education Research, 25:6,
936-954, DOI: 10.1080/13504622.2017.1367916.
Lindhe, V. (1999). Greening education: Prospects and conditions in Tanzania.
Doktorsavhandling. Uppsala: Institutionen för lärarutbildning. Uppsala Universitet.
Hämtad 19 februari från, http://uu.divaportal.org/smash/record.jsf?pid=diva2%3A163065&dswid=8277
Meteorologiska institutet. (2018). Maj–augusti var mäthistoriens varmaste månader.
Hämtad 29 april 2019 från, https://sv.ilmatieteenlaitos.fi/meddelande/656561873
Ministry of Education, Science and Technology. (MoECa) (2016) Basic education
curriculum standard
III – VI. Dar es Salaam: Tanzania Institute of Education. Hämtad 20 september 2019
från,
http://egatest.go.tz/tie/uploads/files/Curriculum%20for%20Basic%20Education%20
STD%20III-VI.pdf
Ministry of Education, Science and Technology. (MoECb) (2016). Science and
technology syllabus for basic education standard III-VI. Dar es Salaam: Tanzania
Institute of Education.
Ministry of Educatin and Vocational Trainining. (MoEVT) (2007). Environmental
strategy for schools and colleges in Tanzania. (2008–2012). Dar es Salaam:
Tanzania Institute of Education.
Ministry of Education and Vocational Training. (MoEVT) (2008). Geography
syllabus for advanced level secondary education form V – VI. Dar es Salaam:
Tanzania Institute of Education.
Mochizuki, M. & Bryan, A. (2015) Climate Change Education in the Context of
Education for Sustainable Development: Rationale and Principles. Journal of
Education for Sustainable Development. 9(1) 4–26
DOI:10.1177/0973408215569109. Los Angeles: Sage Publications
Mogensen, F., & Schnack, K. (2010). The action competence approach and the 'new'
discourses of education for sustainable development, competence and quality
criteria. Environmental Education Research, 16(1), 59–74.

83

Monroe, M. Plate, R. Oxarart, A., Bowers, A. & Chaves, W. (2019). Identifying
effective climate change education strategies: a systematic review of the research,
Environmental Education Research, 25(6), 791-812,
DOI:10.1080/13504622.2017.1360842
Moseley, W.G., Perramond, E., Hapke, H., Laris, P. (2013). An introduction to
human-environment geography:local dynamics and global processes. Wiley:
Blackwell.
Nche, G. C, Achunike, H.C, Okoli, A.B. (2019). From climate change victims to
climate change actors: The role of eco-parenting in building mitigation and
adaptation capacities in children. The Journal of Environmental Education, 50(2)
DOI: 10.1080/00958964.2018.1553839
Ojala, M. (2015). “Hope in the Face of Climate Change: Associations With
Environmental Engagement and Student Perceptions of Teachers’ Emotion
Communication Style and Future Orientation.” The Journal of Environmental
Education 46(3) 133– 148.
Ojala, M. (2012). How do children cope with global climate change? Coping
strategies, engagement, and well-being. Journal of Environmental Psychology 32,
225–233.
Ojala, M. (2016). Hope and anticipation in education for a sustainable future.
Futures 94, 76–84, Elsevier.
Olsson, H. & Sörensen, S. (2008). Forskningsprocessen. Kvalitativa och kvantitativa
perspektiv. Stockholm: Liber.
Patel, R. & Davidson, B. (2012). Forskningsmetodikens grunder. Lund:
Studentlitteratur.
Petterson, A. (2014). ”De som inte kan simma kommer nog att dö!”. En studie om
barns tankar och känslor rörande klimatförändringarna. Licentiatuppsats. Uppsala:
fakulteten för samhällsvetenskaper. Uppsala Universitet. Hämtad 18.2.2020 från,
http://www.diva-portal.org/smash/get/diva2:736129/FULLTEXT01.pdf
Rädda Barnen. (2019). Barnets röst 2019: Framtidens Finland. Hämtad 9.4.2020
från, https://s3-eu-west1.amazonaws.com/pelastakaalapset/main/2019/08/27095148/Barnets-Rost-2019.pdf
Sandell, K., Öhman, J. & Östman, L. (2003). Miljödidaktik: naturen, skolan och
demokratin. Lund: Studentlitteratur.
Sanson, A.V., Burke, S.E.L., Van Hoorn, J. (2018). Climate change: implications for
parents and parenting. Parenting, 18(3), 200–217, DOI:
10.1080/15295192.1028.1465307
Selby, D. & Kagawa, F. (2010). Runaway climate change as challenge to the
“closing circle” of education for sustainable development. Journal of Education for
Sustainable Development, 4, 37–50. DOI: 10.1177/097340820900400111
84

Snyder, C. R. (1994). The Psychology of Hope. New York: Free Press.
Strazdins, L. & Skeat, H. (2011). Weathering the future: Climate change, children
and young people, and decision making. A report to the Australian Reasearch
Alliance for Children and Youth. ISBN:978-1-921352-91-1
Statistikcentralen. (2018). Finland bland de ledande i världen. Hämtad 14.2.2020
från, https://www.stat.fi/tup/satavuotias-suomi/suomi-maailman-karjessa_sv.html
Svenska Yle. (2019) "Någon måste göra någonting. Och då får väl den någon vara
jag då" säger 16-åriga miljöaktivisten Greta Thunberg. Hämtad 25 april 2019 från,
https://svenska.yle.fi/artikel/2019/01/26/nagon-maste-gora-nagonting-och-da-far-valden-nagon-vara-jag-da-sager-16-ariga
Trost, J. (2010). Kvalitativa intervjuer (4: e uppl.). Lund: Studentlitteratur.
Trott, C.D. (2020). Children’s constructive climate change engagement: Empowering
awareness, agency, and action. Environmental Education Research, 26(4), 532-554,
DOI: 10.1080/13504622.2019.1675594
Tucci, J., Mitchell, J., Goddard, C. (2007). Children’s fears, hopes an heroes:
Modern childhood in Australia. Hämtad 23 oktober 2019 från
https://www.researchgate.net/profile/Chris_Goddard/publication/264546580_Childre
n's_Fears_hopes_and_heroes_Modern_childhood_in_Australia/links/53e824620cf21
cc29fdc348f.pdf
Uljens, M. (1989). Fenomenografi – forskning om uppfattningar. Lund:
Studentlitteratur.
Unesco. (2010). Climate change education for sustainable development: the
UNESCO climate change initiative. Hämtad 12 februari 2020 från
https://unesdoc.unesco.org/ark:/48223/pf0000190101
Unicef. (2015). Unless we act now. The Impact of climate change on children.
Hämtad 12 september från,
https://www.unicef.org/media/50391/file/Unless_we_act_now_The_impact_of_clim
ate_change_on_children-ENG.pdf
United Nations. (2015). Paris agreement. Hämtad 29 april 2019 från,
https://unfccc.int/sites/default/files/english_paris_agreement.pdf
Walls, A. E. J. (2010). Mirroring, Gestaltswitching and transformative social
learning. Stepping stones for developing sustainability competence. International
Journal of Sustainability in Higher Education, 11, 380–390. DOI:
10.1108/14676371011077595
Wolff, L.-A. (2004). Ympäristökasvatus ja kestävä kehitys: 1960-luvulta
nykypäivään (Miljöpedagogik och hållbar utveckling: från 1960-talet till nutid). I H.
Cantell (red.), Ympäristökasvatuksen käsikirja (s. 18–29). Jyväskylä: PS-kustannus.
85

Zetterquist, U-E., & Ahrne, G. (2011). I Ahrne, G. & Svensson, P. (red.) Handbok i
kvalitativa metoder. Malmö: Liber.
Öhman, J. & Östman, L. (2002). Miljöundervisningens olika traditioner. I
Skolverket, Hållbar utveckling i skolan. Miljöundervisning och utbildning för hållbar
utveckling i svensk skola (s. 12–15). Stockholm: Skolverket.

86

Bilagor
Bilaga 1: Info till vårdnadshavare som skickades ut via Wilma

Hej!
Mitt namn är Rebecka Grahn och jag studerar till klasslärare på Åbo Akademi i Vasa.
För tillfället skriver jag min magisteravhandling, och till det skulle jag behöva hjälp
av fem sjätteklassare. Syftet med min avhandling är att undersöka hur sjätteklassare i
Svenskfinland och Tanzania uppfattar klimatförändringen. För att ta reda på det vill
jag intervjua elever i åk 6. Jag gör denna undersökning eftersom jag är intresserad av
elevernas tankar om klimatförändringen och för att få kunskap om hur man kan
undervisa om klimatförändringen. Hösten 2019 gjorde jag en lärarpraktik på en skola
i Tanzania och intervjuade då elever därifrån. Informationen från intervjuerna
kommer endast att användas i forskningssyfte och används inte i någon bedömning.
Undersökningen är frivillig, konfidentiell och eleven deltar i undersökningen med Ert
samtycke. Vänligen meddela elevens klasslärare om ni inte vill att ert barn deltar. Jag
behöver endast fem deltagare och dessa väljs ut av klassläraren när vi vet vilka elever
som vill delta. Tack på förhand!
Med vänliga hälsningar,
Rebecka Grahn

Bilaga 2: Godkännande av intervjuer i Tanzania

Research
My name is Rebecka Grahn and I am studying at Åbo Akademi University in Finland
to become a primary school teacher. I am writing my master’s thesis in education
about children’s views, thoughts and feelings about climate change. I would like to
compare Finnish student’s views with students from Tanzania in the ages between 11
and 12. It is an interview where I will ask the children questions about their thoughts
on climate change, this is not a test. I am doing this research because I am interested
in finding out how children think about climate change and also to be able to get more
knowledge on how to teach about climate change education in the future.
The students participating in this study will be guaranteed full confidentiality. Their
names will not appear in the study, neither will I mention the name of the school. It is
of course optional to participate in the research.
Best regards,
Rebecka Grahn, 26.9.2019, Vasa, Finland
_____________________________________________________________________
By signing this document I give permission for six students between the ages of 11
and 12 to be interviewed for this study:

__________________________________________ , _____. ____. 2019, Tanzania

Bilaga 3: Introduction letter

Bilaga 4: Intervjuguide
Allmän info åt eleverna:
Den här intervjun vill jag göra för att ta reda på vilka uppfattningar och känslor elever
i 11–12 års åldern har om klimatförändringen. Genom att svara på mina frågor hjälper
du mig att förstå hur man som lärare kan göra för att undervisa om
klimatförändringen. Ingen kommer att veta att det är du som har svarat på dessa
frågor eftersom ditt namn inte kommer att synas någonstans. Det finns inga svar som
är rätt eller fel. Jag kommer inte att bedöma dina svar utan du ska svara precis så som
du känner eftersom jag är intresserad av dina tankar och känslor. Jag kommer att spela
in intervjun på min mobiltelefon så att jag ska kunna lyssna på detta efteråt. Ingen
annan än jag kommer att lyssna på inspelningen. Nu kommer jag att fråga frågor av
dig som du får svara på och så diskuterar vi tillsammans dessa frågor.
1.
2.
3.
4.
5.
6.
7.
8.

Har du hört ordet klimatförändring?
Vad börjar du tänka på när du hör ordet?
Hur skulle du förklara det?
Vad tror du att klimatförändringen beror på?
Om någon kommer in på växthusgaserna: vad är det som orsakar dem?
Finns det något positivt med klimatförändringen?
Vad är det som inte är bra med klimatförändringen?
Hur känns det när du tänker på detta?
Var i världen tror du att det kan bli problem p.g.a. klimatförändringen?
Hur påverkar detta människor?
På vilket sätt tror du att klimatet påverkas här?
Hur tror du att det påverkas på andra platser på jorden?
Hur kommer djuren och naturen att påverkas av klimatförändringen? Hur
känns det när du tänker på det?
När har du hört om klimatförändringen?
Har ni tagit upp det i skolan?
Vad har du lärt dig om klimatförändringen i skolan?
Är klimatförändringen något som man ska lära sig om i skolan?
Varför tycker du det?
På vilket sätt och hur kan man lära sig om klimatförändringen i skolan?
Har du hört om det i medier? (nyheter, internet, tv…) Vad har du
sett/hört/läst?
Har ni pratat om klimatförändringen hemma eller med kompisar? Berätta
vad ni har pratat om?

9. Hur tror du att din framtid kommer att se ut med tanke på
klimatförändringen?
- Hur känns det när du tänker på detta?
- Oroar du dig över något?
10. Kan du själv göra något för att minska på klimatförändringen?
- Vad kan du göra, berätta?

-

Kan du göra någonting redan idag eller är det först i framtiden? Varför är
det så?
- Känner du att du vill göra någonting?
11. Vad är bra för miljön och vad är dåligt?
- Har ni gjort någonting i skolan eller hemma som är bra för miljön?
- Hur känns det att göra något som är bra för miljön och klimatet?
12. Finns det någon annan som kan göra någonting? I så fall vem?
13. Vem har det största ansvaret när det gäller klimatförändringen? Varför tror
du det?
14. Har du hört om att elever skolstrejkar för klimatet?
- Var har du hört det och varför tror du att de gör det?
15. Känner du till namnet Greta Thunberg?
- När har du hört om henne?
- Vem är hon och vad gör hon?
16. Vill du ännu berätta något om klimatförändringen?
- Har vi glömt att prata om någonting eller känns det som att du har sagt det
du vill säga?
17. Hur känns det nu efteråt?
- Var det någon fråga som var extra jobbig att prata om?

Bilaga 5: Intervjuguide på engelska
I would like to do an interview to find out how student’s think and feel about climate
change. By answering these questions, you will help me understand how I as a teacher
can teach about climate change in the future. No one will know that it is you who
have answered these questions, because your name will not be mentioned anywhere.
There are no right or wrong answers to the questions and I will not evaluate your
answers. I am simply interested in your thoughts and feelings so you can answer
exactly how you like. I will record this interview with my IPhone, so I can listen to it
afterwards as well. No one else will listen to it, only me. Okay now I will start asking
you some questions and then we can discuss them together as well. Let’s begin.
1. Have you heard of climate change?
- What are your thoughts about climate change?
2. How would you explain it?
- What do you think causes climate change?
→ If greenhouse gases are mentioned: what causes them? Have you heard about the
greenhouse effect? What is that, explain to me?
3. Is there anything good about climate change?
- Why is climate change not a good thing?
- How do you feel when thinking about this?
4. Where in the world can climate change be a problem?
- In which ways does climate change affect this place?
- How do you think other places on earth affected?
- How does this affect humans?
- How about animals and nature? How will they be affected by climate change? How
do you feel when you think about this?
5. When have you heard about climate change?
6. Have you talked about it in school?
- What have you learned about climate change in school?
- Are you supposed to learn about climate change in school?
- Why do you think that?
- In what ways and how can you learn about climate change in school?
7. Have you heard about it in the media, like on the news, internet, tv, newspapers…?
- What have you seen/read/heard?
8. Have you talked about climate change at home or with friends? Tell me what you
have talked about?
9. How do you think your future will look like? Will climate change affect your
future?
- Do you worry about anything?
- How do you feel when thinking about this?
10. Can you do something yourself to minimize the effects of climate change?
- What can you do, tell me?
- Can you do something today or is it just in the future? Why is it so?
- Do you want to do anything about climate change?

11. What is good for the environment and what is bad?
- Have you done something good for the environment at school or at home? Tell me
about that?
- How does it feel to do something good for the environment?
12. Is there anyone else who can do something? Who?
13. Who has the biggest responsible regarding climate change? Why do you think so?
14. Have you heard about student’s that school strike for the climate? Where have you
heard about it and why do you think they are doing it?
15. Have you heard the name Greta Thunberg? When have you heard about her? Who
is she and what does she do?
16. Would you still like to tell me anything about climate change? Have we forgotten
to talk about something or does it feel like you have mentioned everything?
17. How does it feel now? Was there any question that was difficult to talk about?
Thank you.

